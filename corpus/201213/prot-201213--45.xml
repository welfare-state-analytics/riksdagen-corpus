<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--45</head>
          <docDate when="2012-12-17">2012-12-17</docDate>
        </div>
      </front>
      <body>
        <div>
          <note n="a9ab5d7a">
            ﻿
          </note>
          <note n="17888ce3">
            Riksdagens protokoll
          </note>
          <note n="6cc3f440">
            2012/13:45
          </note>
          <note type="date" n="0d43d77f">
            Måndagen den 17 december
          </note>
          <note n="7bda8df3">
            Kl. 09:00 - 20:21
          </note>
          <note n="ed916e6e">
            1 § Justering av protokoll
          </note>
          <note n="28aa69ee">
            Justerades protokollen för den 10 och 11 december.
          </note>
          <note n="a4a6757e">
            2 § Anmälan om kompletteringsval
          </note>
          <note n="5f70b169">
            Talmannen meddelade att Socialdemokraternas riksdagsgrupp anmält
            Annika Duàn som suppleant i justitieutskottet och miljö- och jordbruksutskottet
            under Anna Walléns ledighet samt Hans Unander som suppleant i
            socialutskottet och trafikutskottet under Roza Güclü Hedins ledighet.
          </note>
          <note n="413b0cf3">
            Talmannen förklarade vald under tiden den 15 januari10 juni 2013
            till
          </note>
          <note n="d3e8c0bd">
            suppleant i justitieutskottet
          </note>
          <note n="7cff3058">
            suppleant i miljö- och jordbruksutskottet
          </note>
          <note n="deac2a92">
            Talmannen förklarade vald under tiden den 15 januari31 juli 2013
            till
          </note>
          <note n="73782476">
            suppleant i socialutskottet
          </note>
          <note n="0134bf2a">
            suppleant i trafikutskottet
          </note>
          <note n="cafbcfd3">
            3 § Anmälan om inkomna uppteckningar från EU-nämndssammanträde
          </note>
          <note n="03ea6763">
            Talmannen anmälde att uppteckningar från EU-nämndens sammanträde
            fredagen den 30 november inkommit.
          </note>
          <note n="38f98ba4">
            4 § Förnyad bordläggning
          </note>
          <note n="a14a12a5">
            Föredrogs och bordlades åter
          </note>
          <note n="071c83f4">
            5 § Arbetsmarknad och arbetsliv
          </note>
          <note n="ea3be278">
            Föredrogs
          </note>
          <note type="speaker" n="243f8f04">
            Anf. 1 YLVA JOHANSSON (S):
          </note>
          <u who="ylva_johansson_6bf3cf" xml:id="i-0f1e62ce4f2f4a9e-0" n="e6db548f">
            <seg n="8df8e738">
              Herr talman! I morse var det ungefär 4 600 000 människor i vårt
              land som sträckte sig efter väckarklockan eller mobilen för att
              stänga av ett irriterande ljud, försöka ta sig upp, få i sig kaffe
              och ge sig ut i mörkret för att gå till jobbet. Så sker varje
              dag. Ungefär 4 600 000 människor går till jobbet varje dag och
              ser till att bussarna går, att barnen blir omhändertagna i skolan,
              att varor och tjänster produceras som vi kan sälja på marknaden
              och allt annat som behöver utföras i samhället.
            </seg>
            <seg n="037a692b">
              Det är 4 600 000 människor som håller uppe det här landet. Tack
              vare alla deras arbete försörjs hela vårt samhälle. Men det finns
              400 000 människor som inte går till jobbet, som är arbetslösa.
              De behövs också.
            </seg>
            <seg n="5314e3a5">
              Det är mycket allvarligt för dem som är arbetslösa att inte ha
              ett jobb att gå till, att inte ha en egen försörjning och en egen
              lön. Men alla vi andra 4 600 000 som går till jobbet är också
              beroende av att arbetslösheten bekämpas, för det är ett för tungt
              lass att dra för bara 4 600 000 människor att arbeta och försörja
              det här landet. Allt färre ska betala för allt fler.
            </seg>
            <seg n="864e074e">
              Annelie Nordström, ordförande i Kommunal, skriver i dag i en
              debattartikel i Dagens Nyheter om hur välfärden dräneras på resurser,
              hur det blir allt mindre resurser för att klara av allt större
              behov i äldreomsorgen, i sjukvården, i skolan och i förskolan.
            </seg>
            <seg n="4680ecc0">
              Det finns inte tillräckligt många som jobbar i det här landet
              för att klara av att försörja välfärden, och det betalar vi alla
              ett pris för. Alla som jobbar i skolan, i sjukvården, i äldreomsorgen,
              i handikappomsorgen, i hemtjänsten och i förskolan känner av pressen
              att inte räcka till. Man känner att barngrupperna är för stora,
              att väldigt många barn i varje klass behöver extra resurser som
              liksom inte finns, att man har för många vårdtagare som man inte
              hinner till i tid, att man på boendet inte hinner komma till dem
              som ringer på larmet i tillräcklig tid, att man inte hinner ta
              hand om sina patienter på det sätt som man önskar för att resurserna
              inte räcker till i välfärden.
            </seg>
            <seg n="224fa6b8">
              Men också vi som inte jobbar i välfärden känner av det. Vi känner
              av att vi måste hämta tidigt på dagis innan det blir för stora
              grupper så att barnen inte får tillräckligt god omsorg. Vi känner
              av det i att vi måste lägga ned mycket tid på läxhjälp hemma när
              barnen inte får tillräckligt stöd i skolan. Vi känner särskilt
              av det när det gäller omsorgen om våra äldre anhöriga. Väldigt
              många tvingas i dag att utföra mer arbete för sina äldre anhöriga
              än vad man önskar och än vad de äldre önskar.
            </seg>
            <seg n="25f54ebf">
              Kommunal har visat att ungefär 100 000 svenskar i dag har gått
              ned i tjänst och inte jobbar så mycket som man skulle vilja göra
              för att man tvingas att ta ansvar för en äldreomsorg som inte
              räcker till. Det här är ett allvarligt moment 22: färre som kan
              jobba för att omsorgen inte fungerar och allt färre som får jobba.
            </seg>
            <seg n="4ac75d82">
              Kommunerna är beroende av skatteintäkter från dem som arbetar,
              men de är också i dag hårt klämda av ökade kostnader för försörjningsstödet
              som måste betala för alla dem som inte arbetar. Regeringens misslyckande
              med jobben är alltså dyrt för hela Sverige och för alla oss som
              lever här.
            </seg>
            <seg n="02116b9b">
              Herr talman! Efter sex år med regeringen Reinfeldt är arbetslösheten
              väsentligt högre, ungdomsarbetslösheten mycket högre, och långtidsarbetslösheten,
              alltså de som varit arbetslösa i mer än två år, har ökat från
              ungefär 26 000 personer till 70 000 personer. Långtidsarbetslösheten
              bland ungdomar har ökat med 60 procent.
            </seg>
            <seg n="b068b6cb">
              Under de här sex åren har konjunkturen gått upp och ned. Först
              gick den upp hösten 2006 och i början av 2007, sedan gick den
              kraftigt ned hösten 2008 och in i 2009, sedan gick den kraftigt,
              kraftigt upp när vi kom till 2010, och nu börjar det gå utför
              igen. Vi har alltså prövat den här politiken under flera olika
              konjunkturer, både uppåt och nedåt, kraftigt uppåt och kraftigt
              nedåt, svagt uppåt och svagt nedåt.
            </seg>
            <seg n="5c3213e0">
              Regeringens huvudstrategi har varit lägre kompetens och lägre
              lönekostnader. Man har genomfört sin politik kraftfullt och kunnat
              verka i sex år. Det har varit stora skattesänkningar, det har
              varit stora privatiseringar, man har i stor skala infört jobbcoacher
              hos Arbetsförmedlingen, man har infört fas 3 och man har försämrat
              arbetslöshetsförsäkringen.
            </seg>
            <seg n="04cca97a">
              Herr talman! Problemet är att politiken inte har fungerat. Visserligen
              är det fler som arbetar, men problemet är att befolkningen har
              vuxit mer. Eller det är inte ett problem; det är bra att befolkningen
              växer. Men andelen som arbetar har sjunkit. Sysselsättningsgraden
              är nästan en hel procentenhet lägre i dag än den var innan regeringen
              började genomföra sin politik.
            </seg>
            <seg n="a806732b">
              Låt mig säga något särskilt om fas 3, som har varit lite av regeringens
              flaggskepp inom arbetsmarknadspolitiken, och det är väl svårt
              att kalla den för något annat än ett kapitalt misslyckande.
            </seg>
            <seg n="81504f3d">
              Fas 3 är konstruerat som en återvändsgränd. Meningen var att
              det skulle vara avskräckande att hamna i fas 3. Därför skulle
              människor liksom ta sig i kragen och skaffa sig ett jobb så att
              man inte hamnade där. När man väl hamnade i fas 3 blev man betraktad
              som ett mer eller mindre hopplöst fall, och då skulle man inte
              få några insatser för att kunna komma ut i arbete längre. Det
              här har varit ett totalt misslyckande, vilket den minister som
              införde fas 3, Sven Otto Littorin, också erkänt,.
            </seg>
            <seg n="889bbd70">
              Trots detta fortsätter man på den inslagna vägen. Fas 3 fortsätter
              att växa, och nu också med ungdomar. Det är över 300 ungdomar
              under 25 år som i dag finns i fas 3, och Arbetsförmedlingen räknar
              med att kanske 1 0001 300 ungdomar inom en månad kommer att hamna
              där. Vad ska ungdomarna göra i fas 3, arbetsmarknadsministern?
            </seg>
            <seg n="60d0a437">
              Herr talman! Det drar en varselvåg över landet. Det är många
              människor som drabbas. Man drabbas framför allt av oro. Man vet
              inte om varslet blir verkställt, men man känner oron för att förlora
              jobbet. Man är också orolig för hur man ska klara sig när man
              förlorar jobbet. Arbetslöshetsförsäkringen har kraftigt försämrats.
              Många människor har betalat till sin försäkring, månad efter månad,
              år efter år, för att veta att de har en trygghet den dagen de
              förlorar jobbet. Vi vet ju att inga jobb längre är säkra jobb
              och att man måste vara beredd på att förlora jobbet. Därför tar
              människor ansvar och betalar till en försäkring.
            </seg>
            <seg n="abab0186">
              Men det är en försäkring som regeringen med ett penndrag har
              försämrat kraftigt så att många människor i dag inte klarar sig
              även om de är försäkrade när de förlorar jobbet.
            </seg>
            <seg n="d4c8da3e">
              Nu har vi varselvåg nummer ett. Snart kommer varselvåg nummer
              två, och den kommer i kommuner och landsting. Den kommer som ett
              brev på posten. När allt fler människor sägs upp och förlorar
              sin försörjning kommer det att leda till både högre kostnader
              och lägre intäkter för kommuner och landsting, och då kommer nästa
              varselvåg. Det hänger ihop.
            </seg>
            <seg n="101a42bd">
              Budgeten som vi debatterar och ska besluta om är baserad på prognoser
              som har beskrivits som varande från ett parallellt universum.
              Anders Borgs fantasifulla prognoser visade att man trodde att
              arbetslösheten skulle minska och att allt skulle bli mycket bättre.
              Det var prognoser som ingen annan trodde på och som låg långt
              från de bedömningar som alla andra prognosmakare gjorde.
            </seg>
            <seg n="647b00ff">
              Det står givetvis regeringen fritt att göra sina prognoser. Men
              problemet för regeringen är att verkligheten har visat att prognoserna
              inte håller alls, och regeringen tvingas nu att revidera sina
              prognoser.
            </seg>
            <seg n="c47a3664">
              Arbetsförmedlingen räknar med att arbetslösheten redan nästa
              år kommer att vara 8,4 procent. Verkligheten är regeringens värsta
              fiende.
            </seg>
            <seg n="275ce67a">
              Den budget vi ska besluta om är baserad på de fantasifulla prognoserna.
              Det betyder att det fattas ungefär 50 000 personer i arbetslöshet
              som regeringen inte har sett. Regeringen har räknat med att arbetslösheten
              ska bli mycket lägre nästa år, men det blir den inte. 50 000 personer
              i arbetslöshet är inte med i den budget som vi snart ska besluta
              om. För 2014 är det 100 000 personer som regeringen har räknat
              fel på.
            </seg>
            <seg n="70b29f11">
              För att bekämpa arbetslösheten vill regeringen fortsätta med
              mer av samma. Man ska fortsätta på den inslagna vägen med fas
              3 och inga insatser för utbildning. Man lägger dock till en stor
              sänkning av bolagsskatten med 16 miljarder. De pengarna skulle,
              herr talman, räcka till privatundervisning för de ungdomar som
              är arbetslösa och har otillräcklig utbildning i alla år som de
              skulle behöva för att nå upp till tillräcklig kompetens. Jag menar
              att det är en felprioritering.
            </seg>
            <seg n="c601be92">
              Vi socialdemokrater har lagt fram ett budgetförslag med mindre
              skattesänkningar till de lönsamma bolagen och i stället stora
              stimulanser av ekonomin, för det är det som behövs nu.
            </seg>
            <seg n="0b557f0d">
              Vi föreslår höjda barnbidrag, sänkt skatt för pensionärer och
              höjt underhållsstöd för ensamstående. Vi föreslår en anständig
              arbetslöshetsförsäkring som man kan leva på och har råd att vara
              med i. Vi föreslår en slopad sjuklönevecka för småföretag. Vi
              har förslag om att bygga fler bostäder och rusta infrastrukturen.
              Vi vill stimulera innovationer och hjälpa företag att växa. Vi
              vill även storsatsa på utbildning.
            </seg>
            <seg n="7796a311">
              Herr talman! Regeringens bristande utbildningspolitik är allvarlig
              för Sveriges konkurrenskraft. Resultaten i skolan sjunker år efter
              år. De genomsnittliga resultaten blir sämre och sämre. Andelen
              elever som inte klarar skolan blir större och större. Det är allvarligt.
            </seg>
            <seg n="3779ffe2">
              Vi satsar därför stort på skolan med mindre klasser och vill
              ha fem elever färre per klass i de lägre årskurserna. Vi satsar
              på läxhjälp till alla barn i alla skolor och obligatorisk sommarskola.
              Vi vill också införa ett utbildningskontrakt för arbetslösa ungdomar
              som inte har gymnasiekompetens.
            </seg>
            <seg n="41ce9bc5">
              Vi satsar stort på den utbildning som bidrar till rörlighet på
              arbetsmarknaden. Vi behöver flexibilitet på arbetsmarknaden. Svensk
              arbetsmarknad underpresterar i dag. Vi satsar därför stort på
              arbetsmarknadsutbildning, vuxenutbildning, yrkesvux, yrkeshögskola
              och högskoleutbildning. Vi satsar också på spetskompetens och
              forskning tillsammans med näringslivet i den högre utbildningen.
            </seg>
            <seg n="9f6cfc6b">
              Herr talman! Viktigast är en politik för fler och växande företag,
              men också matchningen på arbetsmarknaden behöver åtgärdas. Vi
              har ett rekryteringsgap i dag som växer som en krokodilkäft. Var
              femte rekrytering misslyckas, enligt Svenskt Näringsliv. Det är
              ett tydligt exempel på att arbetsmarknadspolitiken inte levererar
              och att arbetsmarknaden inte fungerar tillräckligt väl.
            </seg>
            <seg n="2b25a586">
              Vi socialdemokrater vill avskaffa fas 3 och satsa på riktiga
              jobb och riktig utbildning. Vi vill ge nya möjligheter till utbildning
              också för den som är arbetslös. Vi vill bryta upp de vattentäta
              skotten mellan reguljär utbildning och arbetsmarknadsutbildning.
              Alla ungdomar ska garanteras jobb eller utbildning senast efter
              sex månader i arbetslöshet. Vi vill, som jag sade, ha ett utbildningskontrakt
              för alla arbetslösa unga utan gymnasiekompetens.
            </seg>
            <seg n="53fbfcec">
              Vi vill befria Arbetsförmedlingen från de stränga tyglar som
              man har i dag. Det behövs en ny styrning som fokuserar på jobb
              och resultat så att man kan använda den professionella personalens
              bedömningar och kompetens på ett annat sätt. Vi vill ha ett sysselsättningspolitiskt
              ramverk.
            </seg>
            <seg n="51df5efa">
              Herr talman! I den budget som vi socialdemokrater föreslår satsar
              vi 12 miljarder kronor mer än regeringen på arbetsmarknadspolitiken.
              Vi prioriterar jobben.
            </seg>
            <seg n="9f05962c">
              Herr talman! Jag yrkar bifall till reservationerna 1 och 2. När
              politiken har misslyckats måste man våga ompröva. Vi mår inte
              bra av alltför många ideologiska låsningar. Det behövs en mer
              pragmatisk syn på arbetsmarknadspolitiken.
            </seg>
            <seg n="f09d507c">
              Jag tror att vi kommer att få höra regeringens företrädare berätta
              att läget i Sverige visserligen är allvarligt men att det är ännu
              värre i andra länder, till exempel Grekland och Spanien. Det är
              det.
            </seg>
            <seg n="6b69f136">
              Vi kommer att få höra hur svårt det är att regera när det är
              lågkonjunktur och kris i de länder som brukar köpa våra exportvaror.
              Det är det.
            </seg>
            <seg n="7a7bdff3">
              Jag tror att regeringen säkert tycker att det är svårt att regera.
              Mitt råd är att om det är så svårt och besvärligt att regera lämna
              då över till några som både kan och vill och dessutom har nya
              idéer för framtiden.
            </seg>
          </u>
          <note type="speaker" n="82862d61">
            Anf. 2 ESABELLE DINGIZIAN (MP):
          </note>
          <u who="esabelle_dingizian_88b441" xml:id="i-89d303eb7227a698-0" n="96fcf26b">
            <seg n="c26fc50e">
              Herr talman! Sverige är ett jämförelsevis välmående land. De
              flesta har ett arbete att gå till, och det går bra för de flesta
              unga som har utbildning och framtidstro.
            </seg>
            <seg n="3b13c48d">
              Men Sverige är också ett delat land med olika livschanser. Vi
              ser ett samhälle med ökade klyftor mellan dem som har och dem
              som inte har, med några vinnare och några förlorare. Sorgligt
              nog ökar antalet förlorare.
            </seg>
            <seg n="0e722c50">
              Med Alliansens politik ser vi en utveckling som innebär att allt
              fler, särskilt unga, ställs helt utanför, utan ekonomisk trygghet
              eller den utbildning som behövs för att ha en chans på dagens
              arbetsmarknad.
            </seg>
            <seg n="87d53f8f">
              Låt mig förtydliga vad jag menar med helt utanför. I min hemkommun
              Botkyrka bor 23 100 i arbetsför ålder i den norra delen. Av dem
              står 3 360 helt utanför alla system. De har inget arbete och ingen
              som helst kontakt med myndigheterna. Hur de försörjer sig är okänt.
              Detta är alltså utöver de 5 procent som får försörjningsstöd.
              Så ser verkligheten ut. Det finns massor av människor mitt bland
              oss som numera inte syns i regeringens friserade siffror.
            </seg>
            <seg n="fea3cd6e">
              Herr talman! Det ska löna sig att arbeta, säger Alliansen och
              straffar dem som saknar jobb. 400 000 personer är arbetslösa,
              varav hälften långtidsarbetslösa. Den senaste siffran från Statistiska
              centralbyrån visar att antalet arbetslösa ökade med 42 000 i november,
              jämfört med samma period förra året.
            </seg>
            <seg n="b62f420a">
              Det är lågkonjunktur, säger Alliansens företrädare. Men det var
              inte lågkonjunktur 2007 när ni försämrade alla system. Arbetsmarknadspolitikens
              uppgift är just att jämna ut låg- och högkonjunktur. Det är nu
              under lågkonjunkturen ni ska stimulera till jobbskapande investeringar.
            </seg>
            <seg n="3e7a5e50">
              Regeringen påstår att de står för en arbetslinje och inte en
              bidragslinje, men kommunernas kostnader för ekonomiskt bistånd
              har ökat med nära 3 miljarder mellan 2006 och 2010. Hur hänger
              det här ihop? Jo, regeringen har som bekant genomfört omfattande
              försämringar av trygghetssystemen som har lämnat allt fler utanför.
              Det är en helt medveten politik. Det har ingenting med konjunkturen
              att göra.
            </seg>
            <seg n="3d380c3d">
              De förändringar Alliansen har genomfört vad gäller arbetslöshetsförsäkringen
              har drastiskt försämrat villkoren för många, särskilt unga och
              utrikes födda. Regeringens kraftiga höjning av avgifterna till
              a-kassan fick till följd att cirka en halv miljon människor gick
              ur den. I dag är det bara en av tio mellan 20 och 24 år som får
              ersättning från arbetslöshetsförsäkringen. Det är nästan omöjligt
              att kvalificera sig för ersättning från a-kassan efter studierna.
              Det absolut vanligaste försörjningshindret är just arbetslöshet.
            </seg>
            <seg n="dd1b956d">
              Herr talman! Tala om att göra människor bidragsberoende! Miljöpartiet
              vill ha ett trygghetssystem värd namnet och ett skyddsnät som
              omfattar alla. Vi vill införa ett helt nytt trygghetssystem som
              är enkelt, inkluderande och jämlikt. Vi driver förslaget om en
              samlad arbetslivstrygghet en gemensam försäkring där både allmän
              sjukförsäkring och allmän arbetslöshetsförsäkring ingår liksom
              en lägsta ersättning. Människor ska inte behöva bollas runt mellan
              Försäkringskassan och Arbetsförmedlingen, som sker i dag. Vi vill
              se en väg in i trygghetssystemen och flera vägar ut.
            </seg>
            <seg n="3966ed3c">
              Det finns i regeringens proposition fortfarande ingen grundnivå
              i sjukförsäkringen, vilket innebär att de som inte har etablerat
              sig på arbetsmarknaden inte får någon ersättning alls vid sjukdom.
              Det vill Miljöpartiet ändra på. Vi vill ha ett sådant golv.
            </seg>
            <seg n="b126b007">
              Herr talman! Vi måste sluta hänvisa människor till kommunernas
              socialkontor. Det är bekymmersamt inte bara för den enskilde utan
              också för kommunerna, som tvingas skära ned inom vård och omsorg
              och skola. Arbetslöshetsförsäkringen ska ge en tryggad inkomst
              och underlätta omställning till ny sysselsättning för dem som
              blir arbetslösa. Så fungerar det inte i dag.
            </seg>
            <seg n="4c2ec3e5">
              Miljöpartiet vill reformera hela trygghetssystemet, och som ett
              steg på vägen satsar vi 2,3 miljarder kronor på att höja taket
              i a-kassan under 2013. Varje försäkring måste innebära en avvägning
              mellan inkomsttrygghet och drivkraft för att arbeta.
            </seg>
            <seg n="235bf3ad">
              Herr talman! Allt fler har osäkra anställningsformer. Att passa
              telefonen på morgonen för att få ett arbetspass är snarare en
              regel än ett undantag för tusentals unga.
            </seg>
            <seg n="d3c5c418">
              Alliansen skriver i betänkandet att tillsvidareanställningar
              ska vara grunden på arbetsmarknaden men att tidsbegränsade anställningar
              kan spela en viktig roll, inte minst för de svaga gruppernas möjlighet
              att etablera sig på arbetsmarknaden. Miljöpartiet anser självfallet
              att tillfälliga anställningar och vikariat fyller en viktig funktion
              på arbetsmarknaden, men problemet är att anställningarna staplas
              på varandra. Hur länge ska en ung människa leva i otrygghet i
              ett, två eller tre år?
            </seg>
            <seg n="4076637c">
              I förra veckan hörde jag om en ung sjuksköterska som i tre år
              hade haft olika tillfälliga anställningar. Hur ska en ung människa
              kunna planera sin tillvaro, få ett hyreskontrakt, få ett bostadslån
              eller kunna skaffa barn om hon inte vet om hon har ett jobb nästa
              månad trots att hon har ett yrke som är så efterfrågat på arbetsmarknaden?
            </seg>
            <seg n="3b806c9e">
              Herr talman! I dag finns det många jobb och branscher där företagen
              har svårt att rekrytera arbetstagare samtidigt som vi har en hög
              arbetslöshet. Vi har dels ett stort antal akademiker som är överkvalificerade
              för sina arbeten, dels många arbetslösa samtidigt som företagen
              inte hittar rätt kompetens. De satsningar som görs av regeringen
              via Arbetsförmedlingen kommer inte de arbetslösa till del.
            </seg>
            <seg n="24939229">
              Herr talman! Det är inte okänt att Arbetsförmedlingen sedan 2007
              har lämnat tillbaka sammanlagt 18 miljarder kronor till statskassan.
              Det är skandal att de pengar som riksdagen har anslagit för att
              användas till aktiva åtgärder för att hjälpa arbetslösa människor
              inte används. Det är uppenbart för alla att Arbetsförmedlingens
              krångliga regelsystem låser in resurserna. Befintliga program
              och insatser i Arbetsförmedlingens regi fungerar inte. Ändå fortsätter
              regeringen att slussa alla resurser via Arbetsförmedlingen.
            </seg>
            <seg n="cca2e87e">
              Herr talman! Det här är medveten politik och en vilseledande
              retorik. Man säger att man gör någonting, men det händer inget.
              Regelverket för Arbetsförmedlingen behöver förändras. Miljöpartiet
              vill se större flexibilitet när det gäller Arbetsförmedlingens
              resurser och verksamhet så att resurserna frigörs. Lokala framgångsrika
              modeller skulle kunna bli fler om Arbetsförmedlingens regelsystem
              blir mer flexibelt. Regeringen har gjort arbetsmarknadspolitiken
              till statens ansvar och ger alla pengar och resurser till Arbetsförmedlingen
              medan kommunerna vittnar om en situation där de tar ett allt större
              ansvar för arbetsmarknadsåtgärder.
            </seg>
            <seg n="c1a9782e">
              Herr talman! Situationen för en stor, växande grupp unga är milt
              sagt förödande. Den strukturella ungdomsarbetslösheten med drygt
              120 000 unga som varken jobbar eller studerar har inget med konjunkturen
              att göra. Sedan regeringen tillträdde har gruppen ökat dramatiskt,
              från 85 000 år 2007 till över 120 000 år 2010. Dessutom har antalet
              unga med aktivitetsersättning ökat kraftigt. Bland dagens unga
              saknar hundratusentals egen försörjning. De tvingas leva på anhöriga
              eller bidrag.
            </seg>
            <seg n="29137c53">
              Från Alliansens företrädare får vi höra att det är sorgligt att
              man känner uppgivenhet eftersom det finns en mängd stöd att få
              och att det snarare är de unga som har för hög tröskel för att
              söka sig till Arbetsförmedlingen. Men vilken verklighet lever
              ni i? Vilka frågor ställer ni till de unga när ni träffar dem?
            </seg>
            <seg n="94f5e58e">
              Jag har under det senaste året träffat över 200 unga som har
              varit i kontakt med Arbetsförmedlingen. Det är ungdomar som har
              gymnasieutbildning, det är ungdomar som inte har det och det är
              akademiskt utbildade ungdomar. Det är inte några roliga historier
              man får höra från dem.
            </seg>
            <seg n="f3fb4333">
              Är det konstigt att unga inte har förtroende för Arbetsförmedlingen?
              Ungdomsgarantin är ett fiasko. Vad är det egentligen ni garanterar?
              Man blir bara förtvivlad när man hör alla berättelser. Det individuella
              bemötandet och arbetsmatchningen är fullständigt frånvarande.
              Att stå här och peka på lågkonjunktur är direkt vilseledande.
              Denna grupp unga på 120 000 blir knappast ens kallade på intervju.
            </seg>
            <seg n="c607d84e">
              Herr talman! Det mest sorgliga är att man får höra att det börjar
              bli socialt accepterat att vara arbetslös och att gå till socialen.
              Det är förfärligt.
            </seg>
            <seg n="db1d9802">
              Herr talman! Vi måste bli bättre på att matcha in unga människor
              utan kontaktnät på arbeten. Jag är helt övertygad om att det finns
              många sätt att göra detta på utifrån lokala förutsättningar. I
              Malmö finns ett projekt som heter SEF Unga. Det är kommunens eget
              bemanningsprojekt som ger unga med eller utan akademisk utbildning
              chansen att arbeta i minst sex månader. Det är ett vinnvinn-projekt
              för både kommunen och ungdomarna. Därför har Miljöpartiet i sin
              budget föreslagit att Arbetsförmedlingen får ett tydligt uppdrag
              att samarbeta med kommunerna för att arbeta individuellt så att
              de unga ska slippa bollas mellan olika insatser. Vi avsätter 100
              miljoner kronor till att etablera Navigatorcentrum, där Arbetsförmedlingen
              och kommuner i samverkan med det lokala näringslivet kan jobba
              på individuell basis.
            </seg>
            <seg n="61b5a9c7">
              Det finns ingen quick fix. Men vi måste ha blicken framåt. Därför
              vill Miljöpartiet möta den generationsväxling som vi har framför
              oss med att skapa traineeplatser i välfärden och i näringslivet.
              Det är ett smart sätt att ge unga möjlighet att få in en fot på
              arbetsmarknaden samtidigt som vi tillgodoser ett stort behov.
              Vi har i årets budget 15 000 platser, och det är någonting som
              vi tror att vi behöver många fler av framöver.
            </seg>
            <seg n="ad9e1607">
              Vi vill att unga ska få arbetslivserfarenhet långt innan de slutar
              skolan. Därför vill vi ge kommunerna stimulansbidrag så att alla
              unga 1617-åringar ska få möjlighet att sommarjobba.
            </seg>
            <seg n="949145b4">
              Herr talman! Sverige står inför stora utmaningar. Vi behöver
              en politik för att stimulera till nya jobb. Det vill Miljöpartiet
              göra genom att investera i omställningen av Sverige.
            </seg>
            <seg n="5a3cd806">
              Vi har en politik med åtgärder för att möta de långsiktiga behoven
              när det gäller klimat- och miljöutmaningarna.
            </seg>
            <seg n="13e77241">
              Genom att göra stora investeringar i till exempel järnvägsutbyggnad,
              järnvägsunderhåll, utveckling av energisystem, effektivisering
              av våra bostäder, kvalitetsförbättringar inom vård, omsorg och
              skola ger vi förutsättningar för tiotusentals nya arbetstillfällen.
            </seg>
            <seg n="2d7dcc16">
              Herr talman! Miljöpartiet kommer som vanligt i dag att få frågan
              hur det kan blir fler jobb om vi tar bort halveringen av arbetsgivaravgiften
              för unga. Men bevisbördan ligger på Alliansen att tala om hur
              många nya jobb det ger. Enligt Riksrevisionens analys ger det
              ca 12 000 jobb. Många jobb skulle nämligen ha kommit till utan
              subvention. Detta innebär enligt deras utredning att varje person
              kostar 900 000 kronor. Vi tycker att det är att missbruka skattebetalarnas
              pengar. Vi säger som IFAU och Finanspolitiska rådet att det är
              ineffektivt och kostsamt. Vi anser att dessa 11 miljarder kan
              användas på ett bättre sätt. Vår modell är mer träffsäker. Vi
              tar bort hela avgiften för de unga som har varit arbetslösa länge.
            </seg>
          </u>
          <note n="7941333a">
            Jag yrkar bifall till reservationerna 3 och 14.
          </note>
          <note type="speaker" n="459e0c9c">
            Anf. 3 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-907029fdaac88582-0" n="3b0f9992">
            <seg n="e5302dab">
              Herr talman! Vi hörde tidigare här ett kärnfullt inlägg av Ylva
              Johansson. Jag kan till stor del hålla med om den inledande beskrivningen
              av dagens situation.
            </seg>
            <seg n="1ec48485">
              Ylva Johansson aspirerade på regeringsmakten. Det kan man göra.
              Vi har ett antal tillkännagivanden gemensamt på detta område.
              De gäller hundradagarsregeln, deltidsarbetslösa och fas 3 där
              regeringen inte har gjort någonting. Det kan ni ta till berörd
              instans för att se vad som händer, om ni nu aspirerar på regeringsmakten.
              Vi kan även jämka oss när det gäller a-kassan. Det går att lösa
              om er ambition verkligen är att ta regeringsmakten och om ni vill
              ha den. Men det återstår att se.
            </seg>
            <seg n="559364d5">
              Vi har i ett särskilt yttrande och i vår budgetmotion redovisat
              våra förslag på detta budgetområde. Det ämne som denna debatt
              främst berör är statens utgiftsområde 14 om arbetsmarknad och
              arbetsliv.
            </seg>
            <seg n="c83627b1">
              Statens anslag till Arbetsförmedlingen, a-kassan, Arbetsmiljöverket,
              Samhall och olika statligt finansierade arbetsmarknadspolitiska
              åtgärder finns bland de viktiga anslag som ska debatteras och
              beslutas om.
            </seg>
            <seg n="ab54cdcf">
              Allt detta är nog så viktigt och ska tas på största allvar. Men,
              herr talman, de signaler som regeringen och regeringspartierna
              sänder ut till arbetsmarknaden, arbetsgivarna, investerarna, marknaden
              och inte minst arbetstagarna och de arbetslösa består av så mycket
              mer än bara siffror och anslag.
            </seg>
            <seg n="67f8c3b3">
              Vilka signaler sänder man ut till Sveriges arbetslösa, om man
              som Centerpartiet helt vill öppna upp landets gränser för arbetstagare
              från resten av världen? Sveriges nu 400 000 arbetslösa ska alltså
              tvingas konkurrera med var och en från hela världen som vill komma
              till Sverige och söka sin framtid.
            </seg>
            <seg n="f49ef828">
              Vilka signaler sänder det dessutom ut när man gör det med motiveringen
              att det finns jobb som svenskar inte vill ta? Stämmer det verkligen?
              Vilka jobb är det, och till vilka löner? Vilka jobb är det, enligt
              Centerpartiet, som svenskar inte vill ta, och till vilka löner?
              Visa mig vilka jobb det är, och tala samtidigt om till vilka löner
              ni har tänkt er att dessa jobb ska utföras.
            </seg>
            <seg n="dd8b5241">
              Dessa frågor vill jag gärna ha svar på senare här i debatten
              när Centerpartiets företrädare går upp i talarstolen.
            </seg>
            <seg n="5de15f28">
              I riksdagens frågestund i torsdags ställde jag några frågor till
              Centerpartiets partiledare och tillika näringsminister Annie Lööf.
              Det handlade om det Låglönesverige som vi nu ser växa fram och
              om det sätt som utländsk arbetskraft utnyttjas på den svenska
              arbetsmarknaden.
            </seg>
            <seg n="3a3a7b13">
              Det handlade om arbetskraftsinvandrare från länder utanför EU
              som för dyra pengar tvingas köpa sina anställningsavtal, som dessutom
              tvingas jobba till långt sämre villkor än avtalade och som ibland
              tvingas till sexuella tjänster för att få behålla jobbet och därmed
              få stanna i Sverige.
            </seg>
            <seg n="7b16dae7">
              Det handlade om utstationerad personal från EU-länder som jobbar
              till betydligt sämre villkor än sina svenska arbetskamrater för
              samma arbete och på samma arbetsplatser.
            </seg>
            <seg n="1cc5563e">
              Det handlade om illegala invandrare, ibland kallade papperslösa.
              Det är människor utan skäl till asyl och utan visum som illegalt
              uppehåller sig i landet och jobbar svart för en tia eller två
              i timmen. De jobbar kanske 12, 14 eller 16 timmar om dagen sex
              sju dagar i veckan och utnyttjas hänsynslöst på den svenska arbetsmarknaden.
            </seg>
            <seg n="e9fedcb6">
              Regeringen har starkt bidragit till att dessa människor befinner
              sig i denna utsatta situation genom sin överenskommelse med Miljöpartiet.
            </seg>
            <seg n="d826a4bc">
              Nåväl, det återstår att se vad regeringen gör i frågan. Men att
              detta är Centerpartiets ambitioner står klart efter gårdagens
              medieuppgifter, där låga löner var ett tydligt argument för öppen
              invandring.
            </seg>
            <seg n="cf935a82">
              Centerpartiet har därmed en människosyn som jag inte delar. Jag
              tycker till skillnad från Centern att alla som arbetar på den
              svenska arbetsmarknaden ska ha lika lön för lika arbete, oavsett
              om man är född i Sverige eller inte och oavsett om man är man
              eller kvinna.
            </seg>
            <seg n="2752011c">
              Som regeringsparti har man ett betydande ansvar långt utöver
              siffror och anslag. Jag hoppas, och tror, att väljarna vid valet
              2014 kommer att sätta Centerpartiet i skamvrån. Det vore bra för
              Sverige.
            </seg>
            <seg n="9963af43">
              Herr talman! A-kassan ska vara en omställningsförsäkring vid
              arbetslöshet och inte som i dag, med alliansregeringen, ett komplement
              till försörjningsstödet, eller socialbidraget, om ni så vill som
              täcker bara de mest akuta utgifterna som mat och förhoppningsvis
              hyra.
            </seg>
            <seg n="e89b13dc">
              Nej, a-kassan var tänkt att vara, och ska vara, en omställningsförsäkring
              vid arbetslöshet. Vid arbetslöshet ska du inte tvingas att omedelbart
              börja leta efter billigare boende, sälja bilen eller göra andra
              stora förändringar i livet. Du ska söka nytt arbete. Du ska ges
              tid och möjlighet att söka och finna nytt arbete, ny försörjning
              för dig själv och din familj.
            </seg>
            <seg n="f5a6cb37">
              Det ska finnas en grundtrygghet vid arbetslöshet. Denna trygghet
              existerar inte i dag.
            </seg>
            <seg n="d5aadbb6">
              Vi Sverigedemokrater föreslår att taket i a-kassan höjs till
              900 kronor per dag så att fler än dagens 10 procent kan få ut
              80 procent av lönen vid arbetslöshet.
            </seg>
            <seg n="3be9a5d5">
              Samtidigt föreslår vi i vår budget att 100-dagarsregeln återinförs,
              vilket innebär att de arbetslösa under de första 100 dagarna kan
              koncentrera arbetssökandet på sin hemregion och inom sitt kompetensområde.
            </seg>
            <seg n="94a61034">
              Här vill jag påminna om att riksdagen gjorde ett tillkännagivande
              den 1 juni 2011 det är ett och ett halvt år sedan men ingenting
              har hänt.
            </seg>
            <seg n="4790264a">
              Vi föreslår också att heltidsarbetslösa inte ska hindras att
              ta deltidsarbete genom att höja antalet a-kassedagar från dagens
              75 till 300. Deltidsarbete är en av de bästa vägarna till ett
              heltidsarbete och egenförsörjning och ska uppmuntras, inte som
              i dag försvåras. Även här har regeringen struntat i riksdagens
              tillkännagivande den 1 juni 2011.
            </seg>
            <seg n="ba78543d">
              I övrigt föreslår vi i vårt budgetförslag för hela budgetperioden
              att a-kassan blir obligatorisk, gemensam för alla och solidariskt
              finansierad. Alltför många står i dag utanför a-kassan.
            </seg>
            <seg n="22e83f21">
              Vi Sverigedemokrater betraktar arbetslöshetsförsäkringen som
              en del av de grundläggande ekonomiska trygghetssystemen i form
              av försörjningsstöd, pension, föräldraförsäkring och sjukförsäkring.
            </seg>
            <seg n="835881e5">
              Dessutom föreslår vi i vår långtidsbudget att Försäkringskassan
              tar över administrationen av a-kassan och att Arbetsförmedlingen
              och Försäkringskassan på sikt slås samman.
            </seg>
            <seg n="592b10c3">
              Vidare föreslår vi att instegsjobben avskaffas. Det är en dyr,
              orättfärdig och orättvis reform med mycket dåligt resultat. En
              överväldigande majoritet av dem som efter avslutad period inom
              instegsjobben har arbete har gått från ett bidragsjobb till ett
              annat bidragsjobb.
            </seg>
            <seg n="ddf1403b">
              Vi ska på svensk arbetsmarknad inte ha arbetsmarknadspolitiska
              åtgärder baserade på ursprung och födelseland.
            </seg>
            <seg n="1d3c31e4">
              Arbetsmarknadspolitiken omfattar så mycket mer än vad som ryms
              inom utgiftsområde 14.
            </seg>
            <seg n="a13fdf52">
              Utbildningspolitik är arbetsmarknadspolitik. Näringspolitik,
              skatte-, finans-, migrations-, bostads- och handelspolitik är
              några områden med stor påverkan på svensk arbetsmarknad. Situationen
              på svensk arbetsmarknad bestäms i huvudsak inte på Arbetsmarknadsdepartementet
              jag ber om ursäkt, ministern, men så är det faktiskt eller för
              all del i riksdagens arbetsmarknadsutskott. Situationen på den
              svenska arbetsmarknaden påverkas av i stort sett alla beslut som
              fattas i den svenska riksdagen.
            </seg>
            <seg n="f955c472">
              Sverige behöver en politik på samtliga politikområden för arbete
              och tillväxt. Vi sverigedemokrater har i vårt budgetförslag presenterat
              en sådan politik. Det är en näringspolitik för nya företag, utveckling,
              forskning och innovation. Det är en politik för flexibilitet på
              arbetsmarknaden. Det är en utbildningspolitik för arbetsmarknadens
              behov. Det är en skattepolitik för arbete och företagande. Det
              är en ansvarsfull migrationspolitik. Det är en politik där företag
              ges möjlighet att växa, där småföretag vågar anställa och där
              företagen kan finna den personal de efterfrågar. Det är också
              en politik med trygghet för de anställda och en politik med möjligheter
              för de arbetslösa. Det är en bra politik för Sverige.
            </seg>
          </u>
          <note type="speaker" n="6754333d">
            Anf. 4 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-0f1e62ce4f2f4a9e-1" n="e6db548f">
            <seg n="c39872ea">
              Herr talman! Jag vill fråga Sven-Olof Sällström hur han tror
              att tillväxt skapas. Sverigedemokraterna skriver att den gemensamma
              nationella identiteten har utgjort grunden för framväxten av välfärdsstaten.
              Detta är ju ren historieförfalskning.
            </seg>
            <seg n="a70c2713">
              Välfärdsstaten har vuxit fram tack vare stark ekonomisk tillväxt
              och starka och växande företag. Dem har vi tack vare öppna gränser
              och ett nära utbyte med omvärlden. Om man har stängda gränser
              och förlitar sig på en gemensam nationell identitet blir det kanske
              en ankdamm där Sverigedemokraterna kan trivas, men tillväxt och
              jobb blir det inte. Svenskt välstånd finns tack vare ett öppet
              samhälle och intensivt utbyte med omvärlden.
            </seg>
            <seg n="8369858b">
              Herr talman! Företag startas av människor av individer. Det är
              en människa, eller flera människor, som har en idé, som har visioner,
              kunskap och kontakter. Företag som växer gör det också tack vare
              människor anställda och ägare som har idéer, visioner, kunskaper
              och kontakter. Med Sverigedemokraternas politik skulle vi få en
              välfärdsdumpning i Sverige. Med er politik blir det stopp på ekonomisk
              tillväxt.
            </seg>
            <seg n="132e2e25">
              Det finns länder som har prövat detta med stängda gränser och
              att låta politikerna bestämma var de nya jobben ska skapas och
              vem som ska ha dem. De brukar kallas planekonomier. Det har inte
              gått så bra för dem.
            </seg>
          </u>
          <note type="speaker" n="4a8aa336">
            Anf. 5 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-1" n="3b0f9992">
            <seg n="31cfbbb4">
              Herr talman! Det var lite märkligt att begreppet planekonomi
              skulle komma just från Ylva Johansson, som en gång i tiden var
              invald i denna kammare som riksdagsledamot för Vänsterpartierna
              kommunisterna och till hundra procent stod för planekonomi. Men
              det kan vi återkomma till en annan gång.
            </seg>
            <seg n="cccb1306">
              Jag tror också att Ylva Johansson blandar ihop korten hon blandar
              ihop välfärdssamhälle och tillväxt. Det är inte samma sak, Ylva
              Johansson. Tillväxt är en förutsättning för ett välfärdssamhälle;
              det är något helt annat.
            </seg>
            <seg n="0f4be0da">
              Jag skulle gärna vilja ha svar på några andra frågor. Ylva Johansson
              aspirerade i sitt eget anförande alldeles nyss på regeringsmakten.
              Vi har några tillkännagivanden vi har rätt så många tillkännagivanden
              tillsammans i denna kammare nu där fyra oppositionspartier gått
              ihop och underkänt regeringens politik. Det har inte hänt någonting.
              Vi har tillkännagivanden som är ett och ett halvt till två år
              gamla, och regeringen har inte gjort någonting.
            </seg>
            <seg n="74519cbd">
              Vad är Ylva Johansson beredd att göra för att vi ska få igenom
              de viktiga beslut som har fattats i denna kammare, inte minst
              på det arbetsmarknadspolitiska området när det gäller a-kassa?
              Är Ylva Johansson över huvud taget beredd att göra någonting?
              Menar hon allvar med att vi ska stärka rätten för de deltidsarbetslösa
              när det gäller 100-dagarsregeln och fas 3? Är hon också beredd
              att höja taket i a-kassen, där vi är beredda att jämka enligt
              Socialdemokraternas förslag? Det är frågor jag vill ha svar på,
              Ylva Johansson.
            </seg>
          </u>
          <note type="speaker" n="5a4acabc">
            Anf. 6 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-0f1e62ce4f2f4a9e-2" n="e6db548f">
            <seg n="f619a29b">
              Herr talman! Jag noterar att Sven-Olof Sällström inte vill svara
              på min fråga och inte vill tala om tillväxt. Det är naturligtvis
              så att det inte finns någon välfärd vi kan inte betala för välfärd
              om vi inte har ekonomisk tillväxt. Sverige behöver fler och växande
              företag. Sverige behöver fler jobb och en starkare ekonomi. Det
              är bara så vi kan betala välfärden; allt annat är fria fantasier.
            </seg>
            <seg n="ddcdb3c5">
              Vad säger Sven-Olof Sällström till Kommunal och Annelie Nordström,
              som i dag skriver om hur människor som arbetar i välfärden känner
              att resurserna inte räcker för att ge vård och omsorg till våra
              äldre? Det handlar om dem som har jobbat och slitit ett helt långt
              liv i Sverige och betalat skatt år efter år. Nu står de där, och
              pengarna räcker inte för äldreomsorgen och sjukvården när de behöver.
              Sven-Olof Sällström har heller inget svar att ge om hur vi ska
              betala detta. Det kan bara betalas med att vi har en ekonomisk
              tillväxt, och då behöver vi fler människor i arbete samt fler
              och växande företag.
            </seg>
            <seg n="ed18f04c">
              Sverigedemokraternas politik, med stängda gränser och en nationell
              ankdamm, innebär att vi kommer att få allt mindre resurser. Det
              kommer inte att räcka till välfärden. Vad ska Sven-Olof Sällström
              säga till dem som har jobbat och slitit år efter år, betalat skatt
              och förväntat sig att det finns ett generationskontrakt att vi
              som nu är i arbetsför ålder ska se till att de får den vård och
              omsorg de rimligen har rätt att begära av oss.
            </seg>
            <seg n="cc0b7700">
              Sven-Olof Sällström vill stänga gränserna och göra det svårare
              för företag att växa, vilket leder till färre jobb så att vi inte
              kan betala för dem som har betalat för vår välfärd.
            </seg>
            <seg n="fc29a2dc">
              (Applåder)
            </seg>
          </u>
          <note type="speaker" n="f23d2ffa">
            Anf. 7 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-2" n="3b0f9992">
            <seg n="dbaacff2">
              Herr talman! Jag hoppas att ni lyssnar väldigt noga på vad Ylva
              Johansson säger nu. Hon säger att vi vill stänga gränser. Det
              är en retorik man ofta använder när man inte kan debattera sakförhållandena.
            </seg>
            <seg n="71d8cfab">
              Nej, vi vill inte stänga några gränser. Skillnaderna är inte
              så stora som du vill göra dem, Ylva Johansson. Det är bara det
              att vi ska ha rättvisa förhållanden på den svenska arbetsmarknaden
              med lika löner för lika arbete, och vi vill ha en reglerad invandring.
              Det är inte så att vi inte tycker att människor från andra delar
              av världen ska kunna komma till Sverige och jobba om vi inte kan
              hitta arbetskraft på den svenska arbetsmarknaden. Där har vi gemensamma
              förslag om att återgå till det gamla system med arbetsmarknadsprövning
              vi hade före den 15 december 2008.
            </seg>
            <seg n="c6ccceba">
              Det är inte så att vi inte tycker att människor som kommer från
              övriga EU inte ska få komma och jobba i Sverige självklart ska
              de få göra det, Ylva Johansson, precis som svenska ungdomar kan
              åka till Norge eller Spanien och jobba. Men i Sverige ska det
              vara svenska löner som gäller. Där är vi också överens. Du kör
              det klassiska argumentationstricket att skapa en halmgubbe och
              argumentera mot den. Argumentera om sakfrågorna i stället! Det
              är därför vi är här, inte för pajkastning och någon ursäkta uttrycket,
              herr talman jävla pajaspolitik.
            </seg>
            <seg n="01dad9ec">
              Vi ska inte stänga några gränser. Vi ska vara öppna för investeringar
              och människor från utlandet. Vi ska ha reglerad invandring, lika
              villkor och bra villkor för svenskt företagande. Det du ägnar
              dig åt är inte sanningen. Jag tänkte använda ett starkare ord,
              men det kanske inte passar sig i denna sal. Diskutera och debattera
              gärna sanningen, Ylva Johansson, men stå inte och ljug om min
              politik och vad jag vill.
            </seg>
          </u>
          <note type="speaker" n="25ea0759">
            Anf. 8 CHRISTINA HÖJ LARSEN (V):
          </note>
          <u who="christina_hoj_larsen_8cce04" xml:id="i-f90bf370b89df209-0" n="02400888">
            <seg n="5eefee1e">
              Herr talman! Regeringen vet att språk är viktigt. Ett hus kanske
              beskrivs som ett charmigt och luftigt hus med potential att hysa
              en stor familj när fastighetsmäklaren egentligen försöker kränga
              ett riktigt ruckel med hål i taket och råttor i trossbotten. Mäklaren
              ser det som ett sätt att bli av med en svårsåld produkt, medan
              många andra skulle se det som en ren förvrängning av verkligheten.
            </seg>
            <seg n="85602a13">
              Ungefär lika fantasifull är den beskrivning av regeringens arbetsmarknadspolitik
              som framträder i detta betänkande. Vi som dagligen träffar människor
              som drabbats av regeringens politik vet hur verkligheten ser ut
              under det fluffiga nyspråket:
            </seg>
            <seg n="d295767e">
              Det är detta haveri, herr talman, som kallas arbetslinjen. Sett
              ur ett gemensamt välfärdsperspektiv vore det mer sanningsenligt
              att kalla det bidragslinjen.
            </seg>
            <seg n="141d2672">
              Herr talman! Den bästa åtgärden mot arbetslöshet är inte att
              skapa otrygghet i anställningar, dra bort det solidariska skyddsnätet
              i form av trygghetssystem eller villkora försörjningsstöd. Arbetslöshet
              bekämpas inte genom att bekämpa de arbetslösa; arbetslöshet bekämpas
              genom en politik för fler jobb.
            </seg>
            <seg n="5291935c">
              Vänsterpartiet föreslår i sitt budgetalternativ insatser som
              skapar nya jobb genom kraftfulla satsningar på energiomställning,
              bostadsbyggande och infrastruktur. Vi satsar på fler anställda
              i välfärden för att stärka kvaliteten i stället för att låta pengarna
              gå till vinster.
            </seg>
            <seg n="f5534c34">
              Herr talman! Men arbetsmarknadspolitik handlar även om vilka
              åtgärder samhället ska använda för att föra de arbetslösa närmare
              de jobb som ändå finns och jobb som kommer. Här behövs en helt
              annan inriktning än regeringens.
            </seg>
            <seg n="770fe806">
              För unga föreslår Vänsterpartiet ett utbildningspaket på utgiftsområde
              16 med ett stort antal platser i yrkesutbildning inom ramen för
              yrkeshögskolan eller yrkesvux och komvux för att förhindra att
              ungdomar fastnar i långtidsarbetslöshet eller helt slås ut från
              arbetsmarknaden.
            </seg>
            <seg n="68a88657">
              Arbetsförmedlingen ska erbjuda relevant stöd åt alla som söker
              arbete vid den tidpunkt som anses lämplig i det enskilda fallet.
              Insatserna måste bättre än i dag anpassas till den enskilde arbetssökandes
              behov och förutsättningar samt bättre svara mot de behov som finns
              på arbetsmarknaden. Arbetsförmedlingens personal ska användas
              till det som gör mest nytta. Men regeringen satsar, i en tid med
              massarbetslöshet, i stället mer resurser på ökad kontroll och
              aktivitetsrapporter. Arbetsförmedlingen skickar dessutom tillbaka
              miljarder som inte använts för sitt syfte: att rusta arbetslösa
              för arbete. Det här är ett enormt misslyckande.
            </seg>
            <seg n="ea284b27">
              I dag placeras alla arbetslösa i någon av massåtgärderna, jobb-
              och utvecklingsgarantin eller jobbgarantin för unga. Regeringen
              gör nu i stor skala precis det som allianspartierna tidigare beskyllt
              socialdemokratiska regeringar för att göra gömmer undan arbetslösa
              i arbetsmarknadspolitiska åtgärder. En majoritet av deltagarna
              i dessa åtgärder får dessutom inga aktiva insatser för att öka
              sina möjligheter till jobb.
            </seg>
            <seg n="fc17ab2f">
              Det vore självklart rimligare att var och en får rätt insats
              vid rätt tidpunkt. Arbetsförmedlingen bör systematiskt försöka
              identifiera vilka som riskerar att bli långtidsarbetslösa och
              vilka som antas hitta ett jobb fort och anpassa insatserna utifrån
              det. Vänsterpartiet vill avveckla de stela och ovärdiga garantiprogrammen
              och i stället satsa på aktiva åtgärder med högre kvalitet som
              stärker de arbetssökandes möjligheter till anställning. Arbetsförmedlingen
              behöver dessutom ha större frihet att erbjuda arbetslösa aktiva
              insatser som yrkesinriktad arbetsmarknadsutbildning, utbildning
              i det reguljära utbildningssystemet och riktade anställningsstöd
              vid den tidpunkt som anses lämplig, utan att först invänta en
              fast tidsgräns.
            </seg>
            <seg n="6a5c1fb4">
              Herr talman! Det är dags att slå hål på det borgerliga nyspråket.
              Ett ruckel är ett ruckel. Det är förkastligt att staten tvingar
              långtidsarbetslösa just nu över 30 000 personer att arbeta utan
              lön i fas 3.
            </seg>
            <seg n="82f43cf3">
              Den som arbetar ska självklart ha anställning och lön, något
              man inte har i fas 3. Eftersom deltagarna inte är anställda och
              står under hot om att bli av med sitt aktivitetsstöd eller försörjningsstöd
              är möjligheterna att ställa krav eller framföra kritik i praktiken
              mycket små. Fas 3 ger dessutom inlåsningseffekter eftersom individen
              i de flesta fall anvisas sysselsättning på heltid, vilket kraftigt
              begränsar möjligheten att effektivt söka reguljära jobb.
            </seg>
            <seg n="3caa57fc">
              Vänsterpartiet vill avskaffa fas 3 och i stället erbjuda dem
              som hamnat inom fas 3 meningsfullt arbete till kollektivavtalsenliga
              villkor i vad vi kallar övergångsjobb. Vi har avsatt medel till
              14 000 sådana. Jobben är tänkta för offentligt finansierad verksamhet
              och ideella organisationer. Andra inom fas 3 bör erbjudas utbildning
              inom bland annat arbetsmarknadsutbildningen, yrkesvux, yrkeshögskolan
              och som anställda lärlingar.
            </seg>
            <seg n="64ffb2ab">
              Herr talman! Ersättningsnivåerna i a-kassan halkar efter pris-
              och löneutvecklingen alltmer. Allt fler hamnar också ovanför taket.
              Vänsterpartiet föreslår stora satsningar på a-kassan där vi höjer
              både den lägsta och den högsta dagpenningen och knyter beloppen
              till löneutvecklingen.
            </seg>
            <seg n="d0943c55">
              Vi har avsatt medel för att höja ersättningsnivån till 80 procent
              under hela ersättningsperioden samt för tid med aktivitetsstöd.
              Vi vill alltså avskaffa den avtrappning av ersättningen som regeringen
              infört.
            </seg>
            <seg n="a9ece6e6">
              Herr talman! Regeringens nedmontering av arbetslöshetsförsäkringen
              har lett till ett kraftigt ökat bidragsberoende. En tredjedel
              av de arbetslösa har i dag varken a-kassa eller aktivitetsstöd.
              I stället tvingas allt fler söka försörjningsstöd hos kommunerna
              på grund av arbetslöshet. Värst är situationen för unga och utrikesfödda
              som aldrig har haft en fast förankring på arbetsmarknaden. Arbetslöshet
              är i dag det klart vanligaste skälet för försörjningsstöd.
            </seg>
            <seg n="2c61c9c7">
              Arbetslösa med försörjningsstöd har inte samma tillgång till
              Arbetsförmedlingens program som de som har arbetslöshetsersättning.
              Många kommuner bedriver därför egna lokala arbetsmarknadsprogram
              parallellt med Arbetsförmedlingens. Ingen heltäckande forskning
              om de kommunala arbetsmarknadsprogrammen finns, men de sammanställningar
              som gjorts tyder på att kvaliteten och effektiviteten är mycket
              varierande och generellt sämre än i Arbetsförmedlingens program.
            </seg>
            <seg n="a48349a3">
              Det är inte rimligt att staten på detta sätt vältrar över kostnader
              och ansvar för arbetslösheten på kommunerna. Alla inskrivna vid
              Arbetsförmedlingen, oavsett försörjning, ska garanteras lika tillgång
              till individuellt anpassade insatser.
            </seg>
            <seg n="62ef2a10">
              För att lösa detta problem med att allt fler arbetslösa tvingas
              söka försörjningsstöd gör vi en kraftig förstärkning av grundförsäkringen.
              Förenklat innebär det att alla som är seriösa arbetssökande och
              har varit inskrivna vid Arbetsförmedlingen i tre månader har rätt
              till ersättning med grundbeloppet.
            </seg>
            <seg n="461bf6f3">
              I en tid med massarbetslöshet och lågkonjunktur är det lätt att
              ställa grupper mot varandra. Vi har tidigare här hört exempel
              på det. I krisens spår frodas främlingsfientligheten. Kommuner
              i landet oroar sig över att skyddsbehövande som flyr undan mardrömmen
              i bland annat Syrien kommer att belasta ekonomin. I stället borde
              de oroa sig för regeringens bidragslinje som tvingar människor
              från a-kassa och socialförsäkring till bidragsberoende i kommunerna.
              Sanningen är att regeringen med sin klasspolitik skapar grogrund
              för just främlingsfientlighet.
            </seg>
            <seg n="6de7a290">
              Herr talman! Det är dags att slå hål på det borgerliga nyspråket.
              Ett ruckel är just ett ruckel. Vad som nu krävs är en politik
              för full sysselsättning och ett stabilt välfärdssystem.
            </seg>
            <seg n="8d779304">
              Med detta ställer jag mig bakom samtliga av Vänsterpartiets reservationer,
              men för tids vinnande yrkar jag bifall endast till reservationerna
              8 och 10.
            </seg>
          </u>
          <note type="speaker" n="ce33d55a">
            Anf. 9 ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-1c92ea8c9f0ab496-0" n="73e0cbe3">
            <seg n="d0a5e8ff">
              Herr talman! För drygt ett år sedan hade jag, tillsammans med
              talmannen och tre andra kolleger från olika partier här i riksdagen,
              förmånen att besöka Aten och Rom för möten med politiska partier,
              företrädare för IMF, centralbanker med flera. Det var en mycket
              händelserik vecka både i Grekland och i Italien. Det var nämligen
              samma vecka som grekerna förhandlade om en ny regering och som
              Berlusconi beslutade sig för att avgå. Nu har han visserligen
              tänkt om, men så var det i alla fall den veckan.
            </seg>
            <seg n="a9b716a1">
              Jag var inte särskilt optimistisk i min syn på europeisk ekonomi,
              arbetsmarknadsutveckling och konkurrenskraft före den här resan,
              och efter mötena med alla de här företrädarna för politiska partier
              har min oro över utvecklingen i Europa blivit ännu mer pessimistisk.
            </seg>
            <seg n="1d52bc4c">
              Många av länderna i EU står inför enorma utmaningar både kortsiktigt
              och långsiktigt. Det råder därför stor osäkerhet om hur djup och
              varaktig den ekonomiska nedgång som vi nu ser verkligen blir.
              Den utveckling som vi möter med minskad efterfrågan i världsekonomin,
              inte minst från Europa, drabbar också Sverige. Våra exportföretag
              har en sjunkande orderingång, och vi har sett ett ökat antal varsel
              under hösten. Vi är minst sagt påverkade av den europeiska krisen.
              Det är särskilt företag inom tillverkningsindustrin och byggsektorn
              som nu påverkas.
            </seg>
            <seg n="02211778">
              Men allt är inte nattsvart. Det finns flera bilder av svensk
              arbetsmarknad. Sysselsättningen har fortsatt att öka även om ökningstakten
              har avtagit. Många lediga platser anmäls fortfarande. I november
              tillkom 51 000 platser hos Arbetsförmedlingen. Antalet fast anställda
              ökar. Det skapas med andra ord fortfarande jobb i svensk ekonomi.
            </seg>
            <seg n="866b3e53">
              Herr talman! Vi är här i dag för att debattera utgiftsområde
              14. Det är den del av budgeten som handlar om arbetsmarknadspolitik
              och som omfattar de arbetsmarknadspolitiska åtgärderna, a-kassan
              och arbetsmiljön. Det är viktiga och centrala politikområden.
              För oss i Alliansen är full sysselsättning ett prioriterat mål.
              Där är arbetsmarknadspolitiken central, särskilt i tider av ekonomisk
              turbulens i omvärlden.
            </seg>
            <seg n="0c722383">
              Vi tar situationen på största allvar. Det har varit en mycket
              tuff höst på Sveriges arbetsmarknad, och osäkerheten inför nästa
              år är stor. Samtidigt vill jag framhålla den unika position som
              Sverige faktiskt har. Tack vare en ansvarsfull politik, en tydlig
              arbetslinje och ordning och reda i våra finanser har vi ett bättre
              utgångsläge i den här nedgången än de flesta andra länder.
            </seg>
            <seg n="5b65b7cd">
              Sedan 2006 har svensk bnp vuxit cirka tre gånger så mycket som
              genomsnittet för eurozonen. Om Sverige hade haft en lika svag
              tillväxt sedan 2006 som övriga EU-länder skulle vi i år ha haft
              ca 100 miljarder kronor mindre till välfärd och jobbinvesteringar.
              En ansvarsfull och aktiv politik ger resultat.
            </seg>
            <seg n="be07b906">
              2013 års budget är också en tydlig investeringsbudget. Svensk
              konkurrenskraft måste fortsätta att stärkas, och därför kan vi
              se den här budgeten som en energiinjektion till ekonomin med långsiktigt
              riktiga och viktiga reformer för varaktigt högre tillväxt och
              sysselsättning.
            </seg>
            <seg n="0ed47542">
              Vi gör omfattande satsningar på infrastruktur, vilket minskar
              avstånden och förbättrar rörligheten på arbetsmarknaden. Vi satsar
              på forskning, utveckling och innovation för att bygga en attraktiv
              miljö för forskare och forskningsintensiva företag. På det sättet
              kan vi behålla jobb och humankapital i landet. Vi sänker också
              bolagsskatten för fler jobbskapande investeringar.
            </seg>
            <seg n="1d5358e2">
              Herr talman! Situationen på arbetsmarknaden har försvagats om
              man ser till antalet varsel även om nivåerna inte ligger lika
              högt nu som 20082009. Alla varsel leder inte till uppsägningar,
              och alla uppsägningar leder inte till arbetslöshet. Men vi vet
              att många människor har en tuff period framför sig.
            </seg>
            <seg n="38d47975">
              När vi tittar tillbaka på de senaste åren kan vi konstatera att
              trots att vi har gått igenom den tuffaste krisen någonsin har
              sysselsättningen ökat med 200 000 personer mellan 2006 och 2011.
              Det sker inte med automatik. En del hävdar att genom att vi har
              blivit fler i befolkning inträffar detta bara. Så är inte fallet.
              Det krävs en politik som underlättar för ökad sysselsättning.
            </seg>
            <seg n="1a8882c6">
              Detta har alltså skett samtidigt som stora delar av världen befunnit
              sig en utdragen lågkonjunktur. För att få perspektiv på utvecklingen
              kan vi jämföra med 90-talskrisen då vi på fyra år, 19901993, tappade
              500 000 i sysselsättning. Då försvann många helt från arbetskraften,
              och därför har politiken under de senare åren prioriterat insatser
              som behåller människor i arbetskraften och inte låter människor
              förtidspensioneras bort från statistiken.
            </seg>
            <seg n="b5cbfbbb">
              Men vi kan självfallet aldrig vara nöjda med en arbetslöshet
              på över 77 ½ procent, som kanske kommer upp till 8 procent nästa
              år, även om vi ser förklaringar i lågkonjunkturen och i att människor
              som inte var där tidigare nu finns i arbetskraften. Ingen ska
              behöva tveka om att full sysselsättning är vårt mål. Arbetslinjen
              är det viktigaste verktyget att nå det målet. Vi måste sänka arbetslösheten
              och stärka Sveriges konkurrenskraft. Det här handlar inte bara
              om makroekonomi, utan det handlar först och främst om människor.
            </seg>
            <seg n="42fed51a">
              Arbete har ett egenvärde. Genom ett eget arbete och en egen inkomst
              kommer friheten för varje individ att förverkliga sina drömmar
              och också tryggheten i att vara en del av en arbetsgemenskap,
              att möta utmaningar tillsammans med andra och möjligheten att
              bygga upp en egen ekonomi.
            </seg>
            <seg n="82b220b7">
              Herr talman! Vi har fortfarande stora utmaningar på svensk arbetsmarknad,
              särskilt eftersom den grupp som var arbetslös eller långtidssjukskriven
              innan krisen 2008 eller innan höstens varsel nu känner att de
              hamnat längre från arbetsmarknaden. De satsningar som vi fattar
              beslut om i morgon inom arbetsmarknadspolitiken fokuserar på att
              möta de ökade varslen och motverka att en långdragen lågkonjunktur
              gör att arbetslösheten biter sig fast.
            </seg>
            <seg n="3afe74dc">
              En mängd olika insatser föreslås, men jag skulle vilja framhålla
              två grupper där insatserna kanske kommer att betyda mest. Det
              är de unga och de utrikes födda.
            </seg>
            <seg n="ad4772e9">
              Ungdomsarbetslösheten har vuxit under årtionden och ända sedan
              90-talskrisen legat på mycket höga nivåer. Den riktigt allvarliga
              delen av detta är långtidsarbetslösheten bland unga. Vi vet att
              många har bristfällig utbildning och att många har hoppat av skolan.
              Om vi ska minska ungdomsarbetslösheten är det centralt att vi
              har ett bättre utbildningssystem och att vi skapar en smidig övergång
              från skola till arbete.
            </seg>
            <seg n="0601fa5d">
              Det är därför vi har sjösatt en ny gymnasieskola, infört en lärlingsutbildning
              och initierat diskussioner om hur yrkesintroduktionsavtal mellan
              parterna, den så kallade jobbpakten, kan stöttas. Vi fattar också
              beslut om ett ungdomspaket med många arbetsmarknadspolitiska åtgärder.
              Vi stärker nystartsjobben för unga genom att stödet fördubblas
              till den arbetsgivare som anställer en person under 26 år som
              varit utan arbete i tolv månader. Möjligheterna för unga att söka
              jobb i hela landet ökar genom att åldersgränsen för flyttbidrag
              sänks för långtidsarbetslösa ungdomar. Vi förlänger också möjligheten
              till en nystart i skolbänken med satsningen på studiemotiverande
              utbildning vid folkhögskolan och förhöjt studiebidrag för unga
              som saknar fullständig grund- eller gymnasieutbildning.
            </seg>
            <seg n="c6ff0f49">
              Den andra gruppen som arbetsmarknadspolitiken riktas in särskilt
              på är de utrikes födda. Det är en grupp som har en svagare förankring
              på arbetsmarknaden. Det är också här vi finner en hög arbetslöshet.
              När man kommer till ett nytt land saknar man kanske språk, nätverk,
              relevant utbildning eller en yrkeserfarenhet som arbetsgivare
              kan värdera. Då är det inte så enkelt att ta sig in, särskilt
              inte i en lågkonjunktur. Här gör politiken stor skillnad.
            </seg>
            <seg n="23e198fb">
              Vi har redan sjösatt stora reformer, men i årets budget görs
              ytterligare ett häv för att påskynda arbetsmarknadsetableringen.
              Vi inför bättre möjligheter att kombinera språkutbildning med
              praktik genom införandet av ett praktiskt basår. Vi förstärker
              också instegsjobben. Dessutom föreslås utökade möjligheter för
              den som har försörjningsstöd att arbeta utan att det påverkar
              ersättningen i samma utsträckning som tidigare. Genom att minska
              marginaleffekterna sänks trösklarna in på arbetsmarknaden för
              alla som står utanför.
            </seg>
            <seg n="0c3a456f">
              I det här betänkandet behandlar vi också en granskning från Riksrevisionen
              som visar att Arbetsförmedlingens kontor använder sina resurser
              olika effektivt när det gäller att förmedla arbete. I det sammanhanget
              vill jag understryka vikten av att Arbetsförmedlingen utvecklar
              sin organisation och styrning för att effektivisera sitt arbete.
            </seg>
            <seg n="6ae6af2d">
              Arbetsförmedlingen behöver också bli mycket bättre på att förbättra
              arbetet med arbetsgivarkontakter. För de grupper som inte har
              egna nätverk måste Arbetsförmedlingen fungera som en bro mellan
              arbetsgivare och arbetssökande. För dem som inte har egna nätverk
              blir Arbetsförmedlingen särskilt viktig. Det är därför som man
              nu bör intensifiera arbetet med arbetsgivarkontakter.
            </seg>
            <seg n="387c950a">
              Herr talman! Låt mig säga något ytterligare om arbetsmarknadspolitiken.
              I en utvärdering av den svenska aktiva arbetsmarknadspolitiken
              som gjordes inom ramen för Långtidsutredningen 2011 konstaterades
              att inga uppenbara eller stora systemfel kunde hittas. Författarna
              drog slutsatsen att vi därför bara ska förvänta oss marginella
              bidrag till den långsiktiga sysselsättningen från arbetsmarknadspolitiken.
            </seg>
            <seg n="b6a7e62e">
              Det finns så att säga inga lågt hängande frukter. I stället framhölls
              att annan offentlig politik som skattesystem, utbildningssystem
              och pensionssystem har mycket större betydelse för sysselsättningen.
              Det tycker jag är relevant att poängtera när vi jämför de olika
              politiska alternativ som finns till regeringens jobbpolitik.
            </seg>
            <seg n="e03ee1ae">
              Alliansen genomför den mest genomgående förändringen av skolan
              sedan folkskolan infördes. Vi har gjort historiska satsningar
              på infrastruktur och forskning. Vi gör bolagsskatten mer konkurrensmässig
              och förbättrar förutsättningarna för företag att födas och växa
              i Sverige. Det är viktigt. Det är här de stora skiljelinjerna
              ligger i svensk politik. Vi ser en opposition som går åt det motsatta
              hållet med ökade skatter och transfereringar. Socialdemokraterna
              vill höja skatterna för företagarna och jobben i storleksordningen
              30 miljarder och lägger en stor del av sitt budgetutrymme på höjda
              transfereringar och bidrag.
            </seg>
            <seg n="5c310828">
              Herr talman! Vi har nu en tid med många uppsägningar. Många företag
              har inte råd att behålla de anställda när lönsamheten faller och
              den internationella konjunkturen går ned. Oppositionspartiernas
              svar på detta är att fördubbla arbetsgivaravgiften för unga, och
              man väljer en högre bolagsskatt. Det kommer knappast att skapa
              fler jobb. I ett läge när vi möter en ökad konkurrens från Asien,
              Latinamerika och Afrika är det dessutom bakvänt att lägga ytterligare
              skattebörda på våra företag. Vad blir bättre av höjda skatter
              i en situation där vi har pressad efterfrågan, där kostnaderna
              i Sverige är högre än i konkurrentländerna och där vinsterna pressas?
            </seg>
            <seg n="ffe6e96e">
              Herr talman! Slutligen vill jag påminna om att de flesta europeiska
              länder nu genomför stora nedskärningar och skattehöjningar för
              att få bukt med allvarliga budgetunderskott. Det är besparingar
              som slår hårt mot välfärd, skola och sjukvård. Sveriges situation
              är annorlunda. Tack vare en ansvarsfull ekonomisk politik och
              en tydlig arbetslinje har vi klarat oss genom krisåren relativt
              väl. Sysselsättningen har ökat, utanförskapet har minskat och
              statsskulden har sjunkit. Vi kan satsa på tillväxtskapande åtgärder
              och fler jobb, och vi har resurser för att möta försvagningarna
              på arbetsmarknaden. Det är närmast unikt i dagens Europa. Även
              i konjunkturnedgångar uppstår nya jobb och nya möjligheter i delar
              av vår ekonomi. Politikens uppgift blir att skapa de bästa förutsättningarna
              för detta. Det menar jag att vi gör med den här budgeten. Därför
              yrkar jag bifall till förslaget i betänkandet och avslag på motionerna.
            </seg>
          </u>
          <note type="speaker" n="8bf18ee0">
            Anf. 10 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-0f1e62ce4f2f4a9e-3" n="e6db548f">
            <seg n="3c46fb79">
              Herr talman! Jag har två frågor till Elisabeth Svantesson, som
              ju är ordförande i arbetsmarknadsutskottet och ansvarig för det
              betänkande som vi snart ska besluta om.
            </seg>
            <seg n="14b98669">
              Ni i utskottsmajoriteten skriver i betänkandet att utvecklingen
              på arbetsmarknaden ligger i linje med den bedömning som såväl
              regeringen som Konjunkturinstitutet, Riksbanken, Ekonomistyrningsverket
              och andra bedömare gjort i sina prognoser om att sysselsättningsökningen
              stannar av och arbetslösheten stiger. Det här stämmer inte. Regeringens
              bedömning har varit tvärtom, nämligen att arbetslösheten skulle
              sjunka. Regeringens bedömning har varit tvärtom mot andras bedömningar.
              Varför skriver ni så när det inte stämmer?
            </seg>
            <seg n="f522dffe">
              Min andra fråga handlar om att utskottet skriver så här: Utskottet
              kan alltså konstatera att den svenska arbetsmarknadens funktionssätt
              varaktigt har förbättrats.
            </seg>
            <seg n="7a254976">
              Herr talman! Låt mig påminna om att vi hade Konjunkturinstitutet
              i utskottet för några veckor sedan, och de visade att rekryteringsgapet
              i dag på svensk arbetsmarknad är det största som man har kunnat
              redovisa från i alla fall Konjunkturinstitutet. Vi har en rekordhög
              andel unga som inte klarar gymnasieskolan. Antalet människor som
              har varit arbetslösa mer än två år har vuxit under de här åren
              från 26 000 till 70 000 personer. Vi har ungdomar som placeras
              i återvändsgränden fas 3. Vi har en arbetsförmedling som betalar
              tillbaka många miljarder till regeringen varje år pengar som skulle
              användas till arbetsmarknadspolitiken. Detta sker samtidigt som
              arbetslösheten bara fortsätter att växa.
            </seg>
            <seg n="fd1190f7">
              Har arbetsmarknadens funktionssätt verkligen varaktigt förbättrats?
              Om detta är en förbättring fasar man ju för en försämring.
            </seg>
          </u>
          <note type="speaker" n="08763033">
            Anf. 11 ELISABETH SVANTESSON (M) replik:
          </note>
          <u who="elisabeth_svantesson_49b08a" xml:id="i-1c92ea8c9f0ab496-1" n="73e0cbe3">
            <seg n="2b20c805">
              Herr talman! Arbetsmarknadens funktionssätt har på många sätt
              förbättrats. Trots att vi har mött en enormt tuff och svår kris
              har vi gjort nödvändiga reformer som har ökat sysselsättningen.
              Så har inte varit fallet i andra europeiska länder. Hade vi haft
              samma sysselsättningsutveckling som genomsnittet i EU hade 150
              000 färre varit sysselsatta i Sverige i dag.
            </seg>
            <seg n="8914bbba">
              Jag tror att Ylva Johansson och Socialdemokraterna har lite svårt
              att veta vilket ben de ska stå på när det gäller den här budgeten,
              men det viktiga är att vi när vi lade budgeten visste att ingenting
              är säkert. Allt är osäkert, och vi möter en tuff tid. Det är därför
              som den här budgeten faktiskt möter en tuff ekonomisk framtid.
            </seg>
            <seg n="6f0d863e">
              Vi har fått kritik för bara några månader sedan för att den här
              budgeten är alldeles för expansiv. Magdalena Andersson lade huvudet
              på sned och försökte få det att se ut som att Anders Borg inte
              tar ansvar för Sverige. Men den här budgeten är expansiv, och
              vi möter konjunkturnedgången. En sak är också säker, och det är
              att vid förra krisen 20082009, som var väldigt tuff, satte vi
              in extra resurser som behövdes i kommuner och landsting. Det finns
              marginaler i den här budgeten också för det om det skulle behövas.
            </seg>
            <seg n="a0b4f1b8">
              Jag undrar lite över vilket ben Socialdemokraterna ska stå på.
              Ena dagen får vi kritik för att vi är för expansiva, och andra
              dagen är man orolig för att vi satsar för lite. Sanningen är att
              den socialdemokratiska budgeten stramar åt. Man har lägre tak
              och höjda skatter. Det är en åtstramande budget i förhållande
              till regeringens budget. Jag har väldigt svårt att se hur det
              ska skapa fler jobb. Det kanske Ylva Johansson kan svara på.
            </seg>
          </u>
          <note type="speaker" n="809dc2a2">
            Anf. 12 YLVA JOHANSSON (S) replik:
          </note>
          <u who="ylva_johansson_6bf3cf" xml:id="i-0f1e62ce4f2f4a9e-4" n="e6db548f">
            <seg n="537065c8">
              Herr talman! Jag hoppas att alla lyssnar. Arbetsmarknadsutskottets
              ordförande anser alltså att den svenska arbetsmarknadens funktionssätt
              varaktigt har förbättrats. När arbetslösheten stiger och stiger,
              när långtidsarbetslösheten nästan har tredubblats, när ungdomsarbetslösheten
              ökar och när vi presterar en väsentligt sämre arbetsmarknad än
              jämförbara länder som Danmark och Tyskland anser alltså arbetsmarknadsutskottets
              ordförande att vi har en väl fungerande arbetsmarknad. Det är
              ett bra besked att få, men det är ett sorgligt besked. Sverige
              kan oerhört mycket bättre. Vi behöver en bättre fungerande arbetsmarknad.
            </seg>
            <seg n="b9a5b212">
              Precis som Elisabeth Svantesson själv sade i sitt anförande skapas
              det jobb. Det är inte lågkonjunktur i alla branscher. Det ser
              olika ut. Det skapas jobb på den svenska arbetsmarknaden, och
              många av arbetsgivarna får inte tag i personal med rätt kompetens.
              Arbetsgivare anställer inte personal för att den är billig utan
              för att den kan göra ett bra jobb och därmed bidra till lönsamhet
              i företaget. Därför är det allvarligt att regeringen har misslyckats
              med utbildningspolitiken så att arbetsgivare i dag har svårt att
              få tag i personal med rätt kompetens.
            </seg>
            <seg n="206f3fbc">
              Jag fick inget svar på frågan varför arbetsmarknadsutskottets
              majoritet skriver i sitt betänkande att utvecklingen på arbetsmarknaden
              ligger i linje med den bedömning som såväl regeringen som Konjunkturinstitutet,
              Riksbanken, Ekonomistyrningsverket och andra bedömare har gjort
              i sina prognoser om att arbetslösheten stiger under 2013. Det
              stämmer inte. Regeringens prognos är ju att arbetslösheten ska
              sjunka. Det är därför som det fattas pengar för 50 000 arbetslösa
              nästa år. Ni har räknat fel.
            </seg>
          </u>
          <note type="speaker" n="665e5d1b">
            Anf. 13 ELISABETH SVANTESSON (M) replik:
          </note>
          <u who="elisabeth_svantesson_49b08a" xml:id="i-1c92ea8c9f0ab496-2" n="73e0cbe3">
            <seg n="715e50a5">
              Herr talman! Nej, arbetsmarknaden fungerar inte väl på alla områden,
              men funktionssättet har förbättrats. Det förklarade jag mycket
              tydligt för arbetsmarknadsutskottets vice ordförande. Det finns
              mycket kvar att göra när det gäller matchning, det finns definitivt
              mycket kvar att göra när det gäller arbetsförmedling och det finns
              mycket kvar att göra för att se till att människor rustas och
              får den utbildning som de behöver.
            </seg>
            <seg n="b61162df">
              När man lyssnar på socialdemokrater och särskilt på Ylva Johansson
              kan man få bilden av att det faktiskt inte går att omskola sig
              i Sverige, att vi har sänkt utbildningsambitionerna. Men det rimmar
              verkligen illa med verkligheten. Sverige har förmodligen det mest
              generösa utbildningssystem som finns och är absolut ett av världens
              bästa länder att omskola sig i. Utmaningen, som jag ser det, speciellt
              när det gäller de unga, är att motivera dem att utbilda sig. Utmaningen
              är också att motivera fler äldre att utbilda sig. Där tycker jag
              att vi har de största utmaningarna, och där går också en skiljelinje
              mellan vår politik och Socialdemokraternas politik.
            </seg>
            <seg n="e459f928">
              Men det är inte bara här som det finns skarpa skiljelinjer, utan
              det finns också ett stort glapp mellan Socialdemokraternas retorik
              och faktiska politik. När jag läser deras budget ser jag inte
              de jobbskapande förslagen. När jag läser deras budget ser jag
              inte en ny arbetsmarknadspolitik, utan jag ser återgång till den
              gamla Amspolitiken. Jag förstår inte heller vilket ben Socialdemokraterna
              ska stå på när det gäller regeringens budget. Är den för offensiv
              eller för åtstramande?
            </seg>
            <seg n="cbf20332">
              Jag kan bara konstatera att Socialdemokraterna har lagt en lägre
              budget. Jag kan konstatera att man inte har samma offensiva satsningar
              på att behålla jobb i Sverige nu när det så väl behövs. Jag kan
              också konstatera att man med kirurgisk precision höjer kostnader
              så att det blir dyrare att anställa unga. Det tror jag inte är
              rätt väg att gå. Jag tror, herr talman, att det helt enkelt är
              fel väg att gå i lågkonjunktur. Vi måste underlätta för unga och
              utrikes födda att bli anställda, inte försvåra.
            </seg>
          </u>
          <note type="speaker" n="abc194c4">
            Anf. 14 ESABELLE DINGIZIAN (MP) replik:
          </note>
          <u who="esabelle_dingizian_88b441" xml:id="i-89d303eb7227a698-1" n="96fcf26b">
            <seg n="658d6a67">
              Herr talman! Vi tar situationen på allvar, säger Elisabeth Svantesson.
              Jag skulle gärna vilja tala lite om ungdomarna. Det sitter några
              på läktaren; det kan vara bra att tala till dem.
            </seg>
            <seg n="4804e0c4">
              När det gäller insatser för ungdomarna vet Elisabeth Svantesson
              att ungdomarna inte vill gå till Arbetsförmedlingen. Det är ingen
              nyhet. I sitt anförande sade Elisabeth Svantesson också att Arbetsförmedlingen
              måste utveckla sitt arbetssätt. Tror inte Elisabeth Svantesson
              att regelverket har någon som helst betydelse för hur Arbetsförmedlingen
              presterar? Har det regelverk som ni ger till Arbetsförmedlingen
              ingen betydelse för att ungdomarna inte går till Arbetsförmedlingen?
              Om inte, varför tror Elisabeth Svantesson att unga inte går till
              Arbetsförmedlingen?
            </seg>
          </u>
          <note type="speaker" n="b120ccd1">
            Anf. 15 ELISABETH SVANTESSON (M) replik:
          </note>
          <u who="elisabeth_svantesson_49b08a" xml:id="i-1c92ea8c9f0ab496-3" n="73e0cbe3">
            <seg n="d173de4d">
              Herr talman! Esabelle Dingizian gör ett klassiskt fel, tycker
              jag, genom att slå ihop alla ungdomar i en enda grupp och säga
              att så är ungdomarna. Ungdomarna vill inte gå till Arbetsförmedlingen,
              säger Miljöpartiets företrädare. Det är helt sant. Jag delar bilden
              av att många ungdomar inte gör det. Det är en stor utmaning. Utmaningen
              handlar bland annat om att Arbetsförmedlingen måste ändra sina
              arbetsmetoder. Det är inte regering och riksdag som styr exakt
              vilka arbetsmetoder Arbetsförmedlingen ska använda.
            </seg>
            <seg n="a0ee8fc3">
              Jag kan berätta om ett gott exempel. Jag var för några veckor
              sedan i Hermodsdal, ett område i Malmö, och besökte ett gym. Det
              drivs av en person som ville skapa en mötesplats. Jag var inte
              där för att träffa arbetsförmedlare utan för att träffa mannen
              som driver gymmet och mötesplatsen. När jag diskuterade med honom
              hur han arbetar speciellt med unga killar i området traskade det
              in en arbetsförmedlare med en dator i ryggsäcken. Han kom dit
              regelbundet för att möta ungdomarna på plats, där de fanns.
            </seg>
            <seg n="dc243807">
              Under den tid som verksamheten funnits, några år, hade han sett
              till att flera unga killar det var killar som höll till där fått
              yrkesutbildning, kommit in i praktik och fått anställning. Så
              tycker jag att Arbetsförmedlingen ska jobba, och så jobbar många
              arbetsförmedlare i dag. Det är en jättestor utmaning för Arbetsförmedlingen
              att öka förtroendet för varumärket Arbetsförmedlingen, definitivt.
            </seg>
            <seg n="e3dd9820">
              Det är bra om vi jobbar med många olika aktörer. Det är inte
              bara Arbetsförmedlingen som är på plats och jobbar med unga. Vi
              har kompletterande aktörer som gör ett bra arbete med de unga.
              Det tror jag är mycket viktigt.
            </seg>
            <seg n="190e92da">
              Jag vill fråga Miljöpartiets företrädare om hon tror att utbildningskontrakt,
              som Socialdemokraterna föreslår, är en bra väg, det vill säga
              att vi ska tvinga alla unga som inte har jobb att studera, oavsett
              om de är studiemotiverade eller inte. Eller är den satsning som
              vi föreslagit och fortsätter att arbeta med bättre att faktiskt
              hitta motiverande insatser för de unga?
            </seg>
          </u>
          <note type="speaker" n="cdc179bb">
            Anf. 16 ESABELLE DINGIZIAN (MP) replik:
          </note>
          <u who="esabelle_dingizian_88b441" xml:id="i-89d303eb7227a698-2" n="96fcf26b">
            <seg n="87f2b595">
              Herr talman! Jag har de senaste två åren jobbat med ungdomsarbetslöshetsfrågan.
              Jag vet mycket väl vilka ungdomar som går till Arbetsförmedlingen
              och vilka som inte går dit. Jag vet också att det går akademiker
              till Arbetsförmedlingen och får rådet att de kan söka jobb på
              ett kafé. Det är därför matchningsproblemet finns. Det är för
              att ungdomar inte blir sedda utifrån de förutsättningar de har,
              utan Arbetsförmedlingen fungerar som en fabrik.
            </seg>
            <seg n="69eee92e">
              Ungdomarna får höra att de ska söka vilka jobb som helst. Det
              värsta jag hört är att det finns ungdomar som sitter på X 2000
              och delar ut sitt cv till företagare. Det finns arbetsförmedlare
              som säger till ungdomarna att de ska göra så. Tycker Elisabeth
              Svantesson att det är ett bra sätt för Arbetsförmedlingen att
              jobba, att skicka ungdomarna till att sitta på X 2000 för att
              de ska hitta jobb? Är det så Arbetsförmedlingen ska fungera?
            </seg>
            <seg n="1a0db2f8">
              Jag vill fråga Svantesson vad hon tänker göra för att Arbetsförmedlingen
              ska fungera bättre så att de kan möta ungdomarna utifrån deras
              egna förutsättningar.
            </seg>
          </u>
          <note type="speaker" n="21fea105">
            Anf. 17 ELISABETH SVANTESSON (M) replik:
          </note>
          <u who="elisabeth_svantesson_49b08a" xml:id="i-1c92ea8c9f0ab496-4" n="73e0cbe3">
            <seg n="6613d93b">
              Herr talman! Kanske stigmatiserar Esabelle Dingizian både Arbetsförmedlingen
              och ungdomarna just nu. Det finns goda exempel och sämre exempel
              på arbetsförmedlare. Det finns många ungdomar som sökt sig till
              Arbetsförmedlingen och fått hjälp, och det finns ungdomar som
              vittnar om annat.
            </seg>
            <seg n="baf0425b">
              Jag vill ta upp något som Miljöpartiet skrivit om i sin reservation
              och som Esabelle nämnde i sitt anförande, nämligen traineeplatser.
              Jag tycker att det i grunden är en mycket bra tanke, men jag tycker
              inte att politiken ska lösa allt. Vi måste minska gapet mellan
              olika nivåer av utbildning och arbetsliv. Där kan traineeplatser
              vara en del.
            </seg>
            <seg n="db55d918">
              Sedan tror jag att det finns ett stort ansvar hos parterna. Man
              kan till exempel utveckla studentmedarbetarskap. Det fungerar
              väl i Danmark, och just nu jobbar man med det även i Region Skåne.
              Region Skåne anställer under en kort period akademiker under deras
              utbildningstid för att få in dem i organisationen, för att ge
              dem möjlighet att komma nära verksamheten och se hur en arbetsplats
              fungerar. På så sätt får de ett bättre cv när de är klara med
              sin utbildning. Så tror jag att många fler arbetsgivare skulle
              kunna arbeta. Till exempel skulle Sveriges Kommuner och Landsting
              i mycket större utsträckning kunna jobba på det sättet och därmed
              minska klyftan mellan skola, utbildning och arbetsliv. Det tycker
              jag alltså i grunden är ett gott förslag.
            </seg>
            <seg n="5a3a3c6d">
              Jag delar Esabelle Dingizians oro för de unga. Det är alldeles
              för många svenska ungdomar som är arbetslösa. Det är dock inte
              Arbetsförmedlingen som skapar jobb. Jobben kommer i företag. Jobben
              kommer genom arbetsgivare. Därför är det viktigt att vi ökar vägarna
              in på arbetsmarknaden, ser till att det kommer fler jobb i samhället.
              Det fortsätter vi med. I denna budget är vi offensiva och satsar
              på nya jobb och nya möjligheter.
            </seg>
          </u>
          <note type="speaker" n="40d2ebd2">
            Anf. 18 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-3" n="3b0f9992">
            <seg n="2793599e">
              Herr talman! För att undvika de vanliga politiska flosklerna,
              Elisabeth Svantesson, vill jag klargöra några saker. Jag har under
              mina 14 år som arbetsgivare inom bland annat detaljhandeln anställt
              många olika människor, många med svårigheter att komma in på arbetsmarknaden.
              Det har varit äldre, yngre, funktionshindrade. Jag har anställt
              både män och kvinnor, både med svenskt och med utländskt ursprung,
              liksom med romskt ursprung. De har kommit från Asien, Afrika,
              Sydamerika och Europa, bland annat Balkan. Därmed är det sagt.
            </seg>
            <seg n="9f7c7dc0">
              Dagens arbetslösa är till stor del lågutbildade, och dagens behov
              på arbetsmarknaden gäller jobb där det krävs yrkesutbildning eller
              högre utbildning. Tror Elisabeth Svantesson att det finns ett
              samband mellan den höga arbetslösheten bland utrikes födda och
              den relativt låga utbildningsnivån hos många av dem? På arbetsmarknaden
              eftersöks väldigt få arbetstagare med ingen eller låg yrkesutbildning.
            </seg>
          </u>
          <note type="speaker" n="6101338c">
            Anf. 19 ELISABETH SVANTESSON (M) replik:
          </note>
          <u who="elisabeth_svantesson_49b08a" xml:id="i-1c92ea8c9f0ab496-5" n="73e0cbe3">
            <seg n="5e294d96">
              Herr talman! Oavsett var man är född, om man är arbetslös eller
              inte har rätt utbildning, eller har för låg utbildning, är det
              viktigt att vi jobbar med att motivera människor att skaffa sig
              utbildning. Jag tror dock inte på tvång. Vi har genom åren underlättat
              för människor, oavsett ursprung, att ta steget att läsa vidare.
              Till exempel har vi infört en stor möjlighet för unga genom att
              de kan få 80 procent i studiemedel och 20 procent i lån för att
              de ska kunna ta upp de gymnasiestudier som de kanske aldrig genomförde.
              Många av dem är utrikes födda.
            </seg>
            <seg n="3dc206b1">
              Självklart är utbildningsnivån i ett samhälle viktig, men om
              man är 55 år, har varit arbetslös en tid och inte vill utbilda
              sig ska man ändå ha en chans att komma in på den svenska arbetsmarknaden.
              Vi behöver många olika typer av jobb. Sverige är ett högteknologiskt
              land. Vår rikedom har byggts upp genom att vi har stora konkurrensfördelar
              vad gäller utbildningsnivån. Samtidigt kommer inte alla människor
              att vilja eller kunna utbilda sig till civilingenjör eller kärnfysiker.
              Därför måste vi ha många olika typer av arbeten. De kan till exempel
              skapas genom ROT och RUT. Att utbildningsnivån höjs är viktigt,
              absolut, men det är också individens ansvar, och individen måste
              motiveras.
            </seg>
          </u>
          <note type="speaker" n="6ad5f1f2">
            Anf. 20 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-4" n="3b0f9992">
            <seg n="410dd5f1">
              Herr talman! Jag ska tillägga att både Sverigefödda och utlandsfödda
              alltid anställs på sina egna meriter. Jag lovar att det är så
              en absolut majoritet av svenska företagare och arbetsgivare fungerar.
              Man anställer människor på deras egna meriter, inte beroende på
              vilka bidrag man kan få från staten eller vilka subventioner man
              kan få för deras arbete. Man anställer den person som är bäst
              lämpad för ifrågavarande arbete. Det är så det fungerar på arbetsmarknaden,
              vare sig Elisabeth Svantesson vill det eller inte.
            </seg>
            <seg n="350f9d64">
              När arbetsmarknaden ser ut som den gör i dag, när vi har väldigt
              många personer med låg utbildning som inte kommer in på arbetsmarknaden
              och vars arbete ingen efterfrågar, är det då vettigt att som Centerpartiet
              nu föreslår öppna helt för alla från hela världen att kunna komma
              till Sverige och söka arbete? På vilket sätt påverkar det möjligheten
              att komma in på arbetsmarknaden för dem som befinner sig i denna
              grupp?
            </seg>
            <seg n="c7d47d59">
              En annan fråga som jag skulle vilja ställa är: Delar arbetsmarknadsutskottets
              ordförande synen att de som har låg eller kanske ingen utbildning
              och vars arbetskraft inte efterfrågas på arbetsmarknaden ska vara
              beredda att ta arbeten för lägre löner i dag, kanske till och
              med betydligt lägre, ungefär som Centerpartiet vill?
            </seg>
          </u>
          <note type="speaker" n="04e1e69b">
            Anf. 21 ELISABETH SVANTESSON (M) replik:
          </note>
          <u who="elisabeth_svantesson_49b08a" xml:id="i-1c92ea8c9f0ab496-6" n="73e0cbe3">
            <seg n="dbce04d4">
              Herr talman! Det är rätt tydligt att Sven-Olof Sällströms och
              min syn skiljer sig åt. Sven-Olof Sällström menar att subventioner
              egentligen är ingenting att ha. Så uppfattar jag det. I reservationen
              sägs speciellt att instegsjobb är absolut ingenting att ha och
              är diskriminerande. Men lönebidrag för funktionsnedsättning, sänkta
              arbetsgivaravgifter för unga och annat, är det också diskriminerande?
              Jag ser inte skillnaden. Så fort det är en person som är född
              utrikes som får något slags subvention för att ta sig in på arbetsmarknaden
              man sänker helt enkelt kostnaderna då är det diskriminerande,
              enligt Sven-Olof Sällström.
            </seg>
            <seg n="5b317d7b">
              Vi ska inte ha ett låglönesamhälle, tvärtom. Det är därför vi
              i stället sänker kostnaderna för personer som har svårt att ta
              sig in på arbetsmarknaden. De ska kunna bli anställda. Om man
              har sämre förutsättningar på grund av funktionsnedsättning eller
              någonting annat som gör att det är svårare att ta sig in på arbetsmarknaden,
              om man inte har samma produktivitet, då tycker jag och de flesta
              här i Sveriges riksdag att det finns en poäng i att arbetsgivaren
              kan få ett lönebidrag, ett stöd för den personen, oavsett var
              den är född Bollnäs, Boden, Skåne eller Irak. Så tror jag att
              vi måste jobba. Hur ska vi annars se till att alla människor har
              möjlighet att ta sig in?
            </seg>
            <seg n="d7c83ef3">
              Jag vill också vända på det. Det är inte så att de flesta utrikesfödda
              är arbetslösa. Det är inte så att de flesta utrikesfödda som jobbar
              i Sverige har anställningsstöd. Så är inte fallet. Om man kommer
              till Sverige med lägre utbildning ska vi lyfta utbildningsnivån
              för den individen. Det är ganska självklart, tycker jag. Vi ska
              också ge det stöd man behöver för att ta sig in. De allra flesta
              utrikesfödda går till jobbet varje dag och är med och bidrar.
              För den som det tar längre tid för ska vi finnas där för att stötta,
              oavsett om man är född i Bollnäs eller Irak. Det är min utgångspunkt.
            </seg>
          </u>
          <note type="speaker" n="f13aa363">
            Anf. 22 HANS BACKMAN (FP):
          </note>
          <u who="hans_backman_c4934c" xml:id="i-d9bb0247c45f5ee7-0" n="3f756ccc">
            <seg n="2b5eb5ef">
              Herr talman! Jag ska börja med att yrka bifall till förslaget
              i betänkande AU2, Arbetsmarknad och arbetsliv , och avslag på
              samtliga motioner.
            </seg>
            <seg n="fab0b870">
              Herr talman! Trots turbulenta tider i världsekonomin har alliansregeringen
              säkrat stabiliteten i statsfinanserna. Den trygga grund som har
              lagts de senaste åren har gjort det möjligt för regeringen att
              i budgeten satsa på några viktiga områden som blivit eftersatta
              av tidigare regeringar. Bland satsningarna i nästa års budget
              märks betydande nyinvesteringar och underhåll på våra järnvägar,
              genomgripande insatser för att minska ungdomsarbetslösheten, skattelättnader
              för våra företag och investeringar i forskning. Dessa satsningar
              har varit möjliga för att vi haft en försiktig och ansvarstagande
              politik under de sex år alliansregeringen regerat i landet.
            </seg>
            <seg n="db0f58aa">
              Herr talman! I regeringens höstbudget ingår viktiga satsningar
              på integrationsområdet, infrastrukturen och gruvnäringen, men
              en av de mest glädjande satsningarna tycker jag är det så kallade
              ungdomspaketet. Under de kommande fyra åren ska drygt 8 miljarder
              kronor satsas på att fler ungdomar ska kunna komma in på arbetsmarknaden.
              Vi har en hög ungdomsarbetslöshet i Sverige och har haft det under
              mycket lång tid, oavsett konjunktur. Det känns väldigt viktigt
              att på detta sätt satsa på att minska detta problem.
            </seg>
            <seg n="56401b7f">
              Ungdomspaketet består av flera olika delar. Det handlar dels
              om att möta den svaga konjunkturutvecklingen med fler utbildningsplatser
              och arbetsmarknadspolitiska åtgärder, dels om att säkra kopplingen
              mellan skola och arbetsliv, vilket är en av de viktigaste bitarna
              i alla satsningar på ungdomar och arbete.
            </seg>
            <seg n="f6122d67">
              För många unga är som sagt arbetsmarknaden bekymmersam. Allra
              svårast har de ungdomar som inte har en fullgjord utbildning.
              För att motivera dessa unga att återuppta gymnasiestudierna förlängs
              nu både möjligheterna till högre studiebidrag för vissa långtidsarbetslösa
              ungdomar och satsningen på studiemotiverande kurser inom folkhögskolan.
            </seg>
            <seg n="5e2fd4ac">
              För att fler ska få möjlighet att utbilda sig ökar regeringen
              antalet helårsplatser inom det reguljära utbildningssystemet med
              så många som 50 000 under de närmaste fyra åren. Det handlar om
              fler platser inom bland annat yrkesvux, lärlingsvux, folkhögskolan
              och yrkeshögskolan.
            </seg>
            <seg n="2102546b">
              Yrkesvux har gett tiotusentals individer yrkesutbildning. Det
              är mycket bra att regeringen har beslutat att förlänga denna framgångsrika
              satsning. Denna satsning är ett sätt att motverka de problem som
              finns vid rekrytering för företag som har svårt att hitta arbetskraft
              i dag. Genom denna satsning får fler individer i Sverige möjlighet
              till en konkurrenskraftig utbildning som rustar dem för dagens
              och framtidens arbetsmarknad.
            </seg>
            <seg n="c5f5f28d">
              Vi har också yrkeshögskolan. Den gör skillnad. Nästan 90 procent
              av de studerande får jobb eller startar företag inom sex månader
              efter avslutad utbildning.
            </seg>
            <seg n="4b5e7fca">
              Det här är två saker som alliansregeringen har skapat under sina
              sex år.
            </seg>
            <seg n="203a5f61">
              När det gäller arbetsmarknadspolitiska åtgärder för ungdomar
              som står långt från arbetsmarknaden föreslår regeringen en förstärkt
              satsning på nystartsjobben. En arbetsgivare som anställer en ungdom
              som har varit arbetslös i minst tolv månader ska få ett större
              stöd, motsvarande dubbla arbetsgivaravgiften. Arbetsförmedlingen
              ska också tillföras mer resurser för att kunna erbjuda unga arbetslösa
              ett aktivt stöd från första dagen i arbetslöshet. På försök ska
              även unga arbetslösa få möjlighet att omfattas av flyttningsbidrag
              om inte jobb kan fås på eller nära hemorten.
            </seg>
            <seg n="0b36bd80">
              Regeringen har sedan den tillträdde genomfört ett antal reformer
              för att få ned ungdomsarbetslösheten, utöver dem som kommer i
              denna budgetsatsning. Bland annat har vi den halverade arbetsgivaravgiften
              för ungdomar, den sänkta restaurangmomsen, jobbgarantin för unga,
              lärlingsutbildningen och den nya lärarutbildningen. Vi har även
              förnyat gymnasieskolan. Allt detta är försök att vända utvecklingen
              av ungdomsarbetslösheten och minska den. Som komplement för vi
              fortsatta samtal med arbetsmarknadens parter om en jobbpakt, som
              ska kunna öka möjligheterna för unga att få sina första jobb.
            </seg>
            <seg n="9790a2d2">
              Herr talman! För att stimulera tillgången till kapital i nystartade
              och växande företag kommer regeringen att föreslå att ett investeringsavdrag
              införs. Satsningen beräknas kosta 8,33 miljarder kronor 2013 och
              ger förutsättningar för fler jobb, genom att företagen på så vis
              kan växa när de går bra och kan göra de anställningar de vill
              göra för att kunna skapa utveckling i sitt företag.
            </seg>
            <seg n="c44654ed">
              Drygt 2,3 miljarder kronor satsar regeringen under åren 20132016
              för att förhindra och bryta långtidsarbetslöshet. Pengarna ska
              bland annat gå till fler platser i arbetsmarknadspolitiska program,
              fortsatta förstärkningar av det särskilda anställningsstödet och
              förlängd möjlighet till arbetsmarknadsutbildning i sysselsättningsfasen.
              För att ge bättre förutsättningar för funktionshindrade att få
              jobb satsar regeringen ca 0,6 miljarder kronor för 20132016 på
              bland annat bättre möjligheter till individuellt stöd på en ny
              arbetsplats.
            </seg>
            <seg n="a62ed2e7">
              Herr talman! Det är viktigt att komma ihåg att Sverige är en
              del av den globaliserade ekonomin. Samtidigt som delar av Europa
              går knackigt tilltar konkurrensen från länder i Asien och Sydamerika.
              Att ständigt reformera företagsklimatet är ett sätt att skapa
              förutsättningar för jobb och ekonomisk utveckling. Därför gör
              regeringen i budgeten en kraftfull satsning för framtiden. Den
              svenska bolagsskatten sänks från 26,3 procent till 22 procent.
              Det är en investering på ca 16 miljarder kronor.
            </seg>
            <seg n="91458e1c">
              Med denna satsning hamnar Sverige under genomsnittet för både
              OECD och EU. Därmed blir Sverige mer attraktivt för globala investeringar,
              och det blir mer lönsamt att driva verksamhet och förlägga huvudkontor
              till vårt land. Det är så vi möter globaliseringens utmaningar.
            </seg>
            <seg n="a31a0f00">
              Jag besökte nyligen förtaget Northbike det ska alltid ske på
              arbetsgivarens villkor.
            </seg>
            <seg n="1b6927ba">
              Lagen om offentlig upphandling måste förändras så att vi verkligen
              kan ställa krav på sjysta villkor, på kollektivavtal och på bra
              arbetsmiljö. Så kan vi få bort rufflarna i dessa branscher. Men
              inte heller detta gör ni någonting åt.
            </seg>
            <seg n="f3929402">
              Jag må säga: Keops pyramid verkar stämma gott som en beteckning
              på hur ni beter er nu. Ni varken ser, vill se eller höra. Om man
              tar upp dessa frågor är man bara otäck. Med dessa ord, herr talman,
              vill jag önska Alliansen en god jul.
            </seg>
          </u>
          <note n="dd61a91f">
            Överläggningen var härmed avslutad.
          </note>
          <note n="ca547a41">
            6 § (forts. från prot. 42) Integration och jämställdhet (forts.
            AU1)
          </note>
          <note type="speaker" n="77292ab3">
            Anf. 56 HANS BACKMAN (FP):
          </note>
          <note n="269b4d20">
            Herr talman! Jag ska börja med att yrka bifall till utskottets
            förslag i betänkandet AU1 Integration och jämställdhet .
          </note>
          <u who="hans_backman_c4934c" xml:id="i-089b066085b78bb7-0" n="3f756ccc">
            <seg n="189aa144">
              Herr talman! Etableringsprocessen är i mångt och mycket en bra
              reform. Men som alla nya stora reformer behöver den förstås finslipas.
              Ett sådant arbete pågår nu, vilket är bra. Ett problem i etableringsprocessen
              är att det tar för lång tid för nyanlända flyktingar att få en
              bostad. Detta riskerar att leda till att den nyanlände helt enkelt
              inte kan påbörja sin etableringsprocess i tid. Många nyanlända
              med uppehållstillstånd blir kvar i Migrationsverkets anläggningsboenden
              där det kan vara svårt att få till stånd en bra etableringsprocess.
            </seg>
            <seg n="d47e9321">
              Regeringen föreslår i årets budgetproposition därför två olika
              insatser för att påskynda och förbättra nyanlända flyktingars
              bosättning i en kommun. Dels ersätts den grundersättning som kommunerna
              i dag får för att ta emot nyanlända flyktingar med ett prestationsbaserat
              stöd, dels ska kommunerna få kostnadstäckning för eventuella hyreskostnader
              för tomma bostäder i avvaktan på att nyanlända kan flytta in.
            </seg>
            <seg n="c7d9019f">
              Dagens grundersättning till kommuner som sluter överenskommelser
              om flyktingmottagande är 440 000 kronor per år och kommun. Den
              betalas ut oberoende av vad överenskommelsen innehåller och hur
              den efterlevs. För att öka kommunernas mottagningskapacitet avser
              regeringen att se över reglerna för ersättningen i syfte att införa
              en prestationsbaserad ersättning till kommuner som sluter överenskommelser
              om flyktingmottagande.
            </seg>
            <seg n="e1cb334b">
              För att ytterligare stimulera kommunernas mottagningskapacitet
              införs en möjlighet för kommuner att få kostnadstäckning för hyreskostnader
              som har uppstått innan nyanlända har haft möjlighet att flytta
              in. Det ger kommunen möjlighet att hålla lägenheter lediga, och
              syftet är att förbättra kommunernas förutsättningar att ta emot
              nyanlända. De nu föreslagna åtgärderna hoppas vi ska bidra till
              ett snabbare och bättre kommunmottagande.
            </seg>
            <seg n="20a0f631">
              Regeringen förändrar föräldraförsäkringens konstruktion för att
              bland annat påskynda utrikes födda kvinnors inträde på arbetsmarknaden.
              Redan i valrörelsen 2010 signalerade dåvarande integrationsminister
              Nyamko Sabuni att dagens konstruktion av föräldraförsäkringen
              försenar många utrikes födda kvinnors arbetsmarknadsintroduktion.
              För ett år sedan tillsatte nuvarande integrationsminister Erik
              Ullenhag en utredning om utrikes födda kvinnors arbetskraftsdeltagande.
              Utredningen kom i mars i år med ett delbetänkande som kom fram
              till samma slutsats.
            </seg>
            <seg n="a2c3f8fb">
              Från Folkpartiets sida har vi i årets budgetförhandlingar slagits
              för den förändring av föräldraförsäkringen som nu blir verklighet.
              I regeringens förslag måste 80 procent av föräldradagarna tas
              ut under de fyra första åren. Återstående 20 procent har man sedan
              möjlighet att ta ut fram till dess att barnet fyller tolv år.
              Denna förändring har stor betydelse både för de utrikes födda
              kvinnorna, som nu snabbare kan lära sig svenska och komma i arbete,
              och för barnens integration via exempelvis förskolan.
            </seg>
            <seg n="1ea13b8a">
              Herr talman! För att öka möjligheterna för nyanlända invandrare
              att få ett arbete förstärker regeringen nu de arbetsförberedande
              insatserna i etableringsreformen genom att göra dem mer målgruppsanpassade
              och komplettera dem med insatser som tydligt är kopplade till
              arbetslivet. Sammanlagt satsar regeringen 380 miljoner kronor
              under fyra år för att skapa ett praktiskt basår för nyanlända
              personer som är över 30 år och har högst nio års utbildning. Basåret
              ska bestå av arbetsträning som kan kombineras med svenskundervisning
              och utbildning. I december 2011 hade mer än hälften av de nyanlända
              som omfattades av etableringslagen en utbildning som var kortare
              än nio år. Regeringen bedömer att det bör kunna anordnas ca 1
              000 platser per år inom basåret de närmaste fyra åren. Av dessa
              bör minst 100 anordnas inom landsbygdens näringar där det finns
              möjligheter till detta.
            </seg>
            <seg n="6b0afa55">
              Regeringen avsätter i budgeten 500 miljoner kronor över fyra
              år för praktikplatser till nyanlända. Praktiken är tänkt att vara
              sex månader, och de avsatta pengarna skapar möjlighet för 6 000
              nyanlända per år att få praktik under den första tiden i Sverige.
              En praktikplats kan ge både arbetslivserfarenhet och de kontakter
              som behövs för att få det första jobbet i landet.
            </seg>
            <seg n="90b379b0">
              Med dessa åtgärder förstärker vi arbetslinjen i integrationspolitiken.
              Under långa perioder var en majoritet av dem som flydde till Sverige
              välutbildade, men i dag är verkligheten en annan. Arbetsförmedlingens
              statistik visar att över 60 procent av de nyanlända flyktingarna
              och deras anhöriga har högst förgymnasial utbildning. Detta ställer
              nya krav på integrationspolitiken, och vi måste hela tiden anpassa
              den förda politiken utifrån de människor som kommer.
            </seg>
            <seg n="7748a3f7">
              Herr talman! Den etableringsprocess som trädde i kraft för två
              år sedan är avgörande för att påskynda etableringen i arbets-
              och samhällslivet. Reformen bygger på att nyanlända ska få professionellt
              stöd för att så snabbt som möjligt lära sig svenska, etablera
              sig på arbetsmarknaden och bli självförsörjande samt få kännedom
              om de möjligheter, rättigheter och skyldigheter som gäller i Sverige.
              Reformen utgår från individens behov men betonar också individens
              eget ansvar för sin framtid. En viktig utgångspunkt är att arbetsmarknadsperspektivet
              ska gälla från första dagen.
            </seg>
            <seg n="f2b2fbaf">
              Som regeringen konstaterar i budgetpropositionen har etableringsreformen
              inneburit en förändring av introduktionen av nyanlända där fokus
              numera är snabb etablering på arbetsmarknaden. Utformningen av
              etableringsreformen med Arbetsförmedlingen som samordnande myndighet
              har medfört att etableringsprocessen blivit mer transparent. Brister
              som tidigare inte synliggjorts kommer nu upp till ytan, och därmed
              ökar förutsättningarna för att långsiktigt förbättra arbetet med
              nyanländas integration.
            </seg>
            <seg n="ca243e49">
              Det är dock ett välkänt faktum, som jag inledde med att säga,
              att det tar lång tid för stora reformer att hitta sina former.
              Det är därför välkommet att regeringen redan nu har påbörjat ett
              arbete med att förändra delar av etableringsreformen i syfte att
              ytterligare stärka etableringsprocessen. Lyhördhet är viktig i
              sådana här stora arbeten, och denna lyhördhet tycker jag att regeringen
              har visat.
            </seg>
            <seg n="0265c675">
              Jag vill också peka på en positiv utveckling bland utrikes födda.
              Enligt statistik från Statistiska centralbyråns arbetskraftsundersökningar
              AKU oktober 2012 ökade antalet sysselsatta bland utrikes födda
              med 24 000 personer under det tredje kvartalet 2012. Ökningen
              gällde främst åldersgruppen 2554 år. Det är sjunde kvartalet i
              rad som antalet sysselsatta bland utrikes födda ökar.
            </seg>
            <seg n="11cf32d3">
              Herr talman! Jag ska säga några ord om jämställdhetsdelen i detta
              betänkande. En motor i regeringens jämställdhetsarbete är jämställdhetsanslaget
              på 239 miljoner kronor per år. Det ligger fast hela mandatperioden,
              och regeringen kommer att fortsätta med fokusområdena våld mot
              kvinnor och jämställdhet på arbetsmarknaden.
            </seg>
            <seg n="10738041">
              En viktig reform ur jämställdhetssynpunkt i budgeten för 2013
              är satsningen på så kallade nattis, det vill säga omsorg på obekväm
              arbetstid. Den svenska förskolan har spelat en grundläggande roll
              för att kvinnor ska kunna arbeta och göra karriär. I dag är det
              många som inte jobbar mellan klockan nio och fem. Vi i Folkpartiet
              och regeringen vill underlätta för fler att kunna kombinera arbete
              med familjeliv. Drygt hälften av landets kommuner erbjuder inte
              omsorg på obekväm arbetstid. Det vill vi ändra på.
            </seg>
            <seg n="9679bae8">
              Folkpartiet har också varit pådrivande för att förändra föräldraförsäkringen,
              som jag tidigare talade om. Vi vet att nyanlända kvinnor med flera
              barn som kommer till Sverige riskerar att fastna i hemmet i stället
              för att lära sig svenska och komma in på arbetsmarknaden. Regeringen
              begränsar nu antalet dagar man kan ta ut efter att barnet har
              fyllt fyra år. Regeringen höjer också grundersättningen i föräldrapenningen.
              Det tror vi är bra även ur jämställdhetssynpunkt.
            </seg>
            <seg n="b8b73775">
              Slutligen vill jag nämna det som regeringen gör för att förbättra
              villkoren för studerande föräldrar. Det är inte ovanligt att föräldrar
              som studerar lever på mindre marginaler än andra studenter, och
              det är viktigt att deras möjligheter att utbilda sig inte begränsas.
              Därför gör regeringen en höjning av tilläggsbidraget till studerande
              föräldrar med 10 procent, en satsning på 47 miljoner kronor om
              året. Detta är viktigt, inte minst för ensamstående kvinnor med
              barn, men också förstås för ensamstående män med barn.
            </seg>
          </u>
          <note type="speaker" n="cd8b73c7">
            Anf. 57 CHRISTINA HÖJ LARSEN (V) replik:
          </note>
          <u who="christina_hoj_larsen_8cce04" xml:id="i-f90bf370b89df209-1" n="02400888">
            <seg n="0a0834c1">
              Herr talman! Som jag poängterade häromdagen i mitt anförande
              består integrationspolitiken av olika delar. Vissa delar debatterar
              vi i dag. Men stora delar av integrationspolitiken finns inom
              andra utgiftsområden.
            </seg>
            <seg n="95d82cb1">
              För Vänsterpartiet handlar det framför allt om lika rätt och
              möjlighet till bostad, till utbildning och till arbete.
            </seg>
            <seg n="d0bdd3e6">
              Eftersom Folkpartiet har ett statsråd på utbildningsområdet tänkte
              jag ta upp just den frågan. När man införde det fria skolvalet
              argumenterade Folkpartiet ganska mycket utifrån att det skulle
              kunna bryta den bostadssegregation som redan är mycket allvarlig
              i Sverige. I Skolverkets rapport från 2012 ser vi att det inte
              blev så. Det fria skolvalet har inte medverkat till att bryta
              bostadssegregationen. Tvärtom har segregationen inom skolorna,
              alltså vilka program och utbildningar som man väljer, men även
              mellan skolorna, fördjupats ännu mer.
            </seg>
            <seg n="cf70aed6">
              Därför undrar jag naturligtvis vad Hans Backman säger om detta
              och vad han tänker göra åt saken.
            </seg>
          </u>
          <note type="speaker" n="a1836f08">
            Anf. 58 HANS BACKMAN (FP) replik:
          </note>
          <u who="hans_backman_c4934c" xml:id="i-d9bb0247c45f5ee7-1" n="3f756ccc">
            <seg n="dee10046">
              Herr talman! Vi i Folkpartiet vill behålla det fria skolvalet.
              Om man tittar tillbaka historiskt fanns bostadssegregationen tyvärr
              även innan det fria skolvalet infördes. Då fick man i princip
              alltid gå i den skola som låg närmast hemmet. Då blev det en naturlig
              bostadssegregation i fråga om skolvalet i och med att man inte
              hade några reella val.
            </seg>
            <seg n="1afbde9b">
              Vår förhoppning har förstås varit att man ska byta miljöer och
              söka sig till skolor som kanske ligger på andra ställen än på
              hemorten. Det har också i vissa fall gjorts, även om det enligt
              denna rapport inte har förändrat situationen på ett påtagligt
              sätt.
            </seg>
            <seg n="619d7ca4">
              Det som utbildningsministern har arbetat med är att ge stimulanser
              till skolor i utsatta områden och den vägen popularisera dessa
              skolor och även öka attraktiviteten i exempelvis Helsingforss
              förorter som är utsatta på olika sätt genom att det finns många
              arbetslösa och så vidare. Om man då har en skola som är populär
              kan den kanske locka till sig elever från innerstaden som kan
              få sin utbildningsprofil på just denna skola.
            </seg>
            <seg n="a44cfe16">
              Det finns alltså olika vägar att gå i detta sammanhang. Man kan
              stimulera fler att söka sig till skolor i andra områden än där
              de bor, alltså från utsatta förorter. Det finns också skolor som
              har fått stimulanspengar för att utveckla pedagogik som är attraktiv
              även för personer som kommer från andra ställen exempelvis i Storstockholmsområdet.
            </seg>
          </u>
          <note type="speaker" n="3641a64c">
            Anf. 59 CHRISTINA HÖJ LARSEN (V) replik:
          </note>
          <u who="christina_hoj_larsen_8cce04" xml:id="i-f90bf370b89df209-2" n="02400888">
            <seg n="e69d170e">
              Herr talman! En bra utgångspunkt när man debatterar dessa frågor
              är att alltid utgå från verkligheten, och verkligheten visar just
              att detta inte har bidragit till att bryta en bostadssegregation,
              vilket man först sade att det skulle. Man sade också att det skulle
              hjälpa till att integrera människor inom skolan och mellan skolor.
              Så är inte heller fallet. Tvärtom har denna segregation ökat.
              Det är mycket allvarligt.
            </seg>
            <seg n="51de6758">
              Det som egentligen har skett är att regeringen bygger på devisen
              om att lika barn leka bäst. Det är det som sker.
            </seg>
            <seg n="14a2d663">
              Om Hans Backman och Folkpartiet anser att det borde vara på ett
              annat sätt tycker jag att det är dags att lägga fram kraftfulla
              förslag. Det hjälper inte med småpengar till områdena. Man kan
              inte göra någonting åt stora strukturella problem och klassklyftor
              genom att lägga småpengar som stimulansmedel. Det är inte möjligt.
            </seg>
            <seg n="27ca7b3c">
              Jag vill även påpeka att Hans Backman här gjorde en märklig beskrivning
              av utlandsfödda kvinnor med många barn och så vidare och deras
              fastlåsning i hemmet. Ser vi till AKU-undersökningen är det inte
              denna bild som målas upp i verkligheten. Där ges en helt annan
              bild, nämligen att kvinnorna diskrimineras när de möter Arbetsförmedlingen
              och kommunerna och därigenom låses fast i den strukturella rasism
              och diskriminering som faktiskt finns i Sverige i dag.
            </seg>
          </u>
          <note type="speaker" n="30495f60">
            Anf. 60 HANS BACKMAN (FP) replik:
          </note>
          <u who="hans_backman_c4934c" xml:id="i-d9bb0247c45f5ee7-2" n="3f756ccc">
            <seg n="342ebbde">
              Herr talman! Låt mig börja med det sista. Det är fråga om en
              kombination. Visst finns det diskriminering ute på arbetsmarknaden
              där exempelvis utrikes födda kvinnor diskrimineras och därmed
              inte släpps in.
            </seg>
            <seg n="1f868106">
              Samtidigt tror vi att det är bra att stimulera kvinnor att komma
              ut på arbetsmarknaden. Det har uppenbarligen varit situationer
              där man har valt att stanna hemma med barnen i väldigt många år
              när man har kommit hit. Det är klart att det kan leda till att
              det blir ett större steg när man sedan ska ta sig ut på arbetsmarknaden
              när barnen är större, om man inte har fått exempelvis svenskkunskaperna
              från start när man kom hit.
            </seg>
            <seg n="fa240c64">
              Vi tror alltså att vi förstås ska jobba med alla former av diskriminering
              på arbetsmarknaden, men vi tror också att detta är ett bra sätt
              att ge kvinnorna en bra möjlighet att lära sig det svenska språket
              från start och den vägen komma ut i arbetslivet. Vi tror att båda
              vägarna är viktiga.
            </seg>
            <seg n="77979ab6">
              När det sedan gäller utbildning och skola är det en definitionsfråga
              vad man menar med småpengar. Jag tror dock ändå att det är klokt
              att försöka satsa på profilskolor i förorter som är utsatta exempelvis
              på grund av att många är arbetslösa.
            </seg>
            <seg n="80dc7355">
              Jag är också lite fundersam över Vänsterpartiets retorik, för
              jag hör inget förslag på hur Vänsterpartiet vill komma åt situationen.
              Vill man gå tillbaka och ta bort det fria skolvalet ja, då får
              man alltid gå i en skola i en utsatt förort om man råkar bo och
              vara född där. Det är väl inte heller någon ideallösning på den
              situation som är; jag tror att det är bättre att försöka utveckla
              och komma åt problemet på ett annat sätt.
            </seg>
            <seg n="f267c652">
              Sedan tror jag också att ju fler utrikes födda som får jobb och
              därmed kan få en bättre ekonomi och på ett bättre sätt integreras
              i samhället, desto mer öppen kommer man att bli för att exempelvis
              göra sina skolval. Jag tror att den vägen kommer att ge möjlighet
              för fler barn att söka sig till andra skolor, alltså när man känner
              sig mer säker och trygg i samhället. Det är en komplex frågeställning.
            </seg>
          </u>
          <note type="speaker" n="dad7e25e">
            Anf. 61 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-5" n="3b0f9992">
            <seg n="a3ca31d8">
              Herr talman! Det är väl fantastiskt att vi har fler utrikes födda
              som går till jobbet, Hans Backman, och särskilt om det dessutom
              har inträffat sju kvartal i rad. Ingen skulle bli gladare än jag
              om vi fick lika hög sysselsättningsgrad hos utrikes födda som
              hos svenskar. Dit är det dock väldigt långt vi är fortfarande
              sämst i OECD. Den svenska alliansregeringen är sämst i OECD på
              att få invandrare i arbete.
            </seg>
            <seg n="ecdf76a8">
              Hur kan det komma sig att vi får ett ökat antal invandrare i
              arbete men ändå inte förbättrar siffrorna? Ja, det beror på att
              vi under samma sju kvartal har haft den jämförelsevis största
              invandringen till detta land någonsin, förutom ett enskilt år
              på 90-talet. Samtidigt som vi har en situation där vi förvisso
              får fler i arbete får vi alltså ännu fler i arbetslöshet. Det
              är på grund av den oansvariga integrations- och framför allt migrationspolitik
              ni bedriver.
            </seg>
            <seg n="9b627d17">
              Jag tror att vi kan vara överens om en sak, och det är att den
              bästa vägen till integration om det är det ni vill kalla det;
              det får ni väl göra om ni vill är arbete. Den bästa vägen att
              komma in i det svenska samhället är att man får ett jobb.
            </seg>
            <seg n="81489510">
              Jag skulle vilja fråga Hans Backman: Hur ser du på möjligheterna
              att komma in på arbetsmarknaden för dem som i dag befinner sig
              i Sverige, är arbetslösa, har lite lägre utbildning och vars tjänster
              i dag kanske inte efterfrågas på den svenska arbetsmarknaden?
              Hur ser du och Folkpartiet på deras möjligheter att komma in på
              arbetsmarknaden och få ett jobb med tanke på det förslag Centerpartiet
              nu går ut med i sitt idéprogram, som förmodligen kommer att antas
              senare i vår, där man vill öppna upp för helt fri invandring till
              Sverige?
            </seg>
          </u>
          <note type="speaker" n="be04cc09">
            Anf. 62 HANS BACKMAN (FP) replik:
          </note>
          <u who="hans_backman_c4934c" xml:id="i-d9bb0247c45f5ee7-3" n="3f756ccc">
            <seg n="25ef939f">
              Herr talman! Jag börjar med det sista, angående Centerpartiet.
              Det är vad jag förstår en arbetsgrupp som har tagit fram ett förslag
              som ska behandlas internt, så vi får väl avvakta hur denna behandling
              utfaller.
            </seg>
            <seg n="d6a8a290">
              När det gäller att öka möjligheterna att få jobb är det ju det
              regeringen håller på med. Det gör man inte minst via att utveckla
              etableringsreformen, som jag tror är rätt väg att gå. Att satsa
              på en bra och snabb introduktion via exempelvis svenskundervisning,
              underlätta för nyanlända att få en bostad och hjälpa kommunerna
              ekonomiskt så att de kan erbjuda bostäder för att människor på
              ett bra sätt ska komma i gång i en etableringsprocess och komma
              i arbete är väl den väg som är rimlig.
            </seg>
            <seg n="cb05a405">
              Visst, vi i Sverige har mycket att göra för att förbättra vår
              integration. Den har varit problematisk under många år, i decennier
              faktiskt, men det är ändå viktigt att påpeka det tror jag att
              Elisabeth Svantesson gjorde under den föregående debatten att
              det är fler utrikes födda som har kommit till Sverige som går
              till arbetet än som inte gör det. Väldigt många kommer alltså
              i arbete, och kan vi förbättra vår integrationspolitik tror jag
              att det också kan göra att vi hamnar på en bättre plats när man
              jämför med andra länder när det gäller integration.
            </seg>
            <seg n="88eee81c">
              Detta tror jag är den väg vi ska vandra, inte minst för att jag
              bedömer att vi kommer att behöva arbetskraft från andra länder
              inom olika områden. Det handlar om äldreomsorg med mera.
            </seg>
          </u>
          <note type="speaker" n="ce739504">
            Anf. 63 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-6" n="3b0f9992">
            <seg n="10d04fcd">
              Herr talman! Detta är häpnadsväckande. När det gäller bostäder
              vill jag påminna Hans Backman om att det finns hundratusentals
              svenska ungdomar som vill ha en bostad. Då menar jag alltså svenska
              ungdomar som antingen är födda i Sverige eller utomlands men som
              i dag befinner sig i Sverige och inte får en bostad.
            </seg>
            <seg n="0335de12">
              Det finns 400 000 som vill ha ett jobb i det här landet. Det
              är inte det som är problemet. Problemet är och det vill inte Folkpartiet
              och alliansregeringen förstå att ni oavsett hur många utrikes
              födda ni kan få i arbete inte kommer att komma till rätta med
              utanförskapet så länge ni inte inser att ni först måste reda ut
              den situation vi nu har i landet. Efter det får vi fundera på
              vad vi gör med fortsatt migration. Vi kommer inte till rätta med
              problemen med era lösningar.
            </seg>
            <seg n="c54bf4b8">
              De lösningar ni presenterar är mer av samma misslyckade integrationspolitik
              som vi har haft i det här landet i 30 år. Situationen har inte
              något enskilt år blivit bättre med den politiken, Hans Backman,
              den blir bara sämre. Hur mycket integration kan en skola få? Eleverna
              i Rosengårdsskolan har redan i dag tre gånger mer anslag per elev
              än andra motsvarande skolor i Malmö, men de är i särklass i Sverige
              jag tror att de är i särklass; de ligger i alla fall i botten
              när det gäller resultaten.
            </seg>
            <seg n="6a46ff28">
              Detta är inte Rosengårdsskolans elevers fel. Det är ert fel.
              Det beror på att det hela tiden kommer till nya elever som ska
              ta del av dessa resurser. De elever som finns där har inte en
              chans att få den utbildning de behöver för att komma in på den
              svenska arbetsmarknaden i framtiden. Er politik fungerar ju inte,
              Hans Backman. Ser ni inte det? Är ni så fast i era ideologiska
              doktriner att ni inte kan förstå vad som är verklighet och vad
              som är fantasi?
            </seg>
          </u>
          <note type="speaker" n="4c3cc63a">
            Anf. 64 HANS BACKMAN (FP) replik:
          </note>
          <u who="hans_backman_c4934c" xml:id="i-d9bb0247c45f5ee7-4" n="3f756ccc">
            <seg n="690a30c6">
              Herr talman! Nja, vi i Folkpartiet är fast i föreställningen
              om ett öppet samhälle som utvecklas genom att vi är öppna. Vi
              har i Sverige historiskt sett lyckats bra med detta. Våra företag
              exporterar, vi har företag från andra länder som jobbar med våra
              företag och vår ekonomi lyfts. Man måste säga att man när man
              hör Sven-Olof Sällström får en känsla av att landet är i något
              slags kris, men Sverige har en av de mest välskötta ekonomierna
              i Europa. Det gör att vi har förutsättningar.
            </seg>
            <seg n="5d5d8ef6">
              Om jag får säga någonting om mitt parti Folkpartiet, som Sven-Olof
              Sällström var kritisk mot, har vi en förmåga att hålla två bollar
              i luften samtidigt. Vi jobbar med integration av de nyanlända,
              de utrikes födda som kommer till Sverige. Vi stöttar dem via etableringsreformen,
              en bra svenskundervisning och bra möjligheter till bostad. Det
              talar inte emot att vi också gör åtskilliga satsningar för att
              stötta infödda svenskar att få jobb. Vi har sänkt arbetsgivaravgiften
              för ungdomar. Vi har sänkt restaurangmomsen så att ungdomar lättare
              får jobb inom hotell- och restaurangbranschen. Vi har gjort ett
              stort antal insatser för att förbättra möjligheterna för alla
              som bor i Sverige.
            </seg>
            <seg n="44c7eea9">
              Det är detta jag ibland känner är skillnaden mellan oss i Folkpartiet
              och Sverigedemokraterna, och mellan allianspartierna och Sverigedemokraterna.
              Ni vill exempelvis ta bort instegsjobben; de tycker ni är jättefel.
              Samtidigt verkar ni tycka att det är okej med nystartsjobb. Det
              är också en riktad satsning till en viss grupp som enligt de bedömningar
              som har gjorts i riksdagens kammare och av regeringen har ett
              speciellt behov.
            </seg>
            <seg n="34e7e03f">
              Jag känner alltså: Håll två bollar i luften, så kan vi lyckas
              med båda! Vi i Sverige har trots allt en god historik av att vara
              ett öppet samhälle. Det har berikat oss och lett till att vi i
              dag är en av de godaste välfärdsstaterna i Europa att leva i.
            </seg>
          </u>
          <note type="speaker" n="6a59cdb9">
            Anf. 65 ABIR AL-SAHLANI (C):
          </note>
          <note n="5ea5ce70">
            Herr talman! Nu behandlar riksdagen arbetsmarknadsutskottets
            betänkande som handlar om utgiftsområde 13 Integration och jämställdhet.
          </note>
          <note n="c57ba817">
            Jag vill yrka bifall till förslaget i betänkandet och avslag
            på samtliga reservationer.
          </note>
          <u who="abir_al-sahlani_5eda5c" xml:id="i-d8bb8cd587f849ff-0" n="37b1e951">
            <seg n="17fca9e2">
              För drygt två år sedan stod jag här för första gången som riksdagsledamot
              i en liknande debatt. Då var jag så nervös under mitt anförande.
              Jag tror att jag glömde att andas några gånger. I dag är det lite
              annat, jag är fortfarande nervös men inte alls lika nervös som
              då. Då som nu vill jag gärna diskutera och debattera integrationen
              i vårt land.
            </seg>
            <seg n="fe2f27cb">
              Integration, herr talman, beskrivs ofta utifrån ett statligt
              perspektiv, ett uppifrån-och-ned-perspektiv. Integrationsdebatten
              handlar ofta om de där, vilka det nu är. Det handlar sällan om
              dig och mig. Det handlar inte heller om de 700 000 nya svenskar
              som varje dag går till jobbet och bidrar till vår gemensamma välfärd.
              Integrationsdebatten ger sken av att utanförskapet enbart finns
              bland nya svenskar när verkligheten ser ut på ett annat sätt.
            </seg>
            <seg n="8ed0fce0">
              Integrationsdiskussionerna har varierande kvalitet, som allt
              annat i samhällsdebatten. Ta till exempel de senaste diskussionerna
              om julfirandet i kyrkorna eller pepparkaksgubbarnas rasistiska
              symbolik. Jag kan inte hjälpa att sucka djupt.
            </seg>
            <seg n="010c9b5a">
              Samtidigt som vi diskuterar lucias varande eller icke-varande
              diskrimineras människor födda i utlandet just bara för det faktum
              att de är födda i utlandet eller är barn till föräldrar som är
              födda i utlandet. De får aldrig chansen att visa vad de går för,
              vad de vill därför att de heter Mohammed eller Hussein eller Ali.
              Diskrimineringsombudsmannen har kommit med chockerande statistik.
              50 procent av männen som har ett muslimskt klingande namn kommer
              inte på arbetsintervju just därför att de har det namnet. Det
              förebyggande arbetet mot diskriminering som regeringen föreslår
              är mycket viktigt. Det är endast genom kunskap och medvetandegörande
              som attityder som är grunden för diskriminering kan komma att
              förändras.
            </seg>
            <seg n="2ef31794">
              Herr talman! Över 80 procent av Sveriges befolkning är positiva
              till migration och invandring till Sverige, men nästan hälften
              av våra medborgare känner sig missnöjda med hur integrationen
              fungerar. Det känns otroligt bra att få vara förtroendevald för
              en befolkning där man inte är rädd för sina medmänniskor. Jag
              känner genuin stolthet.
            </seg>
            <seg n="30a49ad3">
              Centerpartiets och min liberala dröm är att vi bygger ett samhälle
              där färg, kön, etnisk bakgrund, sexuell läggning, ålder eller
              grupptillhörighet inte ska spela någon roll för hur en människa
              blir bemött i samhället, ett samhälle där ingen diskrimineras
              men inte heller favoriseras, ett samhälle där systemen byggs kring
              människorna och inte ett samhälle där människor förpackas så att
              de passar in i systemen. De senaste 60 åren har vi försökt med
              det. Homogeniteten, likformigheten, alla-ska-vara-med-mentaliteten
              har inte resulterat i lyckligare eller friare medborgare eller
              medborgare som känner större delaktighet eller känner att de har
              större makt över sina liv.
            </seg>
            <seg n="d92f1feb">
              Systemen har blivit ändamålet för det offentliga, inte människan.
              Bevarandet av hur systemet har varit har blivit viktigare än förändringen
              för att få Sverige som ett konkurrenskraftigt land redo att möta
              framtidens utmaningar, ett Sverige där människor inte känner sig
              som främlingar.
            </seg>
            <seg n="9fa38143">
              Enligt Centerpartiets och min dröm skulle vi inte heller behöva
              ha en särskild integrationspolitik, utan nya svenskar som är utan
              arbete omfattas av arbetsmarknadspolitiken; nya svenskar som inte
              fått chansen att få gå i skolan omfattas av utbildningspolitiken;
              segregerade områden som Tensta och Djursholm omfattas av bostadspolitisk
              debatt och inte av en integrationspolitisk diskussion.
            </seg>
            <seg n="8415b54e">
              Centerpartiets vision är att skapa ett inkluderande samhälle
              dit alla är välkomna med sina idéer. Uppfinningsrikedom ska belönas,
              inte bestraffas. De människor som tänker annorlunda och som löser
              problem på ett annorlunda sätt ska inte sättas i skamvrån.
            </seg>
            <seg n="f4c0a08a">
              Jag inser mycket väl att vi inte är i närheten av att vara färdiga
              med vårt samhällsbygge, men vi är på god väg. Detta betänkande
              är en pusselbit för det framtida hållbara samhällsbygget. Regeringen
              föreslår bland annat att tillföra medel till kommunerna för att
              hålla bostäder lediga så att personer som fått uppehållstillstånd
              får lämna Migrationsverkets boende ganska snabbt och får komma
              till en riktig bostad som kan bli ett hem. Att korta ned ledtider
              är ett viktigt steg för en snabbare etablering i det svenska samhället.
            </seg>
            <seg n="07fd9b95">
              Regeringen föreslår vidare att stärka de arbetsförberedande insatserna
              i etableringsreformen som är målanpassade och tydligt kopplade
              till arbetslivet. Det är viktigt att varje individ ser syftet
              med det man gör. Det är viktigt att ständigt utforma insatser
              som har tydliga kopplingar till arbetslivet så att man inser vitsen
              med de insatser man går igenom.
            </seg>
            <seg n="d505afe6">
              Den första insats som föreslås är möjligheten till ett yrkesbasår
              som erbjuds personer över 30 år som inte gått i skolan i mer än
              nio år. Målet med denna insats är att ge personen introduktion
              till nytt arbete med tyngdpunkten på praktisk träning. Basåret
              ska bestå av arbetsträning, undervisning i svenska språket som
              är kopplat till yrket och teoretisk utbildning med inriktning
              på behoven på arbetsplatsen.
            </seg>
            <seg n="44926d62">
              Herr talman! Det tar tveklöst för lång tid för nya svenskar att
              etablera sig i det svenska samhället och på den svenska arbetsmarknaden,
              särskilt för kvinnor. Det var mycket välkommet av regeringen att
              tillsätta en utredning om utrikesfödda kvinnors situation på arbetsmarknaden.
              Av utredningens slutbetänkande kan man utläsa att utrikesfödda
              kvinnors lägre sysselsättningsgrad inte beror på vare sig deras
              stora familjer eller ovilja att arbeta. För mig var detta ingen
              överraskning, men vi behövde tydligen en utredning för att få
              det klart och få bukt med en del av våra fördomar.
            </seg>
            <seg n="6e097a06">
              Det regeringen föreslår, och som Centerpartiet har drivit, är
              att etableringsinsatserna även ska omfatta kvinnor som kommer
              till Sverige som anhöriga och familjemedlemmar som kommer som
              anhöriga, vilket inte har varit fallet tidigare. På så sätt ges
              dessa kvinnor en ärlig chans att påbörja sin egen etablering och
              på sikt bli delaktiga i det svenska samhälls- och arbetslivet,
              också på egen hand, som en individ och inte bara som en del av
              en familj.
            </seg>
            <seg n="03fa4dd1">
              Herr talman! Många av de insatser som betänkandet berör handlar
              i stor utsträckning om de nyanlända. Det är jätteviktigt, det
              har tidigare inte fungerat, och mycket av förklaringen till att
              det tar så lång tid för en invandrad att få ett arbete och etablera
              sig är den första tidens icke-fungerande insatser. Med etableringsreformen
              tar man hand om de nya svenskar som kommer till Sverige för att
              de ska få en snabbare introduktion i det svenska samhället och
              arbetslivet. Den första tiden är oerhört viktig.
            </seg>
            <seg n="4f06e7df">
              Vi har fortfarande en utmaning gällande dem som har varit här
              en längre tid. De utmaningarna måste vi adressera vidare och diskutera
              och hålla debatten levande. Vi får inte glömma dem som har varit
              här en längre tid och är utan arbete. Arbetslinjen ska fortsatt
              vara i fokus för denna grupp, med sysselsättning som ger meningsfullhet
              och ingång till samhället.
            </seg>
            <seg n="9be581cb">
              Det är mycket viktigt att diskutera integrationens utmaningar
              utifrån ett hållbarhetsperspektiv. Våra insatser måste fungera
              som en bro till ett framtida liv i Sverige, inte som själva livet.
              Kanske en ny svensk måste få veta när integrationsinsatserna tar
              slut. När blir jag svensk och accepterad?
            </seg>
            <seg n="6c47b203">
              Herr talman! Jag vill avsluta mitt anförande med att återigen
              tala om min första tid i Sverige, detta vackra land. Det var inga
              statliga insatser eller kommunala projekt som fick mig att känna
              mig välkommen eller som en del av det samhälle jag levde i uppe
              i Norrland, i Härnösand. Det var först när jag fick svenska vänner
              och lärde mig språket som jag började känna att jag kunde manövrera
              i mitt nya hemland. Det var vanliga människor som vågade dela
              med sig av sin tid, sin vardag och sin kultur som lärde mig älska
              Sverige. Det var när jag fick mitt första sommarjobb som 16-åring
              som jag insåg vikten och vitsen med fikapauserna, trots att vi
              hade läst om det ganska mycket på skolbänken i svenskundervisningen.
              Det går inte att utkommendera människor att börja umgås med varandra
              eller grannar att säga hej till varandra. Det är inte vårt jobb
              som politiker, men det vi kan göra som politiker är att se till
              att röja hinder ur vägen, att bryta utanförskapet och sänka innanförskapets
              höga murar. Det handlar inte bara om att ta sig ut ur utanförskapet,
              det handlar också om att ha ett innanförskap som är inkluderande
              och välkomnande. Det vi kan göra som politiker är att inte falla
              till föga för populistiska åsikter eller enkla lösningar som ser
              bra ut på papper och som säljer lösnummer av tidningar.
            </seg>
          </u>
          <note type="speaker" n="9a2d04c7">
            Anf. 66 PENILLA GUNTHER (KD):
          </note>
          <u who="penilla_gunther_370076" xml:id="i-5887f8bd26d9b2dd-0" n="41099038">
            <seg n="d3311fba">
              Herr talman! Det finns olika betydelser av ordet integration.
              En förklaring talar om att det är en sammanställning av sinsemellan
              olika delar till en komplexare helhet. Integration som ett sätt
              att få in människor med utländsk bakgrund i det svenska samhället
              är komplext. Det måste finnas både empati för de människor som
              av olika anledningar kommit till vårt land och rimliga krav på
              acceptans och vilja att dela svenska värderingar och sätt att
              leva.
            </seg>
            <seg n="3c91c818">
              Men det finns ingen motsättning mellan att tycka att det är bra
              att vi tar emot människor som behöver skydd och en ny hemvist
              och det faktum att alla bör arbeta och bidra till en egen försörjning.
              Faktum är dock, vilket vi vet, att många, oavsett svensk eller
              utländsk bakgrund, har svårt att få arbete i det konjunkturläge
              som vi befinner oss i.
            </seg>
            <seg n="fc5d847a">
              Att etableringsreformen, som trädde i kraft för två år sedan,
              har gjort verkan är klart även om det, som i alla stora reformer,
              återstår justeringar för att resultaten ska bli ännu bättre. Att
              komma i kontakt med Arbetsförmedlingen i Sverige med en gång och
              att få en individuell, prestationsbaserad ersättning för närvaro
              vid sfi, samhällsorientering och jobbsökande är en stor och viktig
              åtgärd, inte minst för kvinnor.
            </seg>
            <seg n="1b54848d">
              Däremot kvarstår ett problem, och det finns i alla kommuner.
              Det finns människor som kom hit för ett antal år sedan och fortfarande
              inte klarar sin vardag på den enklaste svenska. Det säger sig
              självt att möjligheten att komma närmare arbetsmarknaden minskar
              för varje dag man inte har tillgång till det svenska språket.
              Kristdemokraterna vill ge dessa medborgare en ny chans att läsa
              anpassad svenska efter utbildningsnivå, ålder och yrke. Likaså
              ska alla nyinflyttade personer i vårt land erbjudas svenskundervisning
              och samhällsintroduktion, precis som de som ingår i etableringsreformen.
            </seg>
            <seg n="ff580982">
              Arbetsintegrerande sociala företag är också goda exempel på hur
              många människor med en komplex bakgrund, alltså inte bara med
              språket som hinder, har gått från bidrag till egen försörjning.
              Att komma in i ett socialt sammanhang där man behövs och gör nytta
              är något som vi alla behöver få känna. Många som kommer hit har
              inte papper på tidigare utbildningar och arbeten, vilket ger stora
              behov av validering. Men validering kan också ske genom arbetsuppgifter
              som ges på praktikplatser eller på sociala företag, till exempel,
              för att tydliggöra personens färdigheter och kunskaper.
            </seg>
            <seg n="6fcde410">
              Herr talman! Ytterst handlar integration om bemötande, det vill
              säga hur vi som anser oss vara svenskar bemöter våra nya medborgare
              som grannar, som skolkamrater eller i arbetet. En del människor
              får en mer positiv inställning till invandrare först när de själva
              har en relation till dem som kommer från andra länder. Med andra
              ord: När vi lär känna varandra tenderar vi att till exempel lättare
              ta ställning för att den flyktingfamiljen ska få stanna i landet
              eller att den kollegan ska få fortsätta sin praktik.
            </seg>
            <seg n="6a07654a">
              Så här i juletid kan vi åter behöva påminna oss om att det inte
              är svårt att göra gott för människor som man älskar. Det som däremot
              är den verkliga godheten är att göra en insats även för dem som
              man inte känner.
            </seg>
            <seg n="fcb24cd1">
              Herr talman! Regeringens inriktning är att nyanlända invandrare
              snabbt ska få jobb och lära sig svenska. Vi har tidigare i debatten
              hört om de viktiga satsningar som görs i budgeten. Jag tror att
              inte minst etableringsreformen, som jag var inne på tidigare,
              är avgörande för det här integrationsarbetet.
            </seg>
            <seg n="9a08e80a">
              Genom att Arbetsförmedlingen har det samordnande ansvaret är
              processen numera mer transparent, vilket gör att brister kommer
              upp till ytan. Även om personen har varit inskriven på Arbetsförmedlingen
              har man inte alla gånger hamnat i Arbetsförmedlingens olika program,
              utan man har hamnat i kommunala arbetsmarknadsåtgärder som faktiskt
              inte har lett någonvart. Det här är alltså en otroligt viktig
              förändring. Däremot ska vi ta tag i det problem som en utredning
              visade när det gäller varför just invandrade kvinnor har svårare
              än män att komma in på arbetsmarknaden.
            </seg>
            <seg n="e8cb5897">
              Lotsföretagen har diskuterats. Det gäller att se till att det
              är rätt personer som jobbar som lotsar. Det är viktigt för de
              nyanländas nätverk, språkkunskaper med mera och för att få en
              bro in i det svenska samhällslivet. Vi kristdemokrater förespråkar
              också att man har flyktingguider, kontaktfamiljer och så vidare.
              Det ena utesluter inte det andra.
            </seg>
            <seg n="e4decf8a">
              Herr talman! Enligt propositionen ska etableringslagen ändras
              så att även anhöriginvandrare omfattas. Det här innebär att ersättningen
              till kommunerna och landstingen ökas. Det handlar om ekonomiskt
              bistånd och hälso- och sjukvård. Det kommer att bli totalt 1,3
              miljarder under fyra år ytterligare till etableringsreformen.
              Med ändringarna kommer familjer, främst från Somalia, att kunna
              återförenas. Det är bra för både individerna och integrationen.
              Förutsättningarna ökar därmed också för att de ska få jobb och
              lära sig svenska.
            </seg>
            <seg n="79659bb8">
              Men vi kan också konstatera att de som är analfabeter, de som
              inte ens har tillgång till sitt eget språk från början, kommer
              att ha svårt att komma ut i arbetslivet efter bara två år i Sverige.
              Det finns naturligtvis enstaka exempel, men att kunna sitt eget
              språk gör det lättare att också lära sig svenska. Parallell undervisning
              i hemspråket och svenska är en väl beprövad metod, men man kan
              använda den i mycket högre grad.
            </seg>
            <seg n="9b597b23">
              Jag nämnde tidigare att vi behöver ha fler insatser för dem som
              har varit här länge men som fortfarande saknar det svenska språket
              och därmed också står långt från arbetsmarknaden. Vi måste våga
              ställa krav på att de ges förnyade möjligheter att läsa en anpassad
              sfi. Det är alltför många barn som fortfarande är tolkar till
              sina föräldrar efter många år i Sverige. Jag är övertygad om att
              de flesta, både barn och föräldrar, får en bättre möjlighet om
              de kan få en anpassad sfi-undervisning på nytt.
            </seg>
            <seg n="8d929cf7">
              Jag nämnde arbetsintegrerande sociala företag. Jag hade möjlighet
              att åka till Borås för ett tag sedan och besöka restaurangen Guldkanten,
              där det fanns ett antal kvinnor från flera olika länder. Under
              de två år som det här sociala företaget hade funnits hade det
              getts arbetsmöjligheter för ett 20-tal. Flera av dem hade gått
              vidare till andra arbeten i branschen och därmed gett möjligheter
              till andra att komma in i det här företaget. Det är ett alldeles
              lysande exempel där man också hade använt sig av OCN som en möjlighet
              att validera medarbetarnas kunskaper.
            </seg>
            <seg n="2861f4ec">
              Det behövs också signaler från det offentliga där man praktiskt
              visar att man själv tar integrationen på allvar genom att representera
              mångfalden hos sina invånare. Hur många av kommunens eller landstingets
              anställda är till exempel utrikes födda? Hur många med utländsk
              bakgrund är chefer? Vad satsar man på för att visa att man tar
              sina medborgares bakgrund på allvar?
            </seg>
            <seg n="6ced1776">
              Man pratar ibland om vardagsrasism. Är det så vanligt att vi
              inte ens tänker på det? Det är möjligt att det är så. Därför är
              det extra viktigt att regeringen nu under tre år satsar på att
              höja barns och ungas kunskaper om främlingsfientlighet och annan
              tolerans, särskilt när det gäller den judiska minoriteten. Det
              finns ett uppdrag till Forum för levande historia om att arbeta
              med frågor som rör tolerans, demokrati och mänskliga rättigheter.
              Under det här året har man satsat på att förebygga främlingsfientlighet
              på internet och stöttat Fryshusets insatser mot rasism. Jag tror
              att det är otroligt viktigt. Alla generationer behöver en ökad
              kunskap, men speciellt när det gäller våra barn och ungdomar måste
              man lägga de grundläggande värderingarna tidigt i skola och hem.
            </seg>
            <seg n="97c8dd70">
              Vi kristdemokrater satsar under nästa år på ett omfattande arbete
              på integrationsområdet. Det är jag mycket glad för eftersom jag
              tror att vi behöver jobba mer politiskt med de här frågorna över
              lag.
            </seg>
            <seg n="2c249763">
              Herr talman! Jag har valt att fokusera mitt anförande i dag på
              just integration. Jag vill bara helt kort nämna några saker om
              jämställdheten, som betänkandet också behandlar.
            </seg>
            <seg n="08f37692">
              Prioriteringarna i regeringens politik ligger bland annat på
              mäns våld mot kvinnor inklusive hedersrelaterat våld och våld
              i samkönade relationer. Diskrimineringsområdet och jämställdhetssatsningen
              över huvud taget är viktiga, och för ett antal veckor sedan fick
              vi en föredragning i utskottet av Delegationen för jämställdhet
              i arbetslivet. Vi kan bara konstatera, precis som SCB också har
              gjort, att jämställdheten i Sverige står ganska stilla. Det finns
              fortfarande stora brister i arbetslivet och på arbetsmarknaden,
              inte minst när det gäller lönegapet.
            </seg>
            <seg n="3e710abf">
              Min övertygelse är att även på detta område handlar det om kunskap
              och information och om att man tar frågorna på allvar när man
              jobbar med dem. Det är frågor som det måste utbildas om på chefsnivå.
              Ibland glömmer man de många mellanchefer som finns i olika organisationer
              och verksamheter, inte minst i offentlig sektor. Där behöver man
              verkligen jobba med de här frågorna. Jämlikhet och jämställdhet
              handlar inte om att alla ska ha det lika dåligt, utan det handlar
              om att alla ska ha det lika bra.
            </seg>
          </u>
          <note n="dffbf2ac">
            Med det yrkar jag bifall till förslaget i betänkandet och avslag
            på reservationerna.
          </note>
          <note type="speaker" n="7c2b8431">
            Anf. 67 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-7" n="3b0f9992">
            <seg n="4b96e8e6">
              Herr talman! Penilla Gunther! Vi måste sluta att se utrikesfödda
              människor som individer som inte kan ta ansvar för sitt eget liv
              och som inte har förmåga att ta ansvar för sig själva och sin
              framtid. De är vuxna och myndiga människor.
            </seg>
            <seg n="bef325b0">
              KD och övriga Alliansen använder ofta USA och Kanada som exempel
              på länder med god integration. Men det som de har gemensamt är
              en fullkomlig avsaknad av integrationspolitik av svensk modell.
              Tvärtom ställer man i Kanada höga krav på att de som kommer ska
              bidra. De frågar dem som kommer: Vad kan du ge oss? I USA gäller
              att du ska kunna försörja dig själv och din familj. Det finns
              över huvud taget inga möjligheter till några integrationspolitiska
              program som ska försörja dig årtionde efter årtionde. Jag vill
              ha det sagt.
            </seg>
            <seg n="daa2c7e9">
              Det är väl behjärtansvärt att KD tycker att vi ska hjälpa flyktingar
              det vill jag också göra på bästa möjliga sätt. Men det gör vi
              inte i Sverige, Penilla Gunther. Jag vill upprepa det jag sade
              i onsdags: UNHCR har i år 1 587 miljoner dollar att disponera
              för att hjälpa 46 miljoner flyktingar världen runt. Det motsvarar
              nästan exakt hur mycket den här alliansregeringen lägger på integrationspolitik
              nästa år. Det är häpnadsväckande. Är det väl använda pengar, Penilla
              Gunther?
            </seg>
          </u>
          <note type="speaker" n="bd771484">
            Anf. 68 PENILLA GUNTHER (KD) replik:
          </note>
          <u who="penilla_gunther_370076" xml:id="i-5887f8bd26d9b2dd-1" n="41099038">
            <seg n="9496e98a">
              Herr talman! Vårt valspråk har, när det gäller integration, varit
              att man ska gå från omhändertagande till tillvaratagande. Om Sven-Olof
              Sällström lyssnade på vad jag sade i mitt anförande hörde han
              att jag sade att det inte finns någon motsättning i att tycka
              att det är bra att vi tar emot människor som behöver en ny hemvist
              i Sverige av olika orsaker och att samtidigt ställa krav på att
              människor bidrar till sin egen försörjning. Men i det läge vi
              befinner oss i nu spelar det i stort sett ingen roll vilken bakgrund
              du har, därför att det är svårt för många människor i olika åldrar
              att få arbete i Sverige. Sven-Olof Sällström kan inte neka till
              att det är så, särskilt med tanke på debatten som var här innan
              också.
            </seg>
            <seg n="6a443245">
              Att jämföra vår integrationspolitik i Sverige med UNHCR eller
              USA och Kanada är inte riktigt rättvist. Det är nämligen stor
              skillnad på att prata om migration och om integration. Det ena
              handlar om möjligheter för människor att leva i flyktingläger
              som fungerar och vad det nu kan vara, och det är inte samma sak
              som att prata om integration i det svenska samhället. Det vet
              Sven-Olof Sällström mycket väl. Jämför vi just med USA och Kanada
              handlar det om att inte vara främmande för att skapa möjligheter,
              med hjälp av språket, för människor att få ett arbete. Det finns
              åtgärder även i USA och Kanada för att människor ska lära sig
              engelska. I Kanada talar man även franska.
            </seg>
            <seg n="21bc67e4">
              Språket är nyckeln till arbete. Det har vi diskuterat många gånger
              i den här kammaren. Hur ska vi ge dem den nyckeln om vi inte vågar
              ställa de kraven även på dem som har varit i Sverige ett antal
              år? Är vi inte överens om att vi måste kunna ställa de kraven?
            </seg>
          </u>
          <note type="speaker" n="c7ac3851">
            Anf. 69 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_2f04ec" xml:id="i-907029fdaac88582-8" n="3b0f9992">
            <seg n="90cec0df">
              Herr talman! Jo, det kan vi absolut vara fullständigt överens
              om. Jag håller också med om beskrivningen av att det är svårt
              för många att få jobb i dag. Det är många människor i Sverige
              som inte får jobb, oavsett om de är födda utrikes eller i Sverige.
            </seg>
            <seg n="8cefe713">
              Du får ursäkta mig, Penilla Gunther, för jag vet att ni jättegärna
              vill stå på godhetens barrikader och säga att det är ni som hjälper
              flyktingarna, men jag ser inte att det är så. Jag ser verkligen
              inte det. UNHCR skriker efter pengar. 4046 miljoner flyktingar
              världen över behöver hjälp.
            </seg>
            <seg n="7fdf35e9">
              Det är klart att vi i framtiden även med vår politik skulle ha
              en asyl- och flyktingmottagning. Det finns människor som absolut
              inte kan befinna sig i sitt eget land och som inte kan få skydd
              i ett grannland och kanske måste komma till Sverige. Så är det.
              Men det kan inte vara vettigt att vi som en konsekvens av en misslyckad
              migrationspolitik lägger lika mycket pengar på integration som
              inte fungerar och som inte har fungerat under 30 års tid som UNHCR
              lägger på att hjälpa 4046 miljoner flyktingar världen runt. Man
              lägger lika mycket pengar. Hur kan ni då påstå att ni står på
              godhetens barrikader?
            </seg>
            <seg n="0748b4db">
              Självklart ska människor som absolut inte kan stanna i sitt eget
              land och som absolut inte kan få hjälp i sitt närområde i framtiden,
              med vår politik, kunna söka asyl och få hjälp i Sverige. Men huvuddelen
              av alla måste vi kunna ge hjälp i närområdet, för då kan vi hjälpa
              så oerhört många fler. I dag är det många som inte får någon hjälp
              alls.
            </seg>
          </u>
          <note type="speaker" n="028efa01">
            Anf. 70 PENILLA GUNTHER (KD) replik:
          </note>
          <u who="penilla_gunther_370076" xml:id="i-5887f8bd26d9b2dd-2" n="41099038">
            <seg n="f445177c">
              Herr talman! Jag vet inte om jag kom hit för att diskutera just
              migration. Integration handlar för mig om att människor ska komma
              till sin rätt i vårt svenska samhälle oavsett vilken bakgrund
              de har och varför de har kommit hit.
            </seg>
            <seg n="b8941214">
              Mig skrämmer det mest att Sven-Olof Sällström verkar lida av
              något slags nyttoetik. Så länge vi har nytta av människor som
              kommer hit går det bra att de kommer. Så länge vi känner dem som
              kommer hit till Sverige går det bra. Så länge de kommer för att
              vi vill gifta oss med dem eller för att vi vill adoptera dem går
              det bra. Så länge folk kan försörja sig själva går det bra, oavsett
              att vi bryr oss om att och varför vissa inte kan det. Men Sven-Olof
              Sällström, den nyttoetiken har inte jag som värdegrund. I min
              värdegrund finns det en övergripande princip som talar om alla
              människors unika och lika värde.
            </seg>
            <seg n="988a9bc3">
              Innebär den här nyttoetiken att vi ska behandla våra svenskar,
              som Sven-Olof Sällström talar om, på samma sätt så att människor
              som inte kan göra nytta på grund av sjukdom, handikapp eller någonting
              annat inte ska få dra någon nytta av offentliga insatser över
              huvud taget? Är det så vi ska resonera i det här landet?
            </seg>
            <seg n="5a3744c9">
              Jag tror att Sverige mår bra av att ha en integration som fungerar.
              Vi vågar som kristdemokrater och vi vågar som allianspartier ställa
              krav på att även människor som har varit här i Sverige under en
              längre tid ska få en förnyad chans och möjlighet att lära sig
              svenska för att kunna klara sin vardag. Det är ett samhälle som
              jag vill ha i framtiden.
            </seg>
          </u>
          <note type="speaker" n="19134fd5">
            Anf. 71 ANN-CHRISTIN AHLBERG (S):
          </note>
          <u who="ann-christin_ahlberg_a0cd71" xml:id="i-5cab1ea403889e5d-0" n="7dfb5df5">
            <seg n="098c5290">
              Herr talman! Jämställdheten trampar vatten, skriver SCB när de
              presenterar den nya statistiken för jämställdhet. Jämställdhet
              är inget trams, som Sverigedemokraterna sade i sitt anförande
              i denna debatt. Det handlar om människors lika värde och mänskliga
              rättigheter för både kvinnor och män. När Sverigedemokraterna
              pratar om genustrams visar de sitt rätta jag. Det är tydligen
              okej att diskriminera 50 procent av befolkningen. Eller så brister
              deras kunskap totalt.
            </seg>
            <seg n="da216bb9">
              Kvinnor förlorar 2 till 3 ½ miljoner under sitt arbetsliv för
              att vi har en arbetsmarknad som diskriminerar kvinnor. Genomsnittslönen
              för en arbetare är 22 900 kronor. Över genomsnittet ligger mansdominerade
              yrken, under genomsnittet ligger kvinnodominerande yrken.
            </seg>
            <seg n="1d8e17ba">
              Kvinnor har 85 procent av männens lön. Eftersom kvinnor jobbar
              mer deltid blir den faktiska inkomsten 75 procent av männens.
              Under ett arbetsliv blir det väldigt mycket pengar. Kvinnor får
              2 till 3 ½ miljoner kronor mindre än männen, vilket är oerhört
              mycket pengar. Detta är något som påverkar kvinnor under hela
              deras liv, både när de är unga och mitt i arbetslivet och senare,
              och får enorma konsekvenser. Lägg därtill att kvinnor missgynnas
              när de väntar barn och blir föräldrar, medan männen prioriteras
              och premieras den dag de säger att de ska bli föräldrar.
            </seg>
            <seg n="e74b5861">
              Det är inte klokt att vi har det så här år 2012 i ett land som
              har arbetat i många år för att kvinnor och män ska ha samma rättigheter.
              Jag ska ta ytterligare några exempel.
            </seg>
            <seg n="f21d2358">
              Det är inte ovanligt att kvinnor har en sysselsättningsgrad på
              78,67 procent eller 83,97 procent. Man avrundar inte ens till
              hela tal, utan använder sig av två eller tre decimaler.
            </seg>
            <seg n="5e4276ad">
              Det är heller inte ovanligt att man får betala sina arbetskläder
              själv, fastän det är kläder som man absolut inte vill ta på sig
              privat. För några veckor sedan besökte jag ett äldreboende i mina
              hemtrakter. Där fick kvinnorna betala 200 kronor för en arbetsrock,
              och jag kan försäkra er alla här inne att ingen av oss hade velat
              ha på sig den privat. Varför skulle då någon behöva betala för
              den? I vilka mansdominerade yrken behöver man betala sina arbetskläder
              själv?
            </seg>
            <seg n="f743c60d">
              Som om det inte skulle räcka ser vi även att delade turer, något
              som vi en gång arbetade bort, är tillbaka, både på helger och
              på vardagar. Det blir allt vanligare, märker jag när jag är ute
              på arbetsplatser och träffar kvinnor, vilket får flera konsekvenser
              både för den enskilde och hela dess sociala liv och för hela familjen.
            </seg>
            <seg n="780ae7b3">
              Jag pratade med några kvinnor som berättade för mig att de hade
              delade turer på helgen, men också hade fått delade turer mitt
              i veckan. Det här ställde till det extra mycket för just dem,
              för de var småbarnsföräldrar. Hör och häpna: Förskolans regler
              var att barnen skulle vara där när föräldrarna jobbade, och de
              här mammorna hade ju ledigt några timmar mitt på dagen mellan
              de delade turerna. Då skulle inte deras barn få vara kvar på förskolan,
              utan de skulle hämtas och lämnas en gång till under dagen. Det
              kan inte vara rimligt att det får vara så, varken för barnen eller
              för föräldrarna.
            </seg>
            <seg n="f692a5bc">
              Jag kan förstå att kvinnor ställs inför mängder med krav och
              situationer som bidrar till att kvinnor känner sig stressade och
              pressade från alla hörn, både i arbetslivet och i familjelivet,
              vilket inte är så bra för hälsan; man riskerar att bli sjuk. Någonting
              som jag förstår väldigt väl är att männen inte söker sig till
              kvinnodominerade yrken. Varför skulle de göra det?
            </seg>
            <seg n="bd39f2c4">
              Väldigt många har fått ett arbetsliv som inte är anpassat till
              att kunna förena arbetsliv och familjeliv. De välfärdstjänster
              som vi har är inte anpassade till hur verkligheten ser ut. Barnomsorgen
              finns inte tillgänglig så som arbetslivet ser ut, och förskolegrupperna
              är alldeles för stora. Vi har en äldreomsorg som många äldre och
              anhöriga inte längre litar på.
            </seg>
            <seg n="b26dff91">
              Samtidigt har vi en regering som slår sig för bröstet och säger
              att man jobbar med jämställdhet. Men man fortsätter att ta politiska
              beslut som diskriminerar kvinnor i arbetslivet.
            </seg>
            <seg n="2ff50b82">
              Herr talman! I Arbetsmarknadsutskottet hade vi en väldigt bra
              föredragning av huvudsekreteraren för Delegationen för jämställdhet
              i arbetslivet. Hon berättade om hur det ser ut. Det var inget
              nytt, för vi har haft statistiken för det innan. Sverige är inte
              ett jämställt land, men väldigt många tror det. Många av våra
              ungdomar tror inte att det sker en sådan diskriminering på svensk
              arbetsmarknad som det faktiskt sker. När man beskriver verkligheten
              tror de inte att det är Sverige vi pratar om.
            </seg>
            <seg n="d7b3c326">
              Hon sade också att jämställdhet i arbetslivet inte kan förstås
              och analyseras som en isolerad företeelse utan snarare är ett
              utfall av förhållandena i samhället i stort, vilket vi socialdemokrater
              håller med om. Då handlar det om att våga ta politiska beslut,
              även om de inte alltid är populära. Det handlar om tillgång till
              förskola, fritids och utbildning. Det handlar om arbetsmarknadspolitik
              och näringspolitik. Det handlar om kvinnors arbetsmiljö. Det handlar
              om lönebildning, frånvaro från arbetet och deltidsarbete. Det
              handlar om socialförsäkringar, sjukvård och rehabilitering. Det
              handlar om pensioner och ett mer jämnt uttag av föräldraledighet.
              Det handlar kort och gott om att inför varje politiskt beslut
              titta på hur det påverkar kvinnor och män.
            </seg>
            <seg n="1b8a9c12">
              Herr talman! Regeringen har satsat pengar på jämställdhet, men
              till vilken nytta? På en punkt har de arbetat bra. Det gäller
              våld mot kvinnor. Samtidigt har de tagit politiska beslut som
              gör att jämställdhetsarbetet trampar vatten och att kvinnor fortsätter
              att diskrimineras. Låt mig ta några exempel!
            </seg>
            <seg n="195a5c74">
              Visstidsanställningarna skulle begränsas, men det beslutet rev
              regeringen upp när den tillträdde. Arbetet med heltider som norm
              försvann. Kraven på lönekartläggningar försämrades, så att fler
              företag nu slipper göra det. För dem som fortfarande måste göra
              det räcker det med var tredje år. Det gäller om man har 25 anställda
              eller fler.
            </seg>
            <seg n="53422d12">
              A-kassan försämrades enormt. För kvinnor som redan var diskriminerade
              när de arbetade blev regelverket för a-kassan ännu värre när de
              blev arbetslösa. De straffades dubbelt upp. Detta har inneburit
              att många tvingats att be släkt, vänner eller eventuell partner
              om ekonomisk hjälp. Om det inte har gått har de tvingats söka
              försörjningsstöd. Statsminister Fredrik Reinfeldt har uttalat
              att det är så han tycker att det ska vara.
            </seg>
            <seg n="d58be841">
              Regeringen för en arbetsmarknadspolitik som inte fungerar och
              som gör att allt fler människor fastnar i arbetslöshet, att allt
              fler fastnar i fas 3 och långtidsarbetslöshet. Det här får konsekvenser
              med minskade skatteintäkter till välfärdssektorn, där många kvinnor
              jobbar. Där får man en tuffare arbetsmiljö, för bemanningen minskar.
              Kvinnor är mer beroende av våra välfärdstjänster för att kunna
              arbeta och klara sin egen försörjning. Det vet vi sedan tidigare.
              Därför drabbas kvinnor värre än män av regeringens politik.
            </seg>
            <seg n="7a27066c">
              Det finns fler saker, såsom vårdnadsbidraget, som gör att kvinnor
              stannar hemma längre och är borta från arbetslivet i flera år.
              Det får stora konsekvenser för kvinnan. En del gör det för att
              de själva vill och kanske inte tänker på dessa konsekvenser. Men
              vi vet att det finns kvinnor som har män som förhindrar dem att
              göra ett fritt val, för de vill att kvinnorna ska vara hemma.
            </seg>
            <seg n="6fc8be62">
              Regeringen försämrade fort våra trygghetssystem och välfärdstjänster.
              Det har mer blivit en fråga mer om ägandeform än kvalitet och
              hur och vad de ska användas till. Det gör att ca 100 000 personer
              och det är oftast en kvinna går ned i tid eller slutar arbeta
              för att ta hand om en nära anhörig. Sjuka hamnar i en omänsklig
              situation som inte hjälper till att få dem att bli friska. Det
              drabbar fler kvinnor än män.
            </seg>
            <seg n="04b900bd">
              Som om det inte hade varit nog slopade man och lade ned ALI,
              som arbetade med arbetsmiljö och var kopplat just till arbetslivet.
              Där forskade man bland annat på kvinnors arbetsrelaterade hälsa.
              Listan kan göras än längre.
            </seg>
            <seg n="0c60488c">
              Herr talman! Vi socialdemokrater vill att kvinnor och män ska
              ha samma möjligheter och rättigheter. Vi tror på ett jämställt
              samhälle, och då krävs det politiska beslut som inte alltid är
              populära men är nödvändiga för att driva på arbetet för ett jämställt
              land.
            </seg>
            <seg n="da1109c9">
              Vi har i vårt budgetalternativ satsat nästan lika mycket pengar
              redan nästa år och varje år därefter på barnomsorg på obekväm
              arbetstid som regeringen satsar på fyra år på att det ska finnas
              barnomsorg även på kvällar, helger och nätter. Det är en förutsättning
              för många kvinnor att kunna arbeta och försörja sig.
            </seg>
            <seg n="e1c8f301">
              För att kunna minska skillnaden mellan kvinnor och män på arbetsmarknaden
              är kunskap om kvinnors arbetsmiljö viktig. Det vill vi satsa extra
              pengar på. Vi vill att en lönekartläggning ska ske varje år för
              företag som har tio anställda eller fler.
            </seg>
            <seg n="92ed8ea2">
              Vi vet att det fungerar och gör skillnad även om det inte löser
              allt. Det gör en viss skillnad. Vi tycker att det är oacceptabelt
              att kvinnor förlorar 23,5 miljoner för att de diskrimineras i
              arbetslivet. Något måste göras, och det väldigt snabbt.
            </seg>
            <seg n="39a57302">
              Det handlar om lönekartläggning, barnomsorg på obekväm arbetstid,
              bra äldreomsorg, heltider, att ta bort vårdnadsbidraget, att dela
              mer lika på föräldraledigheten och att satsa på kvinnors arbetsmiljö.
              Det handlar om politiska beslut som kan påverka positivt för ett
              jämställt arbetsliv. Vi är beredda att fatta de besluten.
            </seg>
            <seg n="fffaab6e">
              Herr talman! I det här betänkandet behandlas också ett tillkännagivande
              om diskriminering. Vi fick ett tillkännagivande i somras om att
              regeringen skyndsamt ska återkomma till riksdagen med ett lagförslag
              om bristande tillgänglighet för personer med funktionshinder som
              en form av diskriminering.
            </seg>
            <seg n="c1be3af0">
              För oss socialdemokrater är det viktigt att vi har tillgänglighet
              för alla. Det handlar om en mänsklig rättighet som slås fast i
              bland annat FN:s konvention.
            </seg>
            <seg n="228500ef">
              Det här är bra för oss alla. Att vänta blir inte billigare. Vi
              vet att vi får en åldrande befolkning. Då kommer man att behöva
              anpassa exempelvis boendemiljöer, möjligheter till fritidsaktiviteter
              med mera.
            </seg>
            <seg n="7ff972e3">
              Vi vet att även om man är fullt frisk kan olyckan vara framme.
              Vi kan själva behöva de hjälpmedel som är bra för den som i dag
              har funktionshinder.
            </seg>
            <seg n="da8c788f">
              Vi får hoppas att regeringen tar tillkännagivandet på största
              allvar och inte förhalar det utan snabbt återkommer med ett förslag
              till riksdagen.
            </seg>
          </u>
          <note n="ab4bf29b">
            Till sist yrkar jag bifall till reservation 2.
          </note>
          <note type="speaker" n="fea3d6fc">
            Anf. 72 JENNY PETERSSON (M):
          </note>
          <note n="2aae531b">
            Herr talman! I detta betänkande behandlar arbetsmarknadsutskottet
            regeringens budgetproposition för 2013 med förslag till anslag
            på utgiftsområde 13 Integration och jämställdhet.
          </note>
          <u who="jenny_petersson_60eb02" xml:id="i-de781167166aa0fb-0" n="7010385f">
            <seg n="fafa6e79">
              Utgiftsområdet omfattar integrationspolitik, jämställdhetspolitik
              och politik mot diskriminering. Innan jag kommer in på regeringens
              arbete mot diskriminering tänkte jag tala lite om jämställdhet.
            </seg>
            <seg n="248043b0">
              Målet för Alliansens jämställdhetspolitik är att människor, kvinnor
              och män, ska ha samma makt och möjlighet att forma samhället och
              sina egna liv.
            </seg>
            <seg n="6c379abe">
              Sverige lyfts ofta fram som ett föregångsland för jämställdhet
              när man jämför med andra länder. Trots detta spelar i dag, 2012,
              kön fortfarande en stor roll för människors möjligheter i vårt
              land.
            </seg>
            <seg n="97071e1f">
              Fortfarande finns det ett lönegap mellan män och kvinnor. Kvinnors
              sysselsättningsgrad är lägre än mäns. Kvinnor arbetar mer deltid
              än män både frivilligt och ofrivilligt. Enligt SCB:s lathund,
              som Ann-Christin Ahlberg var inne på, är det en tredjedel av de
              sysselsatta kvinnorna och var tionde sysselsatt man som arbetar
              deltid.
            </seg>
            <seg n="6798016b">
              Detta påverkar inte bara individens ekonomi här och nu, den lön
              som i dagarna betalas ut i lönekuvertet innan jul, utan även framtida
              pensioner.
            </seg>
            <seg n="cd2b7245">
              Ju fler som arbetar, desto mer minskar klyftorna i samhället.
              Vi säkrar också en uthållig finansiering av välfärden. I tider
              av oro är det än viktigare att prioritera jobben och tillväxt.
              Det handlar om att ta matchen mot arbetslösheten.
            </seg>
            <seg n="290fc518">
              Jag nämnde att Sverige är en förebild. Det får alltid någon att
              studsa till, för vi har fortfarande ett arbete att göra. Men tittar
              vi på Sverige och jämför med andra medlemsländer i Europa ligger
              vårt arbetskraftsdeltagande i åldern 1574 år högre för hela gruppen.
              Om man bryter ut kvinnor och män ligger även det högre för samtliga
              grupper.
            </seg>
            <seg n="60643965">
              Herr talman! Sverige är ett av de länder som har en bra föräldraförsäkring.
              Tittar vi på siffrorna från SCB när det gäller föräldrapenningen
              är det fortfarande kvinnor som tar ut större delen. Under 2011
              tog kvinnorna ut 76 procent av dagarna och männen 24 procent.
            </seg>
            <seg n="c8197de3">
              Regeringen har tillsatt en delegation för jämställdhet i arbetslivet.
              Delegationen ska sammanställa och göra kunskap tillgänglig om
              kvinnors och mäns olika villkor och möjligheter i arbetslivet
              liksom om de förhållanden som är grunden för dessa skillnader.
              Uppdraget ska redovisas senast den 24 oktober 2014.
            </seg>
            <seg n="c0e649a2">
              En annan delegation som regeringen har tillsatt ska kartlägga
              och analysera frågor som rör män och jämställdhet i syfte att
              skapa ett kunskapsunderlag i arbetet med att utveckla jämställdhetspolitiken.
              Detta uppdrag ska redovisas ett år tidigare, det vill säga senast
              den 1 november 2013.
            </seg>
            <seg n="4c804a0f">
              Herr talman! Vi får inte glömma bort andra viktiga satsningar
              som gett mer frihet till individer och fått vardagspusslet att
              gå ihop och bli lite enklare. För att stimulera arbetsutbudet
              och öka sysselsättningen har jobbskatteavdraget förstärkts vid
              flera tillfällen. Jobbskatteavdraget gör det mer lönsamt för både
              kvinnor och män att arbeta.
            </seg>
            <seg n="a1899fe3">
              Skattelättnader för hushållsarbete, det så kallade RUT-avdraget,
              är ytterligare en åtgärd. Jämställdhetsbonusen är också en åtgärd.
              Bonusen ger föräldrar bättre ekonomiska möjligheter och incitament
              att dela på föräldraledigheten mer jämställt.
            </seg>
            <seg n="1a2199cb">
              Herr talman! Jämställdhetsområdet är prioriterat, och det kommer
              fortsatt att vara centralt för Sveriges fortsatta utveckling och
              tillväxt. För mig som moderat innebär jämställdhet frihet frihet
              för både män och kvinnor att själva bestämma hur deras liv ska
              se ut. Det krävs fortfarande intresse och engagemang för jämställdhetsarbetet
              för att ge människor möjlighet att växa av egen kraft. Därför
              ser jag fram mot debatten i vår där vi kommer att debattera slutredovisningen
              av regeringens särskilda jämställdhetssatsningar åren 20072010.
              Det är bra att titta i backspegeln ibland och utvärdera och belysa
              satsningar och reformer som har genomförts.
            </seg>
            <seg n="3886b37f">
              Tillbaka till här och nu. I det här betänkandet anvisas ca 239
              miljoner kronor för 2013 för åtgärder inom jämställdhetsområdet.
              Det är något som samtliga partier ställer sig bakom, utom Sverigedemokraterna
              som inte vill satsa en enda krona på jämställdhet.
            </seg>
            <seg n="32e0818c">
              Arbetet mot diskriminering är ständigt pågående. Det är ett arbete
              som inte har råd att ta paus vare sig här i kammaren eller utanför
              den. Enligt diskrimineringslagen måste arbetsgivare, högskolor
              och skolor arbeta förebyggande så att diskriminering inte sker.
            </seg>
            <seg n="92b99bbf">
              Det är många åtgärder och politiska reformer som är viktiga för
              att skapa ett samhälle fritt från diskriminering. Det handlar
              också om attityder, något som är svårare, för att inte säga omöjligt,
              att lagstifta om. Därför är det ännu viktigare att belysa dessa
              frågor och ta debatten.
            </seg>
            <seg n="1de5325f">
              Allianspartierna i arbetsmarknadsutskottet står givetvis bakom
              och stöder regeringens mål och insatser mot diskriminering. Målet
              är ett samhälle fritt från diskriminering. Området omfattar åtgärder
              för att förebygga diskriminering på grund av kön, könsöverskridande
              identitet eller uttryck, etnisk tillhörighet, religion eller annan
              trosuppfattning, funktionshinder, sexuell läggning och ålder.
              Andra frågor som är kopplade till detta område är åtgärder mot
              rasism, homofobi och liknande former av intolerans.
            </seg>
            <seg n="c076ecfc">
              Herr talman! I detta betänkande behandlas regeringens skrivelse
              Riksrevisionens rapport om hur Diskrimineringsombudsmannen kan
              bedriva ett effektivare arbete mot diskriminering . Förbättringar
              och förändringar har skett sedan rapporten kom. De förändringarna
              har skett i linje med de rekommendationer som gavs till Diskrimineringsombudsmannen.
            </seg>
            <seg n="fb213435">
              Att skyddas mot diskriminering är en mänsklig rättighet. Förbud
              mot diskriminering finns inskrivet i ett stort antal konventioner
              om mänskliga rättigheter. Skyddet mot diskriminering har stärkts
              under åren. Så sent som förra månaden, november, debatterade vi
              i arbetsmarknadsutskottet en ny lag om ett utvidgat skydd mot
              diskriminering på grund av ålder. Den lagen träder i kraft den
              1 januari 2013.
            </seg>
            <seg n="188e31d6">
              Det är viktigt att vi i Alliansen fortsätter arbetet med att
              säkerställa samma skydd oavsett diskrimineringsgrund, skapa lagstiftning
              som är effektiv och så heltäckande som möjligt och sedan se till
              att lagstiftningen får fullt genomslag. För 2013 anvisas 125 miljoner
              kronor för arbetet mot diskriminering.
            </seg>
            <seg n="d89e6ee7">
              Vi människor kan göra många val i livet. Men var jag föds, i
              vilket land och i vilken familj kan jag inte välja. Vart jag är
              på väg och vilken väg jag ska framåt kan jag påverka. Människor
              ska tas till vara för vad de kan och vad de är beredda att tillföra.
              Varje människa har oändligt och oförbrukat värde. Oavsett etnicitet,
              kön, religion, sexuell läggning eller andra attribut och preferenser
              är människan just människa.
            </seg>
            <seg n="0d4fc41d">
              Med detta vill jag yrka bifall till förslaget i AU1 i dess helhet
              och avslag på motionerna.
            </seg>
          </u>
          <note type="speaker" n="cc583ee2">
            Anf. 73 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-5cab1ea403889e5d-1" n="7dfb5df5">
            <seg n="81e8d9be">
              Herr talman! Jag har två frågor till Jenny Petersson. Hur ska
              vi få fler män att gå till kvinnodominerade yrken, och varför
              fattar inte regeringspartierna politiska beslut som driver på
              jämställdhetsarbetet?
            </seg>
            <seg n="67312446">
              Regeringen har kommit med en hel del förslag och fattat beslut
              som har drivit jämställdhetsarbetet i en helt annan riktning än
              det borde ha gått. Som SCB säger trampar jämställdheten vatten.
              Delegationen för jämställdhet i arbetslivet kan säkert vara bra,
              men varför ska man inte ha ett underlag färdigt förrän den 24
              oktober 2014 efter nästa val? Det känns inte trovärdigt att man
              tar jämställdhetsarbetet på allvar.
            </seg>
            <seg n="f973898c">
              När det gäller jobbskatteavdraget måste Jenny Petersson räkna
              på om det har lönat sig lika mycket för kvinnor som för män. Män
              har redan högre lön än kvinnor; därför gynnas männen mer. Många
              kommuner och landsting har höjt skatten för att man har fått skatteminskningar
              i kommunerna. Då är det återigen kvinnorna, de som är lägst avlönade,
              som får skattehöjningen.
            </seg>
            <seg n="273a160e">
              Er politik är inte bra för kvinnor. Det är mycket som ni har
              försämrat för kvinnor under de här sex åren.
            </seg>
          </u>
          <note type="speaker" n="b6d3df12">
            Anf. 74 JENNY PETERSSON (M) replik:
          </note>
          <u who="jenny_petersson_60eb02" xml:id="i-50c9593915142cb8-0" n="7010385f">
            <seg n="d438b968">
              Herr talman! Genom jobbskatteavdraget har vi gjort det mer lönsamt
              att arbeta. Vi har sänkt skatten i flera steg. I ett kvinnodominerat
              yrke som vårdbiträde får man behålla motsvarande ungefär en hel
              månadslön extra varje år. Vi kan göra mer på det här området,
              men det är värt att nämna.
            </seg>
            <seg n="bc13b04c">
              Som Ann-Christin Ahlberg sade finns det löneskillnader. Vi har
              en arbetsmarknad som är uppdelad, vilket till stor del beror på
              löneskillnader. De val som ungdomar gör till gymnasiet är ett
              eget val. Skolorna måste arbeta med att upplysa om konsekvenserna
              av de val man gör. Alliansen har inte satt upp några hinder för
              de val som ungdomar gör. Det finns inget som hindrar fler unga
              män att välja vårdyrken. Alliansen har inte satt upp något hinder
              för fler män att välja det. Däremot har vi politiker i kommuner
              och landsting ett ansvar för att man inom den offentliga sektorn
              har en löneutveckling och ett karriärval. Där har både vi moderater
              och Socialdemokraterna en läxa att göra.
            </seg>
          </u>
          <note type="speaker" n="4fcbb171">
            Anf. 75 ANN-CHRISTIN AHLBERG (S) replik:
          </note>
          <u who="ann-christin_ahlberg_a0cd71" xml:id="i-5cab1ea403889e5d-2" n="7dfb5df5">
            <seg n="a1b8db6f">
              Herr talman! Jag tror att sysselsättningsgraden, delade turer
              och 2,3 miljoner i minskade löner påverkar och utgör hinder för
              att männen ska ta sig in i de kvinnodominerade yrkena.
            </seg>
            <seg n="8ac31ae6">
              Regeringspartierna har inte lagt fram några förslag för att motverka
              detta sedan man tog över makten. Det har gått sex år. Något borde
              i alla fall ha hänt.
            </seg>
            <seg n="07bd77a0">
              Sedan är det märkligt att man tar upp vårdbiträden. Det finns
              inget som heter vårdbiträde längre. Det är omvårdnadspersonal.
              Det är de som nu får högre skatt och får betala mer i kommuner
              och landsting. Det är de som får betala med delade turer. Det
              är de som får betala med att man får lägre bemanning på sina arbetsplatser.
              Det är också de som nu kommer att få gå efter alla varsel och
              uppsägningar, för skatteintäkterna blir sämre.
            </seg>
            <seg n="85ddeb72">
              Jag frågar igen: Vilka politiska beslut har regeringspartierna
              fattat för att driva på jämställdhetsarbetet?
            </seg>
            <seg n="13de7263">
              Jenny Petersson har bara nämnt att man inte har gjort något som
              förhindrar det. Men det finns hinder för att få jämställdhet.
              Med politiska beslut kan vi förändra. Men det handlar om att våga
              och vilja förändra. Om man tycker att det är viktigt att kvinnor
              och män ska ha samma makt måste man ta politiska beslut. Och den
              här regeringen har inte tagit beslut i rätt riktning.
            </seg>
          </u>
          <note type="speaker" n="3fe494aa">
            Anf. 76 JENNY PETERSSON (M) replik:
          </note>
          <u who="jenny_petersson_60eb02" xml:id="i-50c9593915142cb8-1" n="7010385f">
            <seg n="a630822c">
              Herr talman! Att hjälpa till och ge förutsättningar för att få
              fler i arbete tycker jag är en politik som vi lade grunden till
              i höstas när vi lade fram budgetpropositionen. Vi satsade 23 miljarder
              på tillväxt och på företagande för jobben, som kommer både män
              och kvinnor till del. Det tycker jag är viktigt att belysa. Sedan
              Alliansen kom till makten 2006 har Alliansen tagit flera steg
              för att förbättra på jämställdhetsområdet.
            </seg>
            <seg n="e8b4a96d">
              Som jag nämnde satsar vi även i den här budgeten på ett anslag
              för jämställdheten. Vi har, som sagt, också tillsatt olika delegationer
              för att belysa detta och komma med ännu fler förslag för en bättre
              jämställdhet.
            </seg>
            <seg n="d60c4f46">
              Sedan har vi RUT-avdraget, om Ann-Christin Ahlberg vill ha fler
              tips på vad Alliansen har genomfört i sin politik. RUT-avdraget
              har skapat nya jobb, vita jobb, för många kvinnor som tidigare
              har arbetat svart inom den hushållsnära tjänstesektorn. Det är
              något som Socialdemokraterna inte vill behålla. Däremot vill man
              behålla ROT-avdraget, som är kopplat till en mer mansdominerad
              yrkeskategori.
            </seg>
            <seg n="9d23fab3">
              Det är en sak att prata om jämställdhet i fina ord, men handling
              och politiska beslut är något helt annat.
            </seg>
            <seg n="9ae3bd46">
              Sedan har jag full respekt för våra kommun- och landstingspolitiker
              när det gäller vad de tar beslut om. Det är någonting som vi ska
              respektera, att vi har olika nivåer i vår demokrati när det gäller
              skatter och när det gäller delade turer. Jag har inte sett något
              förslag från Socialdemokraterna när det gäller delade turer.
            </seg>
          </u>
          <note type="speaker" n="4b60b275">
            Anf. 77 MEHMET KAPLAN (MP) replik:
          </note>
          <u who="mehmet_kaplan_77f008" xml:id="i-39da166a59127dcb-0" n="36cba124">
            <seg n="1e1ce4e6">
              Herr talman! Tack, Jenny Petersson, för en bra sammanfattning
              av den jämställdhetspolitik som Moderaterna och Alliansen för!
              Det föranleder mig att ställa en del frågor.
            </seg>
            <seg n="e96f1738">
              I förra månaden publicerade Statistiska centralbyrån nya dystra
              siffror om jämställdheten i Sverige. Trots att kvinnor har högre
              utbildning än män har de lägre lön. Dessutom tar de fortfarande
              ut ca 76 procent av föräldraledigheten och lägger mer tid på obetalt
              hemarbete än män.
            </seg>
            <seg n="41094857">
              Herr talman! Våren 2006 beslutade riksdagen om mål för jämställdhetspolitiken.
              De säger att kvinnor och män ska ha samma makt att forma samhället
              och sitt eget liv och att alla politikområden ska genomsyras av
              ett jämställdhetsperspektiv. Hösten 2012 är vi längre från målen
              än vi var då de sattes.
            </seg>
            <seg n="3eff89f6">
              Nya beräkningar som riksdagens utredningstjänst tagit fram visar
              att skillnaden i nettoinkomst mellan kvinnor och män har ökat
              med nästan 40 procent sedan 2006, när Fredrik Reinfeldt och Anders
              Borg tog över ansvaret för Sveriges ekonomiska politik. Granskningen
              visar att det i reda pengar är en ökning med drygt 17 000 kronor
              om året till männens fördel.
            </seg>
            <seg n="efe1a190">
              I årets budget har regeringen satsat 23 miljarder på reformer,
              men ytterst lite går till jämställdhet. Det betyder att regeringen
              avstår helt från att använda sitt mest kraftfulla politiska verktyg.
              Tvärtom förs en politik som missgynnar kvinnor. Det gäller till
              exempel nedmonteringen av sjukförsäkring och a-kassa. Och regeringen
              låtsas att jobbskatteavdraget främjar jämställdhet. Men det är
              männen som gynnas mest, visar undersökning efter undersökning,
              eftersom deras löner är högre.
            </seg>
            <seg n="34a86a59">
              Steg för steg har regeringen tagit bort de riktlinjer för Försäkringskassan
              som handlar om att verka för ett jämställt uttag av föräldraförsäkringen.
            </seg>
            <seg n="4d8048b2">
              Min fråga är: Med detta facit varför ska vi lita på att Alliansen
              kommer att göra något mer under de knappt två år som är kvar när
              de inte har gjort något under de sex år som de har suttit vid
              makten?
            </seg>
          </u>
          <note type="speaker" n="31116e9d">
            Anf. 78 JENNY PETERSSON (M) replik:
          </note>
          <u who="jenny_petersson_60eb02" xml:id="i-50c9593915142cb8-2" n="7010385f">
            <seg n="a18d25ac">
              Herr talman! Jag tycker att det är lite anmärkningsvärt av Mehmet
              Kaplan att raljera och säga att Alliansen inte har gjort någonting
              på jämställdhetsområdet sedan 2006.
            </seg>
            <seg n="dda18389">
              Jag nämnde att jämställdhet är ett område som är prioriterat
              och centralt för Sveriges fortsatta tillväxt och utveckling. Jag
              nämnde också att vi i vår kommer att debattera slutredovisningen
              av regeringens särskilda jämställdhetssatsningar under de tidigare
              åren. Jag nämnde att det är viktigt att analysera och belysa de
              reformer vi har genomfört.
            </seg>
            <seg n="8b70a35f">
              Jag nämnde också att vi aviserar 239 miljoner för året som kommer.
              Den summan står Mehmet Kaplan och Miljöpartiet också bakom. Jag
              ser inga förändringar just på jämställdhetsområdet när det gäller
              ramarna.
            </seg>
            <seg n="c0f8d301">
              Att raljera och säga att vi inte gör någonting på jämställdhetsområdet
              tycker jag är felaktigt.
            </seg>
            <seg n="7662d4a6">
              Sedan håller jag med Mehmet om att vi har utmaningar. Vi har
              fortfarande en löneskillnad mellan män och kvinnor. Vi har ett
              lönegap. Och det är fortfarande kvinnorna som tar ut större delen
              av föräldrapenningen.
            </seg>
            <seg n="2ac862bb">
              Jag är den första att säga att det är olyckligt att skrivningen
              har tagits bort när det gäller att Försäkringskassan ska arbeta
              för att föräldrar ska arbeta jämställt. Däremot har jag varit
              ute på Försäkringskassan och frågat om det har gjort någon skillnad
              i deras arbete. Jag har träffat flera som säger: Nej, det är ingen
              skillnad i hur Försäkringskassan arbetar när man har plockat bort
              det jämställdhetsmålet.
            </seg>
          </u>
          <note type="speaker" n="9dd9a3d6">
            Anf. 79 MEHMET KAPLAN (MP) replik:
          </note>
          <u who="mehmet_kaplan_77f008" xml:id="i-39da166a59127dcb-1" n="36cba124">
            <seg n="e40477a8">
              Herr talman! Det viktiga i min frågeställning är det kanske fel
              fokus på när jag betonar olika ingångar på ett annorlunda sätt.
              Det gäller kanske inte vad regeringen har försökt göra utan vilka
              resultat det har inneburit.
            </seg>
            <seg n="5ce32799">
              Man kan då titta på Jenny Peterssons eget partis hårdnackade
              motstånd mot att höja taket i a-kassan. Det är en sådan ingång.
              Vi vet att fler kvinnor än män skulle gynnas av en höjning, eftersom
              fler kvinnor än män ligger strax över det nuvarande taket. För
              den som ligger en bra bit över taket blir effekten liten eller
              ingen alls. Det är bara ett litet exempel på vad man låter bli
              att göra och inte så mycket vad man gör och vilka effekter det
              får.
            </seg>
            <seg n="a2ed559b">
              En annan fråga som Jenny Petersson diskuterade tidigare var RUT-avdraget.
              Det brukar hävdas att det skulle bidra till ökad jämställdhet,
              vilket tyvärr är en spridd missuppfattning bland allianspartierna.
              Minskad skatt på servicetjänster är inte en jämställdhetsåtgärd
              utan en jobbskapande åtgärd. Det trodde jag att vi var överens
              om.
            </seg>
            <seg n="a24cc37e">
              Vi kan titta på generella frågor som handlar om det som vi brukar
              hantera i vårt utskott. Det handlar om just politiska reformer
              som handlar om offentlig barnomsorg och föräldraförsäkring, som
              också hanteras i andra utskott. Det är sådant som kan ha stor
              betydelse för jämställdheten. Men sådana reformer har helt saknats
              under alliansregeringens tid vid makten.
            </seg>
            <seg n="d181e7df">
              I stället har Alliansen infört vårdnadsbidrag och tagit bort
              de riktlinjer som Jenny Petersson beklagar är borta.
            </seg>
            <seg n="b07f8dd6">
              Problemet är inte att en myndighet kanske i dag fortsätter att
              verka på det sätt som man har verkat tidigare för att det faktiskt
              har funnits en sådan skrivning, utan det är den långsiktiga effekten
              vi är oroliga för.
            </seg>
          </u>
          <note type="speaker" n="8786ea64">
            Anf. 80 JENNY PETERSSON (M) replik:
          </note>
          <u who="jenny_petersson_60eb02" xml:id="i-50c9593915142cb8-3" n="7010385f">
            <seg n="e99f694a">
              Herr talman! När det gäller RUT-avdraget håller jag med om att
              det är en jobbskapande åtgärd. Men det går inte att blunda för
              att det framför allt är kvinnor som har jobbat med de hushållsnära
              tjänsterna, och nu har dessa kvinnor ett arbete att gå till. De
              är med när det gäller försäkring och så vidare. De svarta jobben
              har blivit vita, och det tycker jag är värt att belysa.
            </seg>
            <seg n="f4facfd3">
              Angående regeringens ambitioner kan jag lyfta fram ett annat
              exempel. Mehmet Kaplan efterfrågade vad vi hade gjort. När det
              gäller kvinnors arbetsmiljö har regeringen satsat pengar. Kvinnor
              har ofta en högre sjukfrånvaro än män och upplever ofta besvär
              som är arbetsrelaterade. Därför har vi gjort insatserna med fokus
              på kvinnors arbetsmiljö för att belysa den. Vi har också delegationen,
              vilket jag talade om i ett tidigare inlägg, för att komma till
              rätta med vad vi mer kan göra på detta viktiga område som är jämställdhet.
            </seg>
          </u>
          <note n="dd61a91f">
            Överläggningen var härmed avslutad.
          </note>
          <note n="fb368d7e">
            7 § Rättsväsendet
          </note>
          <note n="ea3be278">
            Föredrogs
          </note>
          <note type="speaker" n="d5268c24">
            Anf. 81 MORGAN JOHANSSON (S):
          </note>
          <u who="morgan_johansson_eeee30" xml:id="i-153cabdd1229a7a6-0" n="02cbdfce">
            <seg n="fe6a6e46">
              Herr talman! Vi har nu en borgerlig regering som har suttit i
              sex år. Det blir allt tydligare att vi har en regering som har
              misslyckats också i kriminalpolitiken. Man har misslyckats både
              med att förebygga brott och med att bekämpa brott.
            </seg>
            <seg n="543d16e1">
              Misslyckandet när det gäller att förebygga brott ser vi om inte
              annat i brottsstatistiken. Där fick vi nya siffror från Brottsförebyggandet
              rådet så sent som i fredags. Sedan 2006 när regeringen tog över
              har antalet anmälda brott ökat med nästan 200 000. Det är en uppgång
              med 15 procent.
            </seg>
            <seg n="910bb03c">
              För första gången har vi passerat 1,4 miljoner anmälda brott
              under ett år. Det gjordes 2011. När det gäller misshandelsfallen
              är de 12 000 fler per år sedan 2006. År 2011 var det 1 000 fler
              rån än vad det var 2006. Det var 7 000 fler inbrott i lägenheter
              och villor än vad det var 2006. Bara det är en uppgång med 46
              procent.
            </seg>
            <seg n="9b5675b9">
              Jag är väl medveten om att ökningarna på dessa områden, när man
              ser statistiken, kan hänga samman med en ökad anmälningsbenägenhet.
              Jag har trots allt varit ordförande i Brottsförebyggande rådet
              och vet hur statistiken ser ut. Jag vet vilka felkällor som finns,
              och jag vet hur man lägger upp statistik. Jag vet också att före
              2006 så planade brottskurvorna ut. Då låg kurvan plant på ungefär
              1,2 miljoner anmälda brott per år. Då fick vi i den socialdemokratiska
              regeringen höra att det var alldeles för höga tal. Det var skandalöst
              att det låg så högt.
            </seg>
            <seg n="2240849b">
              Nu när vi för första gången noterar över 1,4 miljoner anmälda
              brott per år får vi i stället höra olika bortförklaringar och
              bagatelliseringar från den borgerliga sidan. Man skyller på någonting
              annat. Det är statistiken det är fel på. Det beror på någonting
              annat.
            </seg>
            <seg n="d6438a99">
              Men hur ni än vänder er kommer ni inte ifrån obestridliga fakta:
              Antalet anmälda brott har ökat under er tid. En del av den ökningen
              är faktisk. Däri ligger ert misslyckande. Ni lovade medborgarna
              att ni skulle kunna göra ett bättre jobb än vad Socialdemokraterna
              kunde göra när det gäller att förebygga brott. Det har gått precis
              tvärtom.
            </seg>
            <seg n="9add975e">
              Om ni inte tror på mig, och det behöver ni rimligen inte göra,
              så kan ni alltid gå till era egna husorgan. Här har jag Svenska
              Dagbladet från i fredags där man kommenterade brottsstatistiken
              på ledarplats så här: Sex år med borgerlig regering tycks inte
              ha brutit trenden. Antalet anmälda våldsbrott ökar kraftigt, andelen
              som uppger sig utsatta ligger stabil.
            </seg>
            <seg n="b0866e2e">
              Då är frågan: Varför har ni misslyckats med att förebygga brott?
              Jag tror att en stor del av det svaret bör sökas utanför rättsväsendets
              område. Kriminalpolitiken är en del av välfärdspolitiken. Om man
              inte klarar de grundläggande sociala uppgifterna i ett samhälle
              får det återverkningar när det gäller brottsutvecklingen.
            </seg>
            <seg n="1f25dfbc">
              Under dessa sex år med en borgerlig regering har arbetslösheten
              ökat, socialbidragstagandet har ökat, barnfattigdomen har ökat,
              klyftorna mellan fattiga och rika har ökat, segregeringen har
              ökat och skolresultaten har försämrats. Det sista ska man kanske
              stanna upp vid alldeles särskilt. Är det någonting vi vet är det
              just det att en av de viktigaste faktorerna för att det ska gå
              bra för en i livet är att man klarar skolan. Om man inte klarar
              skolan är risken väldigt stor att det går illa för en, att man
              hamnar utanför arbetsmarknaden och att man kanske hamnar i missbruk
              och så småningom i kriminalitet.
            </seg>
            <seg n="43a4a250">
              I sex år har denna regering suttit. I sex år har andelen elever
              som klarar grundskolan minskat sex år i rad. Jag såg att Beatrice
              Ask häromdagen fick en fråga av en journalist. Det var ungefär
              så här, att ju längre hon satt som justitieminister, desto färre
              brott klarade polisen upp. Det fick hon då kommentera, och det
              var en rätt hård passning från journalisten. Till Jan Björklund
              skulle man kunna säga att ju längre han är skolminister desto
              mindre lär sig våra barn.
            </seg>
            <seg n="0b912d46">
              Detta är extremt illavarslande. Här har vi alltså växande grupper
              av ungdomar i samhället som inte klarar skolan, som växer upp
              med arbetslösa föräldrar, som växer upp under fattigdomsstrecket
              och som sedan möts av en massarbetslöshet när de kommer ut från
              skolan. Och eftersom vuxenutbildningen är nedskuren och arbetsmarknadsutbildningen
              i praktiken är borta det som finns kvar där är väl egentligen
              bara de klämkäcka coacherna är det mycket svårt att komma tillbaka
              igen.
            </seg>
            <seg n="6315a555">
              Det är en annan sak som ni har gjort under de här åren. Ni har
              inte bara ökat klassklyftorna; ni har också cementerat dem. På
              grund av nedskärningarna i utbildningssystemet har det blivit
              mycket svårare att göra klassresor, att ta sig från en samhällsklass
              till en annan. Nu ska man inte heller få gratis läxhjälp, utan
              det ska förbehållas dem som har råd med RUT-avdrag. Det läste
              vi om i helgen.
            </seg>
            <seg n="b1efaadf">
              Vi har alltså en växande grupp ungdomar som tappar sin framtidstro.
              De ser ingen framtid. Den framtid som de ser är att jobba gratis
              i fas 3 och bo hemma hos mamma tills de är 30.
            </seg>
            <seg n="c3e6b5cf">
              Där har vi den ena bilden. På andra sidan har vi en fast etablerad
              och organiserad kriminalitet. För dem som vill rekrytera nya adepter
              till sin verksamhet har den här regeringen gjort det väldigt enkelt.
              Det har kommit en stor grupp ungdomar som kan dras in i den verksamheten.
            </seg>
            <seg n="40318392">
              Detta är inte allt. Alla vet ju också hur viktigt det är med
              tidiga insatser för att förebygga brott. Man säger ofta att man
              kan se redan på dagis, redan när barnen är små, när någon är på
              väg att hamna snett. Hur ser det då ut på våra förskolor? Häromdagen
              fick vi höra att det nu är så underbemannat på våra förskolor
              att 20 procent av dem inte ens klarar av att leva upp till läroplanen.
              Om det ser ut så, hur ska man då kunna sätta in extra resurser
              till en liten kille eller tjej som behöver det?
            </seg>
            <seg n="e1f7e214">
              Samhället har alltså förändrats under dessa sex år. Det har blivit
              kallare. Det har blivit hårdare. Det har blivit brutalare. Det
              har blivit fattigare på många sätt. Det har blivit allt svårare
              att med sociala insatser förebygga brott. Frågan är om det inte
              är den viktigaste orsaken till att vi nu är uppe i över 1,4 miljoner
              anmälda brott per år. Den misslyckade socialpolitiken och den
              misslyckade arbetsmarknadspolitiken har även lett till en misslyckad
              kriminalpolitik.
            </seg>
            <seg n="e222c05a">
              Det är inte bara i att förebygga brott som misslyckandet ligger.
              När man läser vad som händer i rättsväsendet blir det uppenbart
              att den här regeringen också har misslyckats med att bekämpa brotten.
              Trots att riksdagen år efter år har beviljat mycket stora resurstillskott
              till rättsväsendet klaras inte fler brott upp. Det är faktiskt
              tvärtom i vissa avseenden.
            </seg>
            <seg n="235433a2">
              Personuppklaringsandelen, alltså hur ofta man lyckas knyta en
              gärningsman till ett anmält brott, ligger fast och stadigt på
              ungefär 1718 procent. För villainbrott är uppklaringsandelen 34
              procent. Så har det alltså blivit i Moderaternas Sverige, att
              det är tryggare att vara inbrottstjuv än att vara sjukskriven.
              Ni har jagat de sjukskrivna med blåslampa år efter år, men de
              som har ägnat sig åt inbrott har kunnat ta det ganska lugnt. De
              vet att risken att bli tagen är ganska minimal. Återigen, av de
              här brotten är det bara 34 procent som klaras upp.
            </seg>
            <seg n="24a65f4b">
              Då säger regeringen att det där vill man komma till rätta med
              genom högre straff. Det kan vi väl diskutera när vi får se något
              förslag. Okej. Men det är också så att det inte spelar någon roll
              hur höga straff man har om man inte fångar några bovar. Det är
              effektiviteten i rättsväsendet som måste upp.
            </seg>
            <seg n="0012d643">
              Jag har full förståelse för att mycket av kriminaliteten numera
              är mer svårutredd. Det hänger samman inte minst med utvecklingen
              när det gäller den organiserade kriminaliteten. Det gör det svårare.
              Den inbrottsvåg som vi har sett på senare år kan ofta knytas just
              till organiserade ligor.
            </seg>
            <seg n="f0deb320">
              Men då måste, tycker man, regeringen och polisledningen sätta
              sig ned och arbeta konstruktivt för att utveckla metoderna, ta
              hjälp av all den forskning som finns och utveckla polisen. Riksdagen
              har rätt att kräva att resultatet blir bättre, att alla de stora
              resurser som vi har gått in med under många år nu tas till vara
              på ett bättre sätt.
            </seg>
            <seg n="9a51484d">
              Frågar man polisledningen om detta är man ofta befriande tydlig
              och ärlig. Vi hade rikspolischefen Bengt Svenson hos oss i utskottet
              tidigare i höst och frågade honom om just den låga uppklaringsprocenten.
              Då sade han: Det är ju så att nästan alla kurvor pekar fel. Då
              frågade vi honom: Ska det inte bli bättre nu då? Jo, det trodde
              han nog att det skulle bli. Det blir nog bättre nästa år. Varför
              då? Det kan ju inte gärna bli sämre, sade rikspolischefen.
            </seg>
            <seg n="b77e2b7a">
              Så ärligt uttrycker sig aldrig regeringen. När man konfronterar
              dem med den här frågan skyller de alltid på någon annan. Dåliga
              resultat 2012 beror nästan alltid på någonting som Socialdemokraterna
              hittade på för tio år sedan. Det är klart att ju längre tiden
              går, desto svårare blir det att använda det argumentet. Då får
              man ta något annat i stället. Nu har man övergått till att skylla
              ifrån sig på andra, på myndigheterna och på tjänstemän. Så gör
              en regering som är trängd, som inte vill ta ansvar för sitt eget
              misslyckande.
            </seg>
            <seg n="1bfd4d44">
              Låt mig bara i det sammanhanget påminna om hur vår konstitution
              ser ut. Låt mig påminna om en av våra grundlagar, regeringsformens
              1 kap. 6 §. Regeringen styr riket. Den är ansvarig inför riksdagen.
            </seg>
            <seg n="0f942e5a">
              Regeringen kan aldrig skylla ett dåligt resultat på den underliggande
              myndigheten. Det är regeringen som styr myndigheterna. Vem utser
              de viktigaste cheferna inom hela rättsväsendet, inom polisen,
              åklagarväsendet och kriminalvården? Det är regeringen. Vem styr
              dessa myndigheter genom regleringsbrev? Det är regeringen. Vem
              utformar budgetförslag för hela rättsväsendet? Det är regeringen.
              Vem ansvarar för att det tas fram lagar och förordningar som utvecklar
              och styr verksamheterna? Det är regeringen. Regeringen kan aldrig,
              aldrig, aldrig skylla ett dåligt resultat på någon annan, särskilt
              inte efter sex år.
            </seg>
            <seg n="04ab13c6">
              Det är alltså uppenbart att det inte fungerar som det ska i rättsväsendet.
              Det är också uppenbart att störst bekymmer finns i polisen. För
              en tid sedan uppmärksammade Polisförbundet något som faktiskt
              kan vara en av orsakerna till polisens effektivitetsproblem. De
              genomförde vad de kallar för en lågt-i-tak-undersökning. Där visade
              det sig att sex av tio poliser inte vill eller vågar framföra
              intern kritik i polisorganisationen. Samma signaler om lågt i
              tak har vi fått från Seko, från huvudskyddsombuden inom polisen.
            </seg>
            <seg n="f4e2af53">
              Det där är faktiskt mycket allvarligt, dels som en arbetsmiljöfråga,
              dels också som en effektivitetsfråga. Om attityden i organisationen
              är att man inte ska påtala fel och brister för att man då kan
              råka illa ut är det väl inte så konstigt om resultatet inte heller
              blir optimalt.
            </seg>
            <seg n="c985bc5b">
              Om svensk polis ska bli Europas bästa polis till 2020, ett mål
              som vi socialdemokrater har satt upp, måste polisen förändras.
              Organisationssammanslagningen som vi nu står inför är en viktig
              del. Det har vi krävt länge. Jag hoppas att den kan vara på plats
              till 2015, alltså om ett par år. Gott så! Men det räcker inte.
              Det krävs också en attitydförändring. Polisen måste bli en lärande
              organisation, ständigt knuten till forskning och metodutveckling.
              Det måste bli en organisation där både poliser och civilanställda
              trivs och där de vågar säga ifrån om saker och ting inte fungerar.
              Det är ur det perspektivet man ska se förslagen till en ny och
              modern polisutbildning.
            </seg>
            <seg n="04283e5e">
              Det hände faktiskt en helt otrolig sak i torsdags. Här har vi
              gått och väntat i fyra år på att regeringen ska skaffa sig en
              uppfattning om framtidens polisutbildning. I botten finns ett
              utredningsförslag från 2008 som fått ett mycket gott remissmottagande.
              Det skulle ha inneburit att polisutbildningen blev en ordentlig
              modern högskoleutbildning, med forskningsmöjligheter och med utvecklingsmöjligheter.
              Men man har ju också förstått att det under de här åren har funnits
              olika uppfattningar i regeringen om detta. Folkpartiet har uppenbarligen
              varit emot. Eftersom Folkpartiet sitter på utbildningsfrågorna
              i regeringen har det inte varit lätt att bortse från det, vad
              jag förstår, även om man borde ha gjort det.
            </seg>
            <seg n="8177a3b7">
              Det besked vi fick i torsdags innebär att polisutbildningen inte
              flyttas fram en enda centimeter, snarare bakåt. Polisförbundet
              gick genast ut och kallade detta för ett ingenting-beslut. Man
              kallade det för ett bakslag för polisen. Det är ett obegripligt
              beslut. Först ska man lägga ned Polishögskolan i Sörentorp, skingra
              den kompetens som finns där. Sedan ska man ge någon annan högskola
              i Helsingforssområdet detta uppdrag i stället, oklart vilken.
              Det har vi inte fått något svar på. Dessutom ska man ge en utbildning
              som ändå inte ska vara en riktig högskoleutbildning utan någon
              slags budgetutbildning, någon slags B-utbildning i stället. Några
              klara svar om hur det där ska se ut fick vi inte i torsdags. Det
              får vi kanske i dag. Upplägget är så osammanhängande att man nog
              med säkerhet kan dra slutsatsen att det har tänkts ut på Utbildningsdepartementet.
            </seg>
            <seg n="0a1af74d">
              Från socialdemokratiskt håll är vi tydliga. Svensk polis är värd
              mer än att bli satt i strykklass av Jan Björklund. Vi behöver
              en modern och grundläggande utbildning för framtidens poliser
              som inte låser in dem i fack utan som tvärtom ger dem en framtid
              och utvecklingsmöjligheter. Vi behöver attrahera de mest lämpade
              ungdomarna till polisyrket i framtiden. Därför behöver vi en bra
              utbildning. Då duger inte det upplägg som regeringen hittills
              verkar umgås med.
            </seg>
            <seg n="9907eb10">
              Jag får också säga att jag är rätt förvånad över att regeringen
              inte har sökt en uppgörelse med oppositionen i den här frågan.
              Det är klart att det hade varit en styrka att få till en blocköverskridande
              överenskommelse när det gäller en sådan sak som framtidens polisutbildning,
              men inte ett knäpp har vi hört från regeringen i den här frågan.
            </seg>
            <seg n="85792faa">
              Nu vill jag också säga här att trots det olyckliga beslutet i
              torsdags är vi från socialdemokratins sida beredda att förhandla
              i den här frågan. Men i så fall få ni så att säga rulla tillbaka
              beskedet från i torsdag och så får vi börja en sådan förhandling
              med utgångspunkt i 2008 års förslag. Vi är beredda att göra upp
              med er om polisutbildningen under förutsättning att vi går tillbaka
              till ritbordet. Jag är beredd att göra som vi gjorde i FRA-frågan
              för några år sedan, sträcka ut handen och säga: Låt oss gå tillbaka
              och förhandla fram en lösning som ger oss en stabil grund att
              stå på. Men då får ni backa bandet från det beslut som ni fattade
              i torsdags.
            </seg>
            <seg n="72278e7d">
              Regeringen har misslyckats med att förebygga brott, misslyckats
              med att bekämpa brotten. Den väg man anvisar framåt är inte särskilt
              genomtänkt. Då finns det ett alternativ. Det är det socialdemokratiska
              alternativ som vi redovisar i vår budgetmotion och i våra kommittémotioner.
            </seg>
            <seg n="6b582dc0">
              Där finns över 70 förslag. I det här betänkandet står vi bakom
              22 reservationer. Vi lägger lite mer pengar till rättsväsendet
              än regeringen, 100 miljoner kronor mer, och vi inriktar de pengarna
              på organiserad kriminalitet, ekonomisk brottslighet och brottsförebyggande
              verksamhet. Vi ser den organiserade kriminaliteten som en av de
              allra största utmaningarna för vårt land. Den har fått bita sig
              fast år efter år och växa sig stark. Det är mycket oroande. Vi
              ser det som en nationell fråga, inte som en regional eller lokal
              fråga. Därför menar vi att Rikskriminalpolisen måste förstärkas.
              Det använder vi en del av våra pengar till.
            </seg>
            <seg n="844a86af">
              Sammankopplat med det ser vi den ekonomiska brottsligheten. Det
              är en allt större svart sektor, inte minst på arbetsmarknaden.
              Människor utnyttjas och exploateras på ett många gånger helt avskyvärt
              sätt. Vi ser hur regeringens avregleringar av arbetsmarknaden
              och försvagande av fackföreningsrörelsen har underlättat för den
              typen av verksamhet. Kampen mot den ekonomiska brottsligheten
              handlar faktiskt om en kamp för ordning och reda på svensk arbetsmarknad.
            </seg>
            <seg n="c778ba7f">
              Vi vill inrätta en nationell samordnare för den brottsförebyggande
              verksamheten. Det skulle vara viktigt för att få ett bättre nationellt
              stöd för allt det arbete som bedrivs inte minst ute i kommunerna,
              vidare för hjälp med utvärdering och metodutveckling.
            </seg>
            <seg n="f4f5a9be">
              Vi vill införa en modell med ett särskilt utslussningsavtal i
              kriminalvården för att göra det lättare för dem som har suttit
              av sina straff att återkomma till samhället igen.
            </seg>
            <seg n="d5a7480e">
              Vi lägger fram en lång rad förslag. Alla förslagen kommer att
              röstas ned av de borgerliga tillsammans med Sverigedemokraterna;
              utom ett, nämligen det socialdemokratiska och miljöpartistiska
              förslaget om ett bättre stöd till brottsoffer. Vi har faktiskt
              fått ett enigt utskott bakom det yrkandet. Vi säger att regeringen
              måste göra mer för att förbättra bemötandet av brottsoffer. Vi
              framhåller i utskottsbetänkandet särskilt hur viktiga brottsofferjourerna
              och kvinnojourerna är, och vi förordar att de verksamheterna stärks
              ytterligare. De gör ett ovärderligt arbete som samhället tyvärr
              många gånger har varit alltför dåligt på att uppskatta. Nu kräver
              riksdagen av regeringen att den ska göra mer i det avseendet.
              Det ankommer nu på regeringen att återkomma till riksdagen och
              redovisa vad man tänker göra för att stärka brottsoffrens ställning
              och kvinnojourernas verksamhet. Det är ett viktigt beslut i det
              avseendet som riksdagen också ska fatta beslut om.
            </seg>
            <seg n="9a2b65a4">
              Herr talman! Vi socialdemokrater står naturligtvis bakom alla
              våra reservationer till betänkandet. För tids vinnande yrkar jag
              bifall bara till reservation 14 om en ny polisutbildning och reservation
              20 om kriminalvårdens resurser.
            </seg>
          </u>
          <note type="speaker" n="92c3d015">
            Anf. 82 MARIA FERM (MP):
          </note>
          <u who="maria_ferm_75a60e" xml:id="i-09f6c6cd81c6f883-0" n="61f61dd7">
            <seg n="e3918d0b">
              Herr talman! Även om den faktiska brottsligheten i Sverige inte
              ökar, anmäls allt fler brott i Sverige. Förra året anmäldes nästan
              1,4 miljoner brott. I endast knappt en femtedel av fallen kunde
              polisen knyta en gärningsman till brottet som sedan kunde åtalas.
            </seg>
            <seg n="a7997472">
              Jag konstaterar att regeringen har misslyckats helt med kriminalpolitiken
              i Sverige, trots att vi har 3 000 fler poliser nu än 2006, trots
              tillgång till buggning, FRA-lagen och infiltration, trots poliser
              med skyddade identiteter och trots kraftsamlingar mot såväl organiserad
              grov brottslighet som mängdbrottslighet. Trots detta ökar inte
              mängden uppklarade brott. Trots detta förblir sex av tio anmälda
              våldtäkter ouppklarade.
            </seg>
            <seg n="9df913d2">
              Vi skattebetalare betalar numera över 20 miljarder kronor för
              polisorganisationen varje år. Det är 20 miljarder som används
              varken på ett effektivt, smart eller bra sätt. Miljöpartiet anser
              att det behövs ett annat sätt att tänka. Det är uppenbart att
              inte enbart fler poliser eller mer övervakning är lösningen. För
              att minska brottsligheten krävs en mer heltäckande syn på hur
              ett tryggt, sammanhållet samhälle skapas. Många åtgärder för att
              minska brottsligheten rör nämligen inte detta utgiftsområde och
              berörs inte i denna debatt. För att motverka brottslighet kan
              rättsväsendet endast göra en viss del. Andra åtgärder handlar
              om politik för att minska fattigdom, missbruk eller marginalisering.
            </seg>
            <seg n="fba14366">
              Polisens ineffektivitet riskerar att urholka allmänhetens tillit
              till rättsväsendet. För att lösa problemen inom polisen vill Miljöpartiet
              ha en välutbildad poliskår med högskoleutbildning, att fler specialister
              rekryteras för att arbeta med icke polisiära frågor, att mål och
              resultatstyrningen förbättras och att polisens närvaro i samhället
              förbättras.
            </seg>
            <seg n="78a3941e">
              Det polisiära arbetet måste i högre grad än som nu är fallet
              baseras på vetenskapligt beprövade metoder. Tyvärr ser regeringen
              annorlunda på detta. Polisutbildningen kommer att göras om, men
              det blir inte några stora förändringar och utbildningen blir inte
              fullt ut en högskolebaserad utbildning. Det är mycket olyckligt.
              Varför ska sjuksköterskor, lärare och psykologer ges en bred teoretisk
              utbildning med möjlighet till forskarutbildning och andra val
              i livet än att knytas till en enda specifik arbetsgivare men inte
              poliser?
            </seg>
            <seg n="2b19b5d9">
              Polisen behöver också synas mer i människors vardag. Inom den
              ideella sektorn finns ett stort engagemang och en stor kunskap
              om det lokala samhällets förutsättningar och behov, som kan och
              bör tas till vara. När polisen samarbetar med fotbollsföreningarna
              eller hyresgästföreningarna, med kyrkor eller handikappföreningar,
              ökar kunskapen om och tilliten till polisen.
            </seg>
            <seg n="86fa7ec3">
              Alla statliga myndigheter inom rättsväsendet bör få i uppdrag
              att samarbeta med den ideella sektorns olika aktörer.
            </seg>
            <seg n="1027ac45">
              För att ge ett professionellt stöd till utsatta för brott och
              deras familjer anser vi att brottsoffer ska ha rätt till ett individuellt
              stöd utformat med de personliga ombuden eller gode männen som
              modell. Det ska vara ett stöd som kan finnas för hela familjen.
              Vi bedömer att en försöksverksamhet kan starta i ett antal olika
              kommuner i landet för 50 miljoner kronor om året.
            </seg>
            <seg n="71b26a1a">
              Att diskriminering inom rättsväsendet existerar är belagt i forskningsrapporter.
              Det är viktigt att diskriminering motverkas och att polisarbetet
              genomsyras av ett gott och likvärdigt bemötande av alla. Senast
              i förra veckan nåddes vi av uppgiften att polisen i Helsingfors
              använder kontroller av tunnelbanespärrar med ursäkten att de vill
              fånga plankare som ett sätt att ta fast människor som lever papperslösa
              i Sverige. Enligt lagen om inre gränskontroll är det inte tillåtet
              att ID-kontrollera människor endast på grund av utseende. Kontroller
              vid spärrar används alltså som ett sätt att kringgå lagen och
              riskerar att upplevas som djupt kränkande och diskriminerande.
              Miljöpartiet anser att anställda inom gränspolisen och Kriminalvårdens
              transporttjänst bör ha kunskap om utlänningsrätt och mänskliga
              rättigheter. Vi anser också att anställda inom rättsväsendet ska
              få kompetensutveckling och ökad kunskap om hatbrott och mäns våld
              mot kvinnor.
            </seg>
            <seg n="2c88b194">
              Allra viktigast med hela betänkandet är arbetet med att förhindra
              att brott begås och att förhindra att den som misstänks för ett
              brott begår flera andra grövre brott. Samhället måste därför reagera
              och agera så tidigt som möjligt när signaler kommer om att unga
              är i farozonen att bli brottslingar. Den försöksverksamhet som
              finns med sociala insatsgrupper är bra, men det behövs mycket
              mer. På samma sätt som barnahusen är lyckosamma med att utreda
              misstankar om brott mot barn, kan samma koncept prövas vid misstanke
              om att ett barn har begått ett brott.
            </seg>
            <seg n="ceafc165">
              Unga med kriminellt riskbeteende ska också ha rätt till en kontaktperson
              som kan följa den unge och hans eller hennes familj och stödja
              den unge när kriminaliteten riskerar att bli lockande. Vi anser
              också att vissa sekretessbestämmelser behöver ses över för att
              ytterligare underlätta samarbetet mellan socialtjänsten och polisen,
              särskilt när det gäller misstanke om ringa narkotikabrott.
            </seg>
            <seg n="90c87672">
              Herr talman! Miljöpartiet har en politik för ett tryggare Sverige
              där vi både tar krafttag mot brottsligheten här och nu och tar
              itu med orsakerna till en stor del av brottsligheten, det vill
              säga arbetslösheten, bostadsbristen, barnfattigdomen samt samhällets
              frånvaro av engagemang i stora bostadsområden i våra städer och
              på landsbygden.
            </seg>
            <seg n="66c759d9">
              För att nå målet om ett tryggt och säkert Sverige behöver mycket
              göras, men det kräver ett systemskifte ett skifte från att bara
              ge mer och mer pengar till fler och fler poliser till att ställa
              krav på prestation och resultat. Det kräver att statliga och kommunala
              myndigheter samarbetar bättre, att den ideella sektorns aktörer
              involveras och att samhället på bred front arbetar för att motverka
              brottslighetens uppkomst.
            </seg>
            <seg n="6c74d7c4">
              Jag står självfallet bakom alla Miljöpartiets reservationer,
              men för tids vinnande yrkar jag bifall endast till reservationerna
              7, 14 och 42.
            </seg>
          </u>
          <note n="6b5b0f6c">
            I detta anförande instämde Agneta Börjesson (MP).
          </note>
          <note type="speaker" n="4d6e5766">
            Anf. 83 RICHARD JOMSHOF (SD):
          </note>
          <note n="6a8b74bf">
            Herr talman! Jag vill yrka bifall till reservationerna 1, 3,
            13, 26, 28, 34, 46 och 49 i detta betänkande.
          </note>
          <u who="richard_jomshof_aea762" xml:id="i-eac584e17614ab7a-0" n="21e61c62">
            <seg n="59e254b3">
              I en artikelserie i Dagens Nyheter nyligen avslöjades att de
              så kallade gängrelaterade brotten ökar men också att trenden går
              åt fel håll och att det i dagsläget inte finns något som pekar
              på att trenden ska vända. Den organiserade brottsligheten är mer
              omfattande än någonsin i Sverige. Trenden pekar mot fler fall
              av utpressning, fler hot mot vittnen och offer samt fler fall
              av skjutningar på allmänna platser.
            </seg>
            <seg n="6e15459b">
              I veckan skrev rikspolischef Bengt Svenson och chefen för Rikskriminalpolisen
              Klas Friberg på DN Debatt att polisen behöver hjälp mot den organiserade
              brottsligheten. Den hjälpen är Sverigedemokraterna beredda att
              ge. Jag menar att övriga partier står mer eller mindre handfallna.
              Vi har däremot tagit fram ett komplett åtgärdsprogram med flera
              kraftfulla och konkreta åtgärder på området.
            </seg>
            <seg n="e119fb9f">
              I det här betänkandet behandlas två yrkanden från denna åtgärdsplan
              mot den organiserade brottsligheten. En del i åtgärdsplanen är
              att vi vill ge Rikskriminalpolisen utökade befogenheter. Vi vill
              bland annat införa nya, sekretessbrytande bestämmelser som ger
              Rikskriminalpolisen mycket större befogenheter än i dag att inhämta
              information från myndigheter för att kunna kartlägga personer
              involverade i organiserad brottslighet. Den sekretess som kan
              finnas mellan myndigheter ska inte gälla när Rikskriminalpolisen
              efterfrågar information i ärenden som har samband med organiserad
              brottslighet.
            </seg>
            <seg n="c101d4d0">
              För att komma åt den organiserade brottsligheten är det centralt
              att vittnen och brottsoffer inte bara vågar anmäla brott utan
              dessutom vågar vittna under rättegång. En annan del i vår åtgärdsplan
              är därför att Rikskriminalpolisen ska få ett helhetsansvar för
              att ta hand om vittnen och målsägande, vilket handlar om allt
              från personskydd till transport till och från rättegång, vittnesskyddsprogram
              och bemötande i största allmänhet.
            </seg>
            <seg n="b022ac5e">
              Herr talman! Våra barn och ungdomar lever en allt större del
              av sina liv på internet, och rätt hanterat innebär detta fantastiska
              möjligheter till lärande, underhållning och sociala kontakter.
              Samtidigt innebär detta också en ökad exponering, nya faror och
              nya möjligheter för illasinnade vuxna som vill våra barn och ungdomar
              illa, och ibland mycket illa.
            </seg>
            <seg n="ec3b4f00">
              Glädjande nog har vi i Sverige sedan 2009 gjort det brottsligt
              att ta kontakt med minderåriga på internet och stämma träff med
              dem i sexuella syften, den så kallade groominglagstiftningen.
              Tyvärr är det allmänt känt att knappt någon alls dömts för sådana
              brott, samtidigt som barn och unga dagligen blir kontaktade av
              nätpedofiler.
            </seg>
            <seg n="996691cf">
              Vi vill därför att det ska utredas om Sverige bör inrätta en
              motsvarighet till brittiska Child Exploitation and Online Protection
              Centre. I Storbritannien är detta en myndighet som har syftet
              att förebygga och beivra sexualbrott mot barn på internet. Ett
              sextiotal poliser med olika spetskompetenser, till exempel inom
              sexualbrottslighet och it, arbetar tätt tillsammans med detta.
              Följden är att man förhindrat mängder med så kallade groomingbrott.
            </seg>
            <seg n="beadeeda">
              Deras kanske viktigaste åtgärd det kan tyckas vara en ganska
              liten åtgärd, men det är ändock en viktig sådan är en digital
              larmknapp på populära hemsidor, som Facebook, som barn kan trycka
              på när de blir kontaktade av nätpedofiler, eller det de uppfattar
              vara nätpedofiler, för att genast få kontakt med denna särskilda
              polismyndighet. Vi anser att regeringen bör utreda möjligheterna
              att göra något liknande här i Sverige.
            </seg>
            <seg n="6a9f6faa">
              Utöver pedofiler, herr talman, finns det vuxna som skadar våra
              barn och unga i vinstsyfte. Då åldersgränsen på tobak sattes till
              18 år var det tänkt som ett led i att minska tobaksbruket och
              förhindra att unga fastnar i livslångt tobaksberoende. Tillgången
              på tobak är dock fortfarande fortsatt hög, inte minst då många
              tobakshandlare högst medvetet säljer till unga under 18 år.
            </seg>
            <seg n="624e8fb0">
              För att komma till rätta med detta problem vill vi att polisen
              ska få skärpta direktiv om att statuera exempel mot sådan försäljning
              till minderåriga. Tobakshandlare ska göras medvetna om att de
              kan få sina rättigheter att sälja tobak indragna om de säljer
              till minderåriga. Vi vill helt enkelt att nyttan av att tjäna
              lite extra på sådan försäljning ska göras mindre än risken att
              åka dit för det, och det ska vara kännbart.
            </seg>
            <seg n="cb2d037e">
              Herr talman! Vad gäller dagens polisutbildning ser vi med oro
              på hur antagningskraven nyligen har sänkts, detta trots att det
              inte finns någon brist på kvalitetsmässigt urval att hämta nya
              poliser från. År 2011 gick det hela 16 065 sökande på bara 705
              antagna. Trots detta har man valt att sänka intagningskraven.
              Rikspolisstyrelsen har gång på gång vidtagit olika åtgärder för
              att göra poliskårens sammansättning mer politiskt korrekt, anser
              jag, och deras verktyg för detta verkar vara att sänka kraven.
            </seg>
            <seg n="d9dd9bc5">
              De sänkta kraven innebär att det bland de nordiska länderna i
              dag är lättast att bli antagen till polisutbildningen i Sverige.
              Björn Ekblom, professor emeritus vid Gymnastik- och idrottshögskolan,
              konstaterar i Svenska Dagbladet den 12 mars i år att kraven är
              låga i Sverige men att de är högre i framför allt Finland och
              Danmark. Han kommenterar det på följande vis: Jag får en känsla
              av att Finland och Danmark är mer ute efter att plocka ut de som
              är bra. Det vore ju beklagligt om man i andra länder hellre plockar
              ut de poliser som är bra medan vi i Sverige väljer efter andra
              kriterier. Skulle det vara så är det naturligtvis oerhört olyckligt.
            </seg>
            <seg n="a689d5fc">
              Kampen mot brottsligheten och arbetet för samhällstryggheten
              måste vara det främsta målet vid rekrytering av nya poliser. Därför
              är det av största vikt att inte tumma på fysiska och språkliga
              kvalifikationer. Ytterst är detta ett självmål i spelet mot de
              grova brottslingarna men även ett slag i ansiktet på våra duktiga
              poliser, vilkas yrke riskerar att få sänkt status.
            </seg>
            <seg n="7c80b402">
              Vi vill därför återinföra de tidigare fyskraven för män för båda
              könen, kravet på att skriva ett prov i svenska och kravet på att
              ha skrivit högskoleprovet. Slutligen vill vi att ingen kvotering,
              vare sig på etnisk eller könsmässig grund, ska tillåtas i framtiden.
            </seg>
            <seg n="8cbdff56">
              Herr talman! Fornminnesbrott är en fråga som jag kommer att återkomma
              till i debatter längre fram det är jag helt övertygad om men jag
              vill även säga några saker om det här i dag.
            </seg>
            <seg n="a2c670d2">
              Fornminnesbrott är en mycket svårutredd brottslighet, har jag
              förstått. Det verkar inte heller som att man tar det på särskilt
              stort allvar, trots att det handlar om förstörelse och plundring
              av vårt kulturarv.
            </seg>
            <seg n="97c58421">
              I enlighet med Brottsförebyggande rådets rekommendation vill
              vi därför att fornminnesbrott ges en egen brottskod så att sådana
              brott inte längre klumpas ihop under det som kallas brottskod
              4013 Övriga brott enligt speciallagstiftning. Jag visste inte
              tidigare att det hette så, men nu vet jag det. På så sätt kommer
              arbetet med att kartlägga fornminnesbrott och brottslighetens
              utveckling att förenklas för såväl Brå som andra forskare.
            </seg>
            <seg n="aaa91342">
              Dessutom anser vi att dagens kriminalstatistik även är bristfällig
              i andra avseenden. Det borde enligt oss vara möjligt att få fram
              statistik över exempelvis hur många som är andra generationens
              invandrare av dem som sitter på svenskt fängelse eller vilka invandrargrupper
              som har störst problem eller är överrepresenterade vad gäller
              sexualbrottslighet.
            </seg>
            <seg n="1273af87">
              I dag tas det inte fram någon statistik för att kunna besvara
              grundläggande frågeställningar som dessa avseende variabler som
              ursprung och etnisk tillhörighet i förhållande till brott och
              straff. Detta är en underlåtenhet och en sorts rädsla för att
              beskriva verkliga samhällsproblem. Jag tycker att det är allvarligt,
              och det är att sopa problem under mattan.
            </seg>
            <seg n="95e5c988">
              Det skapar misstro gentemot staten. Om vi ska kunna lösa de problem
              som uppenbarligen finns, om det nu är så att vissa grupper har
              en överrepresentation vad gäller viss brottslighet, är det naturligtvis
              viktigt att ha denna statistik och utifrån den sedan kunna göra
              någonting åt problemen.
            </seg>
            <seg n="6af8e8b3">
              Herr talman! Så till en fråga som jag har brunnit för länge,
              nämligen djurskydd. Sverige har en lång tradition av starkt djurskydd
              som är väl förankrad hos våra medborgare. Djur som far illa väcker
              starka känslor, och det tolereras inte av majoritetssamhället.
              Attacker på dem som inte kan försvara sig upprör, väcker ilska
              och tolkas inte obefogat som tecken på ett alltmer avhumaniserat
              samhälle. Det finns också studier som visar på starka samband
              mellan våld mot djur och annat våld i samhället.
            </seg>
            <seg n="b4f63345">
              Därför är det viktigt att arbete med djur och hanterande av brott
              mot djurskyddslagen sköts på ett korrekt och effektivt sätt. Dess
              värre kräver denna typ av arbete ofta både resurser och specialkompetens
              som är ovanliga inom den ordinarie polisorganisationen i dagens
              Sverige.
            </seg>
            <seg n="d553fb23">
              Jag tror att de flesta av er känner till att man har inrättat
              en så kallad djurskyddspolis år 2011 här i Helsingfors. Det tycker
              jag är ett mycket bra initiativ. Medlemmarna där arbetar på heltid
              med djurskyddsrelaterade ärenden. Att detta har blivit en stor
              succé förstår man, och det förstod jag bland annat när jag läste
              hur den tidigare länspolismästaren Carin Götblad sammanfattade
              satsningen:
            </seg>
            <seg n="3fd2e7c6">
              Den här satsningen leder till mindre lidande för både människor
              och djur. Det går att använda flera mjuka instrument som förelägganden
              och tillsyn. Det gör att vi kan hjälpa djurägare innan det går
              för långt och undvika att ärendena slutar med polisutredning.
              Men det är också viktigt att den som plågar djur får ett kännbart
              straff.
            </seg>
            <seg n="9f5e3a86">
              Det läste jag i tidningen Djurens Rätt tidigare i år.
            </seg>
            <seg n="7dc832cb">
              Även i Norrbotten har polisen anställt en särskild djurpolis.
              I det här fallet tror jag att det rör sig om en person. Syftet
              var att effektivisera och säkra arbetet med djur som har farit
              illa.
            </seg>
            <seg n="ce10f721">
              Det är färre djur som faller mellan stolarna och handläggningen
              har blivit snabbare. Framförallt därför att polisen gör mindre
              fel. Det säger Norrbottens djurpolis Martin Wass om denna satsning.
              Det var någon gång tidigare i år. Jag tror att det var i mars
              månad. Han berättar vidare att många poliser i länet ringer för
              att rådfråga honom om just djurärenden. Det är uppenbart att den
              här djurpolisen är behövd även i Norrbotten.
            </seg>
            <seg n="16038351">
              I Sverige har satsningarna på djurpoliser än så länge varit mindre
              och, som vi har sett, haft mycket lokal karaktär. Det finns dock
              exempel ute i världen, bland annat i USA, Malta, tror jag, och
              något annat ställe, där man har gått betydligt längre än så.
            </seg>
            <seg n="9edb7261">
              Vi menar mot bakgrund av framgångarna både i Sverige och utomlands
              att vi bör införa en nationell djurskyddspolis i Sverige. Jag
              tror att det skulle vara av mycket stort värde.
            </seg>
            <seg n="49017d0c">
              Herr talman! Avslutningsvis några korta ord om det som Morgan
              Johansson nämnde i sitt anförande tidigare. Det är helt rätt att
              vi har många problem i Sverige i dag. Men Morgan försöker få det
              till och det håller jag inte riktigt med om att allt skulle ha
              börjat 2006. Jag tror nog att de här problemen har funnits betydligt
              längre än så.
            </seg>
            <seg n="8075344c">
              Det är helt rätt att det generella välfärdssamhället slås sönder.
              Men det är inget som började 2006, utan det har hållit på under
              lång tid. Det är inte konstigt att jag anser att massinvandringen
              är en förklaring till det. Det är definitivt inget vi kan skylla
              bara Alliansen för, även om de har en stor skuld i sammanhanget.
              Socialdemokraterna bär naturligtvis ett tungt ansvar även här.
            </seg>
            <seg n="bc18b24d">
              Man kan titta på till exempel skolområdet. Jag håller med Morgan,
              om jag tolkar dig rätt, såtillvida att en stor del av förklaringen
              står att finna på skolområdet. Det var så jag tolkade dig. Har
              vi ingen skola som fungerar är det klart att det är stor risk
              att många ungdomar trampar snett och hamnar i brottslighet och
              hamnar utanför.
            </seg>
            <seg n="30b21d89">
              Men om vi nu kort ska prata om skolområdet menar jag att en stor
              förklaring och en stor skuld till att skolan ser ut som den gör
              ligger just på Socialdemokraterna. Det var ni som drog i gång
              kommunaliseringen tillsammans med Vänsterpartiet, som då kallade
              sig kommunister. Jag menar att det är den absolut största förklaringen
              till att skolan i dag ser ut som den gör. Det är rena High Chaparall
              i vissa kommuner. Det finns en massa kommunföreträdare som inte
              vet någonting om skolor, som inte vet hur man hanterar skolan.
              Det är flera kommuner som använder skolområdet som något slags
              sparbössa.
            </seg>
            <seg n="9d0f4503">
              Det är uppenbart att skolan skulle må bra av att återförstatligas.
              Jag menar att vi här har en av de stora förklaringarna till att
              vi har fått en segregerad och mycket ojämlik skola. Det finns
              mycket att säga om det, men vi kanske får tillfälle att återkomma
              i skolfrågorna en annan gång.
            </seg>
          </u>
          <note type="speaker" n="2ff97b43">
            Anf. 84 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-1" n="02cbdfce">
            <seg n="47b89718">
              Herr talman! Det märks att Richard Jomshof kommer från utbildningsutskottet
              och är van att diskutera skolfrågor. Jag tycker att vi sparar
              den diskussionen till en annan gång. Jag vill bara konstatera
              att resultaten i skolan har fallit sex år i rad. Det var det som
              var min poäng. Det bådar mycket illa framöver för dem som växer
              upp i Sverige i dag.
            </seg>
            <seg n="6429aab0">
              Vi kommer så småningom att få bekymmer med detta, när vi har
              en organiserad kriminalitet som är beredd att stå där och ta emot
              de ungdomar som det går illa för. Det är den kopplingen mellan
              ungdomar, massarbetslöshet och dåliga skolresultat å ena sidan
              och den organiserade kriminaliteten å andra sidan som var min
              huvudpoäng.
            </seg>
            <seg n="b2336206">
              Jag skulle vilja fråga Richard Jomshof om något som han inledde
              med. Han talade om den organiserade kriminaliteten. Kopplat till
              den finns det en budgetpost som Sverigedemokraterna har varit
              med om att påverka. Det är inte så mycket ni påverkar i riksdagen,
              men den här har ni faktiskt påverkat.
            </seg>
            <seg n="af9817ba">
              Det är budgetpost 1:14 Avgifter till vissa internationella sammanslutningar.
              Där har regeringen fått sätta av 77 miljoner kronor i böter till
              EU. Det har man fått göra därför att Sverige inte genomförde datalagringsdirektivet
              i tid. Det var, om ni minns, våren 2011 som Sverigedemokraterna
              var ett av de partier som gick fram för att stoppa datalagringsdirektivet,
              blockera det ett helt år. Nu återkommer det så att vi kanske får
              böter till EU på grund av detta.
            </seg>
            <seg n="1265b5bd">
              Då är min fråga till Richard Jomshof: Varför gjorde ni det? Varför
              ställde ni till det, så att skattebetalarna nu får betala kanske
              7080 miljoner kronor i böter till EU helt i onödan?
            </seg>
          </u>
          <note type="speaker" n="0dbc008f">
            Anf. 85 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2a2ce15a45f318e1-0" n="21e61c62">
            <seg n="d7ac9ca8">
              Herr talman! Vi skulle i och för sig kunna diskutera pengar som
              svenska skattebetalare betalar till EU helt i onödan. Vi skulle
              till exempel kunna diskutera hela EU-avgiften. Då skulle jag kunna
              fråga dig varför det är så.
            </seg>
            <seg n="be346e6e">
              Beträffande datalagringsdirektivet hade vi ett alternativ som
              man hade kunnat rösta på, om man hade velat. Då hade vi kunnat
              släppa igenom direktivet. Det handlade om att vi ville att den
              här informationen skulle lagras inom Sveriges gränser. Om jag
              inte minns helt fel var det vårt ställningstagande. Vi öppnade
              också upp för inte minst regeringen att sätta sig ned och ta en
              diskussion med oss och försöka hitta en gemensam lösning.
            </seg>
            <seg n="9a9d9f18">
              Detta med gemensamma lösningar är ganska intressant. Mitt utgångsläge
              är att vi är olika partier och i många frågor definitivt inte
              tycker likadant. Men det finns faktiskt frågor där vi ändå tycker
              samma sak. Är det så att det finns frågor där vi inte gör det
              skulle man kunna lämna dem därhän och koncentrera sig på de frågor
              där vi har samma åsikt och skulle kunna hitta en uppgörelse.
            </seg>
            <seg n="12c4ea5d">
              Min åsikt är att det är viktigare att diskutera sakfrågan än
              att diskutera partiboken. Men tyvärr är det så bland övriga partier
              här att partiboken åtminstone ibland är viktigare än själva sakfrågan.
              Hade man kunnat släppa det vid det tillfället hade vi förmodligen
              kunnat hitta en lösning på problematiken och kunnat diskutera
              oss fram till en gemensam lösning, så det hade förmodligen kunnat
              sluta ganska bra trots allt.
            </seg>
            <seg n="10868272">
              Beträffande det du nämnde inledningsvis, Morgan, håller jag med
              om att dåliga skolresultat får negativa följder. Så är det. Det
              kan leda till utslagning, och det kan också få följder vad gäller
              kriminalitet och annat icke önskvärt beteende.
            </seg>
          </u>
          <note type="speaker" n="27d316d6">
            Anf. 86 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-2" n="02cbdfce">
            <seg n="ef033035">
              Herr talman! Man kan fundera lite, och jag kan förklara lite
              vad datalagringsdirektivet är. Det är ett direktiv som togs fram
              av EU för att se till att uppgifter om bland annat vem som ringer
              till vem vid vilka tillfällen sparas av teleoperatören. Det är
              oerhört viktigt för att kunna klara upp grova brott. Man kan i
              efterhand se vem som har haft kontakt med vem och till och med
              se var man har varit någonstans med mobiltelefonen.
            </seg>
            <seg n="169fa762">
              Datalagringsdirektivet var helt avgörande för att polisen skulle
              kunna fortsätta att klara upp de här grova brotten. Det blockerade
              ni. Ni fick till stånd en blockerande minoritet i riksdagen, vilket
              nu innebär att vi kommer att få betala böter.
            </seg>
            <seg n="ded3588f">
              Varför gjorde ni det? Richard Jomshof har rätt: Ni ville att
              uppgifterna skulle lagras inom Sverige. Men det är ju en helt
              omöjlig position att ha.
            </seg>
            <seg n="31864756">
              Om jag ringer till mina föräldrar inom Sverige vill jag att telefonsamtalet
              ska lagras i Sverige, men var ska det lagras om jag ringer till
              Danmark? Tänk om Danmark har samma regel. Ska det då lagras i
              Sverige eller ska det lagras i Danmark? Det har ni väl inget bra
              svar på.
            </seg>
            <seg n="30863ce4">
              På grund av att ni har intagit den här positionen blockerar ni
              alltså hela datalagringsdirektivet, så att vi i budgeten som vi
              nu har kanske får punga ut med 7080 miljoner kronor. Ni blockerar
              ett direktiv som stärker möjligheterna att bekämpa grov organiserad
              brottslighet. Hur i hela världen ska Richard Jomshof kunna förklara
              det för sina väljare?
            </seg>
          </u>
          <note type="speaker" n="d5202cee">
            Anf. 87 RICHARD JOMSHOF (SD) replik:
          </note>
          <u who="richard_jomshof_aea762" xml:id="i-2a2ce15a45f318e1-1" n="21e61c62">
            <seg n="c70b1a7e">
              Herr talman! Ja, det är klart att 7080 miljoner är pengar. Men
              det är fortfarande väldigt lite pengar i sammanhanget med tanke
              på de förslag som ni själva stöder, alltifrån medlemskapet i EU,
              och allt vad det kostar för våra skattebetalare, till exempelvis
              den massinvandring ni förespråkar och alla de negativa följder
              det får i form av sociala och ekonomiska problem i vårt land.
            </seg>
            <seg n="b23f11fe">
              Men än en gång: Vi hade en åsikt. Vi var inte emot direktivet.
              Vi hade däremot en bestämd uppfattning om var det skulle lagras.
              Men vi är också väldigt öppna för och kan tänka oss att sätta
              oss ned och diskutera det, för naturligtvis finns det, precis
              som lagen påpekar, saker som skulle behöva lösas, till exempel
              problemet som du tar upp, vad man ska lagra och om man alltid
              kan lagra det i Sverige. Det var vår utgångspunkt att det skulle
              vara på det viset. Det var precis därför som vi ville diskutera
              och resonera igenom det.
            </seg>
            <seg n="4a0fe280">
              Är vår ståndpunkt möjlig? Ja, vi tror att den är möjlig. Det
              finns andra länder i Europa som har haft precis samma ståndpunkt,
              inte att det ska lagras i Sverige men att det ska lagras i deras
              hemländer.
            </seg>
            <seg n="2d368d9d">
              Det här hade gått att lösa om ni bara hade vågat talat med oss,
              om vi hade satt oss ned och diskuterat. Men det finns ett problem
              i svensk politik i dag som förmodligen kommer att förvärras än
              mer vid nästa val 2014, om inte övriga partier släpper den lilla
              hinken och spaden och höjer sig över att vi kanske inte tycker
              precis likadant i invandringsfrågan, EU-frågan eller någon annan
              fråga. Det kan finnas enskilda frågor där vi är överens eller
              ganska överens.
            </seg>
            <seg n="94698acd">
              Om ni inte kan släppa det här tramset och börja agera vuxet och
              moget, kommer förmodligen den här sortens problem att bli värre
              i framtiden. Det kan mycket väl vara så. Men ska vi vika oss bara
              för att ni inte klarar av att agera som vuxna människor? Jag tycker
              inte det.
            </seg>
          </u>
          <note type="speaker" n="cafa8216">
            Anf. 88 LENA OLSSON (V):
          </note>
          <u who="lena_olsson_656dbf" xml:id="i-f6b2a8e39be789c0-0" n="a5824d30">
            <seg n="56173c91">
              Herr talman! Vi debatterar nu utgiftsområde 4, rättsväsendet.
              Jag vill börja med att säga att Vänsterpartiet givetvis står bakom
              alla våra reservationer, men för tids vinnande yrkar jag bifall
              bara till reservationerna 11, 14 och 15.
            </seg>
            <seg n="a8b4aeab">
              I denna budgetdebatt ska Vänsterpartiets förslag ses som en sammanhållen
              enhet. Eftersom riksdagen i första steget av budgetprocessen tagit
              en annan riktning deltar vi inte i besluten utan hänvisar till
              vårt särskilda yttrande.
            </seg>
            <seg n="966efb61">
              Jag vill passa på så här i början, innan jag kanske blir lite
              giftig, att önska presidiet, utskottsledamöter, åhörare med flera
              en god jul och ett gott nytt år.
            </seg>
            <seg n="a6511d81">
              Jag saknar justitieministern i den här debatten. Jag har sett
              att ministrarna har deltagit ganska frekvent i debatterna om de
              andra utgiftsområdena. Men jag ska ändå skicka en hälsning och
              en önskan till henne om en god jul och ett gott nytt år och beklaga
              att hon inte är här.
            </seg>
            <seg n="ac089a3b">
              Herr talman! Vi i Vänsterpartiet tror inte på enkla lösningar
              som exempelvis fler poliser, skärpta straff och mer övervakning
              för att lösa den brottslighet som vi har i dag.
            </seg>
            <seg n="7b0d1296">
              Vänsterpartiet anser att effektiviteten hos polisen behöver förbättras.
              Det här är ingen nyhet. Det är den sjätte budgetdebatten som jag
              tar upp samma sak. När vi hade budgetdebatt i fjol vid samma tid
              hade jag också riksrevisorerna på min sida.
            </seg>
            <seg n="67d27564">
              Det behövs mer. Och för att förhindra att brott begås behöver
              vi ett mer jämlikt och rättvist samhälle med minskade sociala
              och ekonomiska klyftor i stället för, som i dag, ökade klyftor.
              Utanförskapet har ökat. Vi vill i stället ha en politik för ett
              inkluderande samhälle där många fler känner sig delaktiga.
            </seg>
            <seg n="cefa6672">
              Den politik som har förts av den borgerliga regeringen i sex
              år har för många resulterat i allt större utanförskap, hög arbetslöshet,
              större otrygghet, större barnfattigdom, större regionala skillnader
              och större skillnader mellan kvinnor och män.
            </seg>
            <seg n="b7b93422">
              För att verkligen få ned brottsligheten i vårt land måste vi
              alla i grunden analysera vad som orsakar brottslighet. Vänsterpartiet
              gör analysen, har gjort det den här gången och har alltid gjort
              det, att mindre sociala och ekonomiska klyftor minskar kriminaliteten,
              och vi har stöd i forskningen för vårt påstående.
            </seg>
            <seg n="cc898c9e">
              Att bekämpa brottslighet är ingen quick fix, utan det kräver
              att man har flera tankar i huvudet och kanske ett kortsiktigt
              men också ett långsiktigt perspektiv.
            </seg>
            <seg n="4531b4d2">
              Eftersom det nu är budgetdebatt ska jag lite snabbt dra igenom
              det som vi tycker är viktigast i mitt parti. Vi har en minskning
              av ramen med 175 miljoner kronor. Huvudorsaken till det måste
              jag tala särskilt om, eftersom mina motståndare väljer att tolka
              den på ett helt annat sätt. Det handlar alltså om vårt förslag
              om villkorad halvtidsfrigivning för förstagångsdömda. På årsbasis
              skulle det ge 630 miljoner. Förslaget, som eventuellt inte hade
              gått igenom eftersom detta ska träda i kraft vid halvårsskiftet,
              var att man skulle kunna spara 315 miljoner kronor på ett halvår.
              200 miljoner ville vi att Kriminalvården skulle få behålla för
              att förbättra verksamheten, till exempel med utbildning för interner.
            </seg>
            <seg n="bbaae76e">
              Vi vill också avsätta 50 miljoner kronor till en försöksverksamhet
              som syftar till att förbättra samverkan kring de intagna i samband
              med frigivning.
            </seg>
            <seg n="8cca1ff6">
              Vi föreslår också att en fångombudsman inrättas detta har man
              gjort i Storbritannien med stor framgång för att ta till vara
              interners intressen. Vi kan ju tjäna på det den dagen de kommer
              ut.
            </seg>
            <seg n="43247539">
              Polisanslaget minskas med 5 miljoner till förmån för en fristående
              myndighet. Jag vet att en utredning har suttit som har varit överens,
              men här är inte Vänsterpartiet överens. Vi vill ha en fristående
              myndighet som ska utreda brottsanklagelser mot poliser detta därför
              att Polisen är den enda myndighet som har våldsmonopol och därför
              i högre grad är beroende av allmänhetens förtroende, och det är
              mycket viktigt.
            </seg>
            <seg n="57d62a8e">
              Säpo har fått utökade ramar under många år. Vi föreslår en halvering
              av den höjning som regeringen föreslår. Vi har under många år
              efterfrågat en större insyn i hur Säpo använder sina resurser.
              Det är några saker som har framgått under året, bland annat att
              man har festat upp 5 miljoner. Det är väl det som vi har närmare
              besked om. Vi i oppositionen måste ha insyn i hur man använder
              sina pengar.
            </seg>
            <seg n="e319de5d">
              Vi har ett nytt anslag för att bygga upp en integritetsskyddsmyndighet,
              vilket innebär att Datainspektionens, Säkerhets- och integritetsskyddsnämndens,
              delar av JK:s och andra myndigheters tillsynsverksamheter slås
              samman för att få en bättre samordning av dessa frågor. Det är
              väldigt viktigt, för övervakningen av människor har ökat flagrant.
              Vi behöver därför en myndighet som till större del och genom samordning
              värnar om våra medborgares integritet.
            </seg>
            <seg n="44127e22">
              Herr talman! Det finns en del reservationer i betänkandet som
              jag vill nämna. Några har redan tagit upp frågan om en ny polisutbildning.
              Förslaget till utbildning skulle ha fyllt fem år i mars, men så
              kom det några blad att här ska Rikspolisen själv komma med ett
              förslag. Man kasserar alltså ett bra utredningsförslag som hade
              ett stort stöd hos remissinstanserna, och det beklagar jag innerligt.
              Både Miljöpartiet och Socialdemokraterna har tagit upp detta,
              och jag ansluter mig till denna kritik.
            </seg>
            <seg n="748e0294">
              Nu får vi en ny polisorganisation. Vänsterpartiet har i många
              år kämpat för och drivit att vi behöver en myndighet. Det hade
              varit på sin plats att man samtidigt planterade in en högskolebaserad
              polisutbildning med forskningsmöjligheter, men så långt kunde
              alliansregeringen inte sträcka sig. Det gick så fort på slutet,
              så det finns inte ens med i betänkandet vi behandlar.
            </seg>
            <seg n="45b23b2d">
              Varför ska inte våra poliser i Sverige ha en så bra utbildning
              som möjligt och bli en lärande organisation som själv kan ta fram
              de effektivaste arbetsmetoderna för att stävja brott? Jag vill
              gärna ha svar på det.
            </seg>
            <seg n="b799e182">
              Det blir mycket om polisen. Jag vill också ta upp reservation
              11 om att ha en tillgänglig och synlig polis i hela landet. Det
              här säger man med jämna mellanrum, men dokumenten visar att det
              blir allt fler poliser i storstadsregionerna och allt färre i
              våra landsbygdskommuner. Det får gärna bli fler poliser i storstäderna
              men inte på bekostnad av vår landsbygdspolis. Här måste ni tänka
              till.
            </seg>
            <seg n="39836ae3">
              Det är inte länge sedan insatsstyrkan gjorde ett tillslag i en
              liten by utanför Umeå. Den organiserade brottsligheten har växt
              sig allt starkare här i landet, och det ska vi ha respekt för.
              Som vänsterpartist är jag beredd att se över eventuella förslag
              om straffskärpning när det gäller den organiserade brottsligheten.
              Det är Vänsterpartiet inte främmande för.
            </seg>
            <seg n="a9f290c8">
              Vi har sett att dessa ligor etablerar sig på mindre orter, och
              vi ska vara uppmärksamma på det. Att ha en tillgänglig polis över
              hela landet är därför en prioriterad fråga för Vänsterpartiet.
            </seg>
            <seg n="6ee3c1e2">
              Jag vill också tala om en reservation som jag inte har lyft fram
              men som är viktig och som har vidrörts här i dag. Vi måste tydligt
              och kraftfullt fokusera på att bekämpa rekryteringen av unga till
              kriminella nätverk. Det är ett fenomen som breder ut sig. Polisen
              är en viktig kugge när det gäller att förebygga och bekämpa brott.
              Men det viktigaste är ändå, som Morgan Johansson och Maria Ferm
              tog upp, att se till att våra barn lyckas i skolan så att de kan
              drömma om en framtid, ha visioner och få jobb. Då får vi mindre
              kriminalitet.
            </seg>
            <seg n="b3f34835">
              För att inte välja brottets väg måste man få chansen att lyckas
              och bli bekräftad som en kugge i samhället. Det är viktigt att
              ni fokuserar på det. Kom gärna med förslag, för det har inte varit
              så många på det området.
            </seg>
            <seg n="35d72546">
              För att återgå till polisorganisationen har jag roat mig med
              att läsa Stefan Holgerssons rapport Vad gör egentligen polisen?
              Vi har många duktiga poliser, och det är inte dem jag vänder mig
              till utan till cheferna, polisledningen och alliansregeringen
              som har det högsta ansvaret. Titta lite på vad den killen föreslår;
              det är inte så tokigt.
            </seg>
          </u>
          <note type="speaker" n="940a52bc">
            Anf. 89 JOHAN PEHRSON (FP):
          </note>
          <u who="johan_pehrson_6b4d75" xml:id="i-7968d01fc8d492eb-0" n="c90a59d2">
            <seg n="f9f7e5dc">
              Herr talman! Sverige är bra på att vara rättsstat, relativt sett.
              Sverige hamnar nämligen på första plats i världen på fyra av åtta
              områden när det gäller kvalitet på rättstat. Det har The World
              Justice Project kommit fram till i sitt index över hur det ser
              ut runt om i världen. Ett hundratal länder är med som är relevanta
              att jämföra sig med, och Sverige hamnar i topp.
            </seg>
            <seg n="1546d780">
              Jag kan inte låta bli att undra vad som händer om oppositionsföreträdarna
              åker utomlands med tanke på hur mörkt, tragiskt, fruktansvärt
              och dystert de menar att det är i rättsstaten Sverige. Morgan
              Johansson måste falla sönder på vilken flygplats som helst, för
              där måste det ju vara ännu värre än i det Sverige som han har
              beskrivit. Richard Jomshof har beskrivit katastrof, krig och elände
              i Sverige. Med Maria Ferm är det lika illa. Vänsterpartiet var,
              för en gångs skull, lite mer nyanserat.
            </seg>
            <seg n="6d3638dd">
              Dessa fyra nyanser av svartmålning visar att ni inte är nöjda.
              Jag kan försäkra, herr talman, att Alliansen inte är det heller.
              Mycket är gjort, men det finns mycket kvar att göra. Jag ska peka
              på ett antal saker i betänkandet som vi tycker är viktiga, och
              jag kommer att få hjälp av mina allianskolleger som kommer att
              fokusera på några andra områden. Jag ser fram emot debatten.
            </seg>
            <seg n="47a8fcb6">
              Men, snälla företrädare för oppositionen, var försiktiga! Se
              till att ni inte målar upp era fyra nyanser av svart, brunt, mörkt
              och dystert i något annat land, för då kommer de tro att de inte
              längre kan överleva där.
            </seg>
            <seg n="4fc4fb6d">
              Rättstaten är ingen enkel uppgift. Rättssäkerhet, rättstrygghet
              och integritet ska vägas mot varandra för att maximera ett gott
              samhälle, ett bra Sverige.
            </seg>
            <seg n="e859ad1e">
              Den som begår ett brott ska känna att det är stor sannolikhet
              att man åker fast. Morgan Johansson har rätt i att inbrottstjuvar
              har det lite för lätt i Sverige i dag. Men att påstå att det skulle
              vara bättre att vara inbrottstjuv än att vara sjukskriven är så
              bisarrt så att jag inte vet vart jag ska vägen.
            </seg>
            <seg n="9468ffa8">
              Brottslingar ska ha det svårt. Den som blir anklagad för ett
              brott ska veta att det finns en domstol där man kan få en rättvis
              prövning med hjälp av ett bra rättsligt biträde, en så kallad
              rättvis rättegång. Det är också viktigt. Hamnar man till exempel
              i en tvist med en granne om en gräsklippare ska man veta att man
              kan lösa den och andra tvister i en civilrättslig rättegång.
            </seg>
            <seg n="6575db51">
              Det är det här som mäts, och det är här man har kommit fram till
              att Sverige är på första plats. Vi ska inte vara så dystra.
            </seg>
            <seg n="acb030b3">
              Jag håller med om att brottsutvecklingen är allvarlig. Jag lägger
              Brottsförebyggande rådets alla rapporter bredvid andra relevanta
              undersökningar, till exempel den nationella trygghetsundersökningen,
              och finner att de inte helt stämmer överens. Samtidigt som människor
              känner sig tryggare och mer nöjda med myndigheterna i dag än 2006
              har brottsanmälningarna ökat.
            </seg>
            <seg n="125c11d8">
              Att polisen annonserar i radio och tv att man ska anmäla om man
              har blivit utsatt för våld i nära relation är bra, för det måste
              upp till ytan och ska inte gömmas undan på det sätt som förmodligen
              skett. Tillsammans med att det är fler poliser på gator och torg
              leder det till att fler brott anmäls.
            </seg>
            <seg n="e01dc42a">
              När folk förr slogs på torget en lördag kväll i Skövde fanns
              det ingen polis där, då blev det ingen anmälan och ingen motanmälan.
              Nu finns det en polis där, och helt plötsligt sker det både en
              anmälan och en motanmälan brott som tidigare aldrig ledde till
              någon anmälning.
            </seg>
            <seg n="2238f95a">
              Vi fortsätter på den omfattande men nödvändiga upprustningen
              av rättsstaten. Vi har sett att det har funnits omfattande brister
              i kapacitet och i kvalitet. Därför har vi satsat väldigt mycket
              mer pengar. Vi satsar 1 ½ miljard mer på hela detta anslag för
              nästa år, vi är uppe i 39,4 miljarder. Jämfört med 2006 är vi
              uppe i drygt 10 miljarder mer. Det är den största satsningen på
              brottsbekämpningen i modern historia. Med det följer ett stort
              ansvar att de här pengarna används på rätt sätt hos myndigheterna.
              Vi är verkligen inte nöjda. Jag tycker att det är fullt relevant
              att diskutera vilka åtgärder vi ska vidta, men jag vill höra de
              konkreta förslagen på hur vi ska skärpa upp detta. En hel del
              finns med här, men ibland är det lite av temat: Det är lite för
              lite och lite för sent. Ändå är detta den största satsning som
              har gjorts.
            </seg>
            <seg n="c1a4be61">
              Vi har nu alltså fler poliser än någonsin tidigare, vi har fler
              åklagare och fler domare. Det hänvisades här till föredragningen
              i utskottet av generaldirektören. Vi hör hur domarna alltmer kan
              avverka allt fler mål snabbare, och vi har fått ned balanserna
              i våra domstolar, vilket är väldigt viktigt ur rättsäkerhetssynpunkt.
            </seg>
            <seg n="3578273f">
              Jag vill påstå att vi har nått resultat. Det är till exempel
              fler brott som personuppklaras, men sett till antalet anmälningar
              är det inte tillfredsställande. Det kan bli bättre.
            </seg>
            <seg n="0e5b796c">
              Jag tror att en viktig del är att vi får till oss mer av kvalitativt
              bra kunskap. Det som ofta efterfrågas är en samlad enighet för
              att ta fram forskning om hur man bäst förebygger brott, hur man
              bäst klarar upp brott och hur man bäst återrehabiliterar människor
              som har begått brott. Då är satsningarna på Brottsförebyggande
              rådet viktiga. Det har fått lida under många år av bristfällig
              styrning, men jag tycker att det vi nu gör för Brottsförebyggande
              rådet har tydligt fokus. Den som undrar vad svensk polis ska göra
              kan gärna läsa en del av de digra rapporter som tas fram av Brottsförebyggande
              rådet som visar på ett effektivare polisarbete allt från gängbrottslighet,
              personrån, lokala poliskontor till brott mot äldre.
            </seg>
            <seg n="560e1c08">
              Allt detta finns, och det är viktigt arbete för att få bra underbyggda
              underlag för att vi ska kunna fatta beslut här om ändringar på
              annat håll, inte bara om hur myndigheterna ska jobba, utan det
              kan gälla även andra åtgärder.
            </seg>
            <seg n="db806b12">
              Man ska ta med sig detta, det har tagits upp från flera företrädare,
              och det tycker jag är riktigt. Brottslighet uppstår ju inte i
              ett tomt vakuum. Det uppstår inte utan ett sammanhang, utan samhället
              i övrigt speglas däri, till exempel en allmän normupplösning,
              skolor som inte fungerar. Det var ett maratoninlägg av justitieutskottets
              ordförande om skolorna. Det är problem i skolorna, och därför
              har vi sett till att vi har en ny läroplan, en ny gymnasieskola,
              ett nytt betygssystem, nya nationella prov, ny lärarutbildning.
              Allt detta är på plats för att ändra kursen i svensk skola. Det
              är hela idén. Det har gått åt pipsvängen. Nu håller vi på att
              ändra detta, och jag vill upplysa Morgan Johansson om att det
              är på onsdag som de flesta elever i årskurs 6 får betyg för första
              gången på årtionden. Det är nu vi ser förändringarna; så lång
              tid tar det att ändra utvärderingsmekanismen och ändra inriktningen
              på svensk skolpolitik.
            </seg>
            <seg n="f160b734">
              Men skolan är en sak. Straff- och processrätten ska också nämnas.
              Det spelar stor roll vilka regelverk vi har där. Det efterlystes
              både sänkta straff och höjda straff från oppositionen. Jag tror
              att det framför allt kan behöva göras en översyn av hela påföljdssystemet,
              och det är vi inne på just nu. Hela påföljdssystemet vilar på
              en samhällssyn som vi hade för 40 år sedan, men en hel del har
              förändrats.
            </seg>
            <seg n="b4a016da">
              Jag tycker att även psykiatrin måste nämnas. När vi pratar om
              hur eländigt det är i Sverige kan man tänka på de hemskheter som
              hänt i USA de senaste dagarna och vad det innebär med knepiga
              vapenlagar och uppenbara brister i psykiatrins funktionssätt som
              leder till skolmassakrer som är bedrövliga. Det är viktigt att
              ha med det perspektivet. Man kan känna väldigt mycket med de drabbade
              och de drabbades familjer.
            </seg>
            <seg n="f0341c78">
              Herr talman! Vi har med oss bakgrunden, vi gör stora och viktiga
              satsningar, men jag måste nämna en del om polisen. Jag tycker
              att man ska komma ihåg hur många poliser vi har och hur många
              personer som jobbar som civilanställda i polisen. Det är viktigt.
              Det är i stort sett fler än någonsin. Vi beräknar att nästa år
              ha 20 100 poliser, 8 200 duktiga civilanställda, alltså mer än
              28 000 människor som ser till att det är tryggt på gator, som
              ser till att människor möts av respekt om man blir utsatt för
              ett brott och att brott också kan klaras upp.
            </seg>
            <seg n="64efe45b">
              De personer som jobbar inom polisen tycker jag borde ha suttit
              på läktaren och hört oppositionens syn på att de skulle vara dåligt
              utbildade, de skulle vara ineffektiva och så vidare. Jag tycker
              att ni i oppositionen går väldigt långt i er beskrivning av de
              här människorna som är svensk polis. De kan göra mer, men jag
              tycker att man ska vara försiktig när man kritiserar det arbete
              som de utför i dag.
            </seg>
            <seg n="edb340d4">
              Jag vill understryka att det som vi nu gör med organisationsförändringen,
              den största förändringen på många år, största sedan förstatligandet
              av polisen 1965, och går från 21 myndigheter till en myndighet
              är viktigt för att öka effektiviteten, för att minska den oflexibilitet
              som det innebär att ha 21 myndigheter som ska samarbeta över gränserna.
              Det är en viktig förändring av organisationen. Den har varit otillräcklig,
              den blir bättre, det är min uppfattning.
            </seg>
            <seg n="77d00642">
              Utbildning nämndes här. Jag tycker att det papper som vi lämnade
              fram tydligt anger att vi vill ha mer universitetsanknuten utbildning.
              Vi har stor tilltro till att den ska bedrivas som en uppdragsutbildning
              på våra universitet och högskolor. Det tycker vi är bra, vi tycker
              att där ska all polisutbildning bedrivas. Vi tycker också att
              det är viktigt att fler experter släpps in i svensk polis ingen
              nämnde det. Det är viktigt att det inte bara är polisutbildade
              personer som sköter polisverksamheten, utan man har behov av ekonomer,
              dataexperter, psykologer och matematiker för att ha bra kraft,
              inte minst i polisutredningar.
            </seg>
            <seg n="918eb593">
              Vidare nämndes fokus på ett bättre ledarskap. Det finns mer att
              önska där, och vi ser gärna en fortsatt utveckling av arbetet
              med att finna de bästa ledarna för svensk polis. Det är svårt
              att leda en organisation, det är slitsamt. Här tycker vi att man
              kan önska mer, men det är i regel Rikspolisstyrelsen som själv
              bestämmer hur ledarskapskurserna ska se ut. Det är inte riksdagen
              som bedriver dessa, och tur det ibland.
            </seg>
            <seg n="d58751ec">
              Jag ska säga några ord om grova brott, som tagits upp. Grova
              brott är någonting som vi måste kraftsamla emot. Vi har gjort
              det under många år. Vi har enheter regionalt som jobbar mot detta.
              Vi ser att i den nya polisorganisationen kommer detta ansvar att
              ligga centralt. Det är nödvändigt. Den grova brottsligheten känner
              inga gränser. Målet för grova brottslingar är att verka i Sverige
              och maximera sina vinster. Här är det nog så att vi inte bara
              behöver fundera på vad polisen kan göra, utan vi behöver se om
              vi kan ändra delar av straff- och processrätten för att öka möjligheterna
              att slå mot deras hjärta, det vill säga deras vilja att tjäna
              grova pengar.
            </seg>
            <seg n="500a3a89">
              Herr talman! Jag vill sammanfattningsvis yrka bifall till förslaget
              i detta betänkande och avslag på samtliga reservationer, som jag
              med stort intresse nu ska diskutera.
            </seg>
          </u>
          <note n="2f781e17">
            I detta anförande instämde tredje vice talman Jan Ertsborn och
            Roger Haddad (båda FP).
          </note>
          <note type="speaker" n="b317867c">
            Anf. 90 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-3" n="02cbdfce">
            <seg n="c0d8cca9">
              Herr talman! Johan Pehrson uppmanar oss att åka utomlands. Det
              som skiljer oss socialdemokrater från er folkpartister är uppenbarligen
              att när vi åker utomlands jämför vi oss med de bästa. Vi försöker
              hitta exempel i länder som gör saker och ting bättre än vad vi
              gör och så jämför vi oss med dem.
            </seg>
            <seg n="46e0e1af">
              Det är inte som i ert fall. När ni exempelvis talar om ekonomisk
              politik jämför ni alltid Sverige med de sämsta. Ni säger: Det
              är i alla fall inte likadant som i Grekland.
            </seg>
            <seg n="fa76ca0a">
              Det är inte där Sverige ska vara. Sverige ska vara i toppen på
              de flesta områden. Vi ska vara ett föregångsland. Vi ska inte
              hela tiden jämföra oss med de sämsta.
            </seg>
            <seg n="4b7c7520">
              Johan Pehrson säger att det är möjligt att det är något för lätt
              för inbrottstjuvar att klara sig. Uppklaringsandelen är 4 procent.
            </seg>
            <seg n="bd5073d9">
              De som håller på med inbrott kan sitta ganska lugnt och veta
              att de kommer att klara sig undan.
            </seg>
            <seg n="b2ed9833">
              Johan Pehrson säger: Vår satsning har gått ganska bra. Men om
              han inte tror på mig kan han läsa Dagens Nyheter. Den ska väl
              en folkpartist läsa, antar jag. I lördags stod det i Dagens Nyheter:
              Det har blivit övertydligt att satsningen har varit totalt ineffektiv
              när det gäller brottsbekämpning.
            </seg>
            <seg n="314ea8aa">
              Det är resultatet av era sex år vid makten.
            </seg>
            <seg n="48dfe02e">
              Jag ställde en fråga om polisutbildningen och frågade om vi inte
              kan komma överens om den. Vore det inte rimligt att det fanns
              en blocköverskridande uppgörelse? Jag har förstått att det så
              att säga är Folkpartiet som tecknar firman när det gäller den
              frågan, och därför ställer jag frågan till dig, Johan Pehrson:
              Är du beredd att stryka beslutet från i torsdags och i stället
              sätta dig ned med oss i oppositionen och försöka göra upp om polisutbildningen
              och börja om från början med utgångspunkt i 2008 års utredning?
              Min näve är här. Jag sträcker ut den. Du kan ta den.
            </seg>
          </u>
          <note type="speaker" n="4c59bbf2">
            Anf. 91 JOHAN PEHRSON (FP) replik:
          </note>
          <u who="johan_pehrson_6b4d75" xml:id="i-7968d01fc8d492eb-1" n="c90a59d2">
            <seg n="1a15be87">
              Herr talman! Jag uppskattar verkligen Morgan Johanssons intresse
              av breda politiska uppgörelser. Jag tycker att Morgan Johansson
              och Socialdemokraterna ska hedras för att de har varit med och
              tagit ett antal sådana beslut här i kammaren om bland annat tvångsmedel
              och annat, där vi tillsammans har tagit ansvar i mycket svåra
              och komplicerade frågor. Det är mycket viktigt.
            </seg>
            <seg n="2633cea6">
              Låt mig börja med det som sades om att jämföra med det bästa.
              Ursäkta mig, Morgan Johansson, men utanför dessa fönster i midvinterkylan
              är läget ganska tufft. Det är tufft i hela Europa. Det är ett
              ganska svårt ekonomiskt läge i hela världen. Jag kan i denna eländiga
              tillvaro konstatera att den närstående, åtminstone förr, banken
              Swedbanks institut för privatekonomi i förra veckan berättade
              att alla hushåll i Sverige nästa år får det bättre.
            </seg>
            <seg n="91f49f93">
              Det var en rapport för att visa hur läget ser ut i Sverige just
              nu. Om man jämför med alla andra rapporter från OECD, EU-kommissionen
              eller vilka man vill ser man att Sverige ligger ganska högt upp
              i toppen när det gäller ekonomi och välstånd. Men vi kan fortfarande
              bli bättre. Vi ska därför fortsätta att förbättra det Sverige
              som är det absolut bästa landet i hela världen att leva i.
            </seg>
            <seg n="48582975">
              Jag tittar gärna på utvecklingen i andra länder, och det vore
              verkligen bra om Morgan Johansson också gjorde det.
            </seg>
            <seg n="8b302334">
              Samma sak gäller rättsväsendet. Jag tar emot den halva hand som
              Morgan Johansson sträcker ut när det gäller polisutbildningen.
              Nu har RPS pucken. Jag föreslår att du och jag gemensamt sätter
              oss ned med ansvariga på Rikspolisstyrelsen och talar med dem
              och hör vad de vill ha. Då kan vi också göra en internationell
              utblick för att se hur mycket av grundutbildningen av svensk polis
              som i sin formella mening i världen är högskoleutbildning. Mycket
              få exempel på detta kommer att räknas upp, utöver Norge.
            </seg>
          </u>
          <note type="speaker" n="d183f294">
            Anf. 92 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-4" n="02cbdfce">
            <seg n="7a990c20">
              Herr talman! Alla som sitter på läktaren och ser denna debatt
              och alla som ser denna debatt på tv har nu hört Alliansens företrädare
              säga att allting blir bättre för alla. Arbetslösheten kommer att
              stiga. Den ligger redan på 400 000. Långtidsarbetslösheten har
              bitit sig fast. På vårt område har den organiserade kriminaliteten
              bitit sig fast. Socialbidragstagandet har ökat kraftigt. Jag talade
              med oppositionsrådet i Kristianstad häromdagen. Hon berättade
              att socialbidragen har fördubblats på sex år, och allting pekar
              på att de kommer att fortsätta öka. Segregeringen kommer att fortsätta
              öka.
            </seg>
            <seg n="9a0788eb">
              Men i Johan Pehrsons värld, där han rör sig, blir allting bättre
              för alla. Kanske borde du se lite längre än till de kretsar där
              du rör dig.
            </seg>
            <seg n="8ec65a1a">
              Man ska lära sig av de bästa. Vi kan titta exempelvis på inbrotten.
              Där har vi en utveckling som visar att det har varit 7 000 fler
              inbrott per år under sex år. Det är en ökning med 46 procent.
            </seg>
            <seg n="52001b2d">
              Vi kan titta på de övriga nordiska länderna. Där är uppklaringsandelen
              mycket större. Där är det inte 34 procent av villainbrotten som
              klaras upp, utan det är en större andel. Då lär vi väl oss av
              dem? Det är väl dem som vi ska jämföra oss med och inte med de
              länder som presterar sämre?
            </seg>
            <seg n="f7e37d51">
              Det mål som vi har satt upp är att Sverige borde vara ett land
              dit människor från andra länder åker för att se hur bra vi är
              på att klara upp brott. Det är denna vision vi ska ha. Därför
              har vi satt upp målet om att Sverige ska ha Europas bästa polis
              till år 2020.
            </seg>
            <seg n="42dcfc59">
              Johan Pehrson föreslår att vi ska sätta oss ned med Rikspolisstyrelsen.
              Jag sätter mig gärna ned med alla. Men jag säger att utgångspunkten
              för en sådan förhandling måste vara den utredning som lades fram
              2008.
            </seg>
            <seg n="aa71ad69">
              När jag ser att sjuksköterskor, förskollärare, socialsekreterare
              och fritidspedagoger har en högskoleutbildning undrar jag varför
              inte polisen, som har mycket kvalificerade uppgifter, också ska
              ha rätt till en högskoleutbildning.
            </seg>
          </u>
          <note type="speaker" n="1feb6bdd">
            Anf. 93 JOHAN PEHRSON (FP) replik:
          </note>
          <u who="johan_pehrson_6b4d75" xml:id="i-7968d01fc8d492eb-2" n="c90a59d2">
            <seg n="36bb2ee2">
              Herr talman! Låt mig försäkra Morgan Johansson att varje gång
              som vi tar oss till Riksdagshuset för att fatta beslut, göra analyser
              och förbereda möten har jag och nästan alla här, tror jag, perspektivet
              på de mest utsatta. Det är därför som vi har satsat 10 miljarder
              mer på rättsväsendet. Vi vet nämligen att brottsligheten inte
              slår blint. Jo, det är helt uppenbart att alla kan drabbas av
              brottslighet. Men vi vet att brottsligheten drabbar de mest utsatta
              allra värst. Det är en mycket stark socioekonomisk faktor. Det
              är därför ren socialpolitik att göra dessa satsningar.
            </seg>
            <seg n="d5d1ce68">
              Men jag ger Morgan Johansson rätt i den delen att det är klart
              att antalet villainbrott, andra bostadsinbrott och vindsinbrott
              har ökat. Antalet ligger fortfarande enligt Brås rapport på en
              lägre nivå jämfört med hur det var för ytterligare några år sedan.
              Det har alltså inte gått från noll till en kraftig ökning. Antalet
              gick ned mycket kraftigt, och nu har det ökat något. Det kan vi
              titta på i Brås statistik direkt efter denna debatt om du vill.
              Men det är för mycket i alla fall. Vi behöver göra mer.
            </seg>
            <seg n="8d778693">
              De människor som grips i Hjo, i Kopparberg eller var det kan
              vara ingår i kringresande ligor. Vi måste bli bättre på att samarbeta.
              I den delen är jag glad över att Morgan Johansson tillhör ett
              av de partier som anser att vi ska förstärka samarbetet inom EU,
              oavsett om det gäller direkt brottsbekämpning, gränssamarbete,
              åklagarsamarbete eller Interpol. Det finns ett internationellt
              samarbete på detta område. Detta handlar nämligen till stor del
              om kringresande ligor som kommer till vårt land för att tömma
              hus och sedan plocka med grejorna ut ur landet. I ett öppet Europa
              är det klart att det europeiska polissamarbetet behöver stärkas.
            </seg>
            <seg n="d68aef4a">
              Vi ska komma ihåg att när det gäller polisutbildningen är en
              viktig del som vi redan har lagt fram att släppa in fler experter,
              fler matematiker, fler psykologer, fler jurister och fler socionomer
              för att få mer kraft i utredningsverksamheten. Det är där som
              det verkligen brister i allmänhet, vill jag påstå, men också när
              det gäller villainbrotten.
            </seg>
          </u>
          <note type="speaker" n="cf04b1d0">
            Anf. 94 KRISTER HAMMARBERGH (M):
          </note>
          <u who="krister_hammarbergh_8f62c2" xml:id="i-465a434a4bd13787-0" n="6db59fdf">
            <seg n="d3378ecb">
              Herr talman! Jag ska försöka skapa en lite annan bild. Vill man
              göra ett bra land bättre måste man utgå från den verklighet som
              finns och se de faktiska problem som finns och göra någonting
              åt dem för att förbättra. Men då gäller det, som sagt var, att
              ha en korrekt bild av den verklighet som finns.
            </seg>
            <seg n="71205935">
              Därför var det mycket bra att Johan Pehrson tog upp inte minst
              The Rule of Law Index som visar i vilket sammanhang som Sverige
              befinner sig internationellt, just för att kunna jämföra oss med
              de bästa och kunna konstatera att vi tillhör de bästa. Det är
              också en del av verkligheten.
            </seg>
            <seg n="e83a1587">
              Detta innebär inte att Sverige är perfekt och att vi inte kan
              förändra saker för att göra dem bättre. Men jag tror att det finns
              en fara i om man som politiker försöker måla upp en liten bild
              med en pensel men i stället använder en färgspruta fylld med svart
              färg. Då blir det bara kladdigt.
            </seg>
            <seg n="1938fe23">
              Till skillnad mot vad som framgick av det första inlägget från
              Socialdemokraternas Morgan Johansson tyckte jag att Miljöpartiet
              stod på en grund närmare den verklighet som människor kan känna
              igen sig i.
            </seg>
            <seg n="ae18a3f4">
              Tryggheten hos medborgarna ökar. Det visar Brås nationella trygghetsundersökning.
              Förtroendet för polisen är faktiskt mycket stort, trots de artikelserier
              som har förekommit under året. Detta innebär inte att vi inte
              har problem med effektiviteten inom polisen. Men det är inte så
              att människor går omkring och känner sig otrygga. Det är en falsk
              bild och en bild som möjligen är till för att skrämma, men det
              är inte en bild som leder framåt när vi vill utveckla Sverige.
            </seg>
            <seg n="eac9ea66">
              Jag ska nämna några saker som denna regering har gjort sedan
              2006. Det blir långt ifrån allt, för då skulle jag få använda
              hela min talartid, men vi måste ändå konstatera att det under
              dessa år har tillförts 10 miljarder i ökade resurser till rättsväsendet.
              Vi måste konstatera att det finns 2 500 fler poliser i dag. Det
              har uttalats önskemål om en synligare polis. Ja, nu finns det
              möjlighet till detta. Den som lägger fram förslag om och ställer
              krav på fler och synligare poliser i hela landet, vilket har varit
              en strävan från regeringens sida, ska dock inte komma med dessa
              önskemål och samtidigt i samma debatt kräva en nedskärning av
              anslagen inom samma polis. Det är inte trovärdigt.
            </seg>
            <seg n="39eb1a2e">
              Att fler brott anmäls i dag är helt korrekt; det är 15 procent
              fler. Johan Pehrson har nämnt en av anledningarna till detta.
              Brå tror nämligen inte i första hand det nämnde Morgan Johansson
              själv att det beror på att vi har en ökad brottslighet utan på
              att fler brott upptäcks. Det är fler ögon och fler poliser, och
              människor har, vilket i grund och botten är positivt, en ökad
              benägenhet att faktiskt polisanmäla.
            </seg>
            <seg n="d7362138">
              Det är till och med så att regeringen har gett speciella uppdrag,
              inte minst nu allra senast till Rikspolisstyrelsen, att uppmana
              människor att anmäla fler brott när det gäller våld i nära relationer.
              Om vi får ett ökat antal anmälda brott kommer detta inte att betyda
              att vi har en ökad våldsbenägenhet inom svenska familjer, men
              vi kommer att se mer. Det är också en strävan vi har, för om vi
              ser mer kommer vi lättare att kunna åtgärda problemen.
            </seg>
            <seg n="d41a0408">
              Statistik är svårt, konstaterade Morgan Johansson. Det var förmodligen
              därför han sade fel han sade att färre brott personuppklarades.
              Nej, det är fler brott som personuppklaras. Han menade förmodligen
              andelen brott. Detta hänger ihop: Det är fler anmälda brott, men
              utvecklingen har inte följt med andelsmässigt. Statistik är svårt,
              men faktum är att fler brott i dag personuppklaras. Det innebär
              inte att inte fler skulle kunna personuppklaras, och det är en
              strävan för vår del.
            </seg>
            <seg n="7d6af596">
              Inom åklagarväsendet minskar ärendebalansen, och genomströmningstiderna
              blir kortare. Det är i grunden positivt. Vi kan säkert uppnå mer,
              men en av anledningarna är att vi har utbildat fler åklagare och
              tillfört mer resurser. Målbalanserna minskar inom domstolarna,
              vilket var ett stort problem när vi tillträdde. Mer kan säkerligen
              göras, och vi har en strävan att mer ska göras. Faktum är dock
              att målbalanserna minskar och inte ökar, om man nu försöker ge
              en annan bild.
            </seg>
            <seg n="d33488d8">
              Vi har en del problem inom förvaltningsrätten, och därför har
              vi bland annat i utskottet nu en proposition vi behandlar där
              vi försöker förenkla processrätten inom förvaltningsrätterna.
              Det är för att se till att vi inte får onödiga väntetider och
              onödiga stopp i processen som leder till att människor får vänta
              onödigt länge. Det är också ett problem vi har tagit tag i.
            </seg>
            <seg n="8916d277">
              Säkerheten ökar i domstolarna. Den är inte optimal än, men vi
              har börjat anslå pengar. Nu byggs nya säkerhetssalar ut över hela
              landet, och säkerheten ökar. Inte minst är det viktigt att se
              till att människors upplevda säkerhet just när det gäller problem
              med vittnesskydd och annat tas till vara. Just därför har Domstolsverket
              redan förra året i sitt regleringsbrev fått ett särskilt uppdrag
              att dokumentera hur de som är inblandade i rättsprocessen upplever
              säkerheten. Det är också ett nödvändigt kunskapsunderlag för att
              vi tillsammans ska kunna göra saker och ting bättre.
            </seg>
            <seg n="c1e5b981">
              Glädjande nog har nedläggningarna av domstolar stoppats. När
              Domstolsverket föregående år kom med propåer om att lägga ned
              fyra domstolar satte regeringen väldigt tydligt och klart ned
              fötterna och förklarade att det får vara nog nu. På något sätt
              kan vi nu konstatera att Socialdemokraterna här har backat 180
              procent och lagt ned den nedstängningsiver som fanns under många
              år, då hälften av tingsrätterna försvann. Det är till och med
              så att vi har fått en ny domstol. Det är dock en migrationsdomstol,
              och glädjande nog hamnade den i Luleå.
            </seg>
            <seg n="853704f3">
              Inom kriminalvården har vi fler anslagsplatser, inte färre, och
              vi har en högre personaltäthet än tidigare 1 000 fler människor
              är i dag anställda. Till skillnad från före 2006 får också de
              som anställs numera en utbildning. Det innebär inte att allting
              är perfekt inom kriminalvården; säkerligen kan vi förbättra mycket,
              men detta har ändå gjorts.
            </seg>
            <seg n="1c09356c">
              Vi har genomfört straffskärpningar, inte minst vad gäller våldsbrott.
              Vi är osäkra på om det får ett genomslag i domstolarna, men vi
              följer utvecklingen. Är det så att det inte följer den inriktning
              vi har önskat kommer vi att fortsätta att ta tag i problemet.
            </seg>
            <seg n="b2cd71f5">
              Vi har fått ordning när det gäller den ekonomiska brottsligheten
              och de som ska jobba med det i och med att Ekobrottsmyndigheten
              nu finns över hela landet, får resursförstärkningar samt kan se
              till att få ordentliga utredningsresurser och en kriminalunderrättelse
              som fungerar. Det innebär inte att vi har löst alla problem när
              det gäller ekonomisk brottslighet, men vi är till skillnad från
              tidigare, när vi bara hade EBM på tre orter i landet, på väg någonstans.
            </seg>
            <seg n="d2573ad5">
              Sedan har vi ett antal problem vi måste ta hand om. Vi är helt
              överens om det. Vi måste få en större effektivitet inom polisen.
              Andelen personuppklarade brott alltså andelen, inte antalet är
              för låg. Där kan vi förvänta oss bättre resultat. För att lösa
              detta tror jag att det är alldeles nödvändigt att vi gör det vi
              är politiskt överens om, det vill säga ser till att vi får en
              nationell myndighet.
            </seg>
            <seg n="d09bf7c1">
              Det ska vara en nationell myndighet som kan se bortom länsgränser
              och på det sättet får lättare att samarbeta över länsgränser och
              landsgränser. Den ska snabbare bli en lärande organisation och
              snabbare förändra kultur. Jag tror inte att en omorganisation
              kommer att lösa alla problem, men det är en förutsättning. Vi
              är en bit på väg att kunna lösa problemen med effektivitet inom
              polisen. Därför välkomnar jag, till skillnad från en del andra,
              förslagen om att vi ska kunna ha fler civila utredare.
            </seg>
            <seg n="a5780a0e">
              Detta är inte minst viktigt för att kunna bemöta den låga personuppklaringen
              när det handlar om vardagsbrott. Det är de så kallade mängdbrotten:
              bostadsinbrott, stöld av fordon, inbrott i fordon och liknande
              brott. Därför är det bra att vi får in denna förstärkning, och
              det tycker jag är den största vinsten med regeringens beslut förra
              veckan. I grund och botten handlar det om att vi måste få fler
              brottsplatsundersökningar som sker snabbt, för att sedan ha skickliga
              utredare som kan se till att ärendet går vidare till åklagare.
            </seg>
            <seg n="0e87bb98">
              Samtidigt ska man ha klart för sig att om man går ut och träffar
              erfarna åklagare i landet, diskuterar utvecklingen som har varit
              och frågar hur det var för tio år sedan är svaret oftast entydigt
              från åklagaren: I dag är arbetet mycket bättre. Jag har träffat
              åklagare som har sagt att det för tio år sedan var ett undantag
              om man kom till skott med ett ärende som var nyare än två år.
              Så såg verkligheten ut för tio år sedan. Det är inte lika svart
              i dag. Det har blivit bättre, men det kan säkert bli ännu bättre.
              Vi har ambitioner att öka detta.
            </seg>
            <seg n="827db355">
              När det gäller domstolarna finns det numera en förstärkningsstyrka
              i de fall små domstolar har problem. Det handlar om sjukdom, barnledighet
              eller andra skäl. Syftet är att kunna stärka upp en liten domstol,
              så att människor som ligger inom den domsagan inte ska behöva
              vänta onödigt länge. Det är också ett sätt att förbättra saker
              på.
            </seg>
            <seg n="3c03eba4">
              Vi ser nu över brottmålsprocessen, och det är ett uppdrag som
              kommer att levereras precis på samma sätt som den proposition
              vi har börjat behandla när det gäller förvaltningsrätterna. Det
              är också samma strävan, nämligen att få bättre genomströmningstider
              och få bort onödiga stopp.
            </seg>
            <seg n="d8878160">
              Just nu ses nämndemannasystemet över. Hur rekryteringen ska ske
              finns det en utredare för, och uppdraget ska redovisas till sommaren.
            </seg>
            <seg n="5e5f3f74">
              Kriminalvården har trots kraftigt ökade resurser haft problem
              med ekonomin. Därför har Kriminalvården nu ett uppdrag när det
              gäller styrning och effektivitet: Hanteras medlen och de ekonomiska
              resurserna på bästa sätt? Detta uppdrag har man haft en tid, precis
              enligt önskemål från oppositionen. Det stora problemet med kriminalvården,
              herr talman, är dock det faktum att ungefär 40 procent begår brott
              igen efter tre år. Utslussningsåtgärderna är oerhört viktiga.
              Det gäller att arbeta på detta.
            </seg>
            <seg n="55caf512">
              En del vi har gjort är att se till att faktiskt lagstadga kravet
              på att de så kallade individuella verkställighetsplanerna också
              genomförs. Nu har Kriminalvården i uppdrag att redovisa i vilken
              del detta görs. Det har funnits ett bör-krav under många år, men
              vi upplevde att det aldrig fick genomslag inom Kriminalvården.
              Åtminstone var genomslaget alldeles för dåligt. I dag är det lagstadgat,
              och det innebär att det finns större möjligheter att se till att
              utslussningen fungerar. Vi måste dock följa utvecklingen ytterligare.
            </seg>
            <seg n="b46b5573">
              Det är oerhört väsentligt att Kriminalvården har fungerande säkerhetsrutiner.
              Vi hade den tragiska händelsen som skedde på häktet. Där handlade
              det inte om för lite personal personalen är långt fler i dag än
              de var 2006 utan om att säkerhetsrutiner till viss del var bristfälliga
              men också att de i detta fall tyvärr, tragiskt nog, inte följdes.
            </seg>
            <seg n="9379ab8c">
              Det har pekats på behovet av att se till att rättsväsendet arbetar
              kunskapsbaserat. Därför föreslår regeringen i denna budgetproposition
              kraftigt utökade anslag till Brottsförebyggande rådet just för
              att öka det kunskapsbaserade stödet.
            </seg>
            <seg n="2bec13a8">
              Det innebär att Brå ska ha en möjlighet att se till att man har
              de underlag som behövs för att rättsväsendet ska kunna arbeta
              effektivt.
            </seg>
            <seg n="6288d315">
              Vi har förmodligen en hel del att göra när det gäller straff
              och påföljder. Regeringen pekar ut fyra områden där man nu kan
              tänka sig att se över straffskalor. Det handlar om sexualbrott,
              grov kvinnofridskränkning, förmögenhetsbrott och trafikbrott.
              Just när det gäller vardagsbrottslighet och förmögenhetsbrott,
              exempelvis bostadsinbrott, är det viktigt att arbeta på ett sätt
              där man jagar vinsten av att begå brott för dem som är yrkeskriminella
              och har lyckats hamna i en situation där de ser detta som sin
              yrkesbana. Man ska se till att ta bort vinsten genom att jaga
              vinsten. Det handlar om förverkanderegler. Men det handlar också
              om att se till att risken riskpremien att vara yrkeskriminell
              höjs. Därför tror jag att det finns anledning att också se över
              straffskalorna för bostadsinbrott. Det handlar även om att se
              över hur vi hanterar dem som är yrkeskriminella och begår brott
              gång på gång utan önskan eller syfte att ändra sin livsstil.
            </seg>
            <seg n="57b8bc1b">
              Till den största delen tycker jag oavsett hur debatten har låtit
              och trots det stora antalet reservationer att reservationerna
              visar hur pass eniga vi är i det här landet. Reservationerna bekräftar
              i stort sett den politik som finns. Endera är det arbete man önskar
              påbörjat det finns en sittande utredning, men man har bortsett
              från det eller så är arbetet redan genomfört. Det finns några
              delar där det skiljer sig, även om jag ser att Socialdemokraterna
              också stundtals ändrar sig. I år har de bland annat släppt den
              något märkliga idé de tidigare hade om vad jag skulle vilja kalla
              för ett svenskt KGB det så kallade Reko. Jag tycker att det är
              bra att Socialdemokraterna har tänkt igenom saken och släppt dessa
              idéer.
            </seg>
            <seg n="094d38f0">
              Däremot finns det andra märkligheter, till exempel Sverigedemokraternas
              förslag om att rita släktträd över alla som någon gång har dömts.
              De vill att man ska rita in något slags släktkarta över mor- och
              farföräldrar. Jag trodde att ni skulle släppa idén. Den kom upp
              föregående år, och jag frågade då Sverigedemokraterna varför rättsväsendet
              i stället för att se till att få människor att sluta begå brott
              och bekämpa brott ska sitta och rita släktträd. Jag frågade vad
              syftet med detta egentligen var. Den gången fick jag inget svar,
              men det kanske jag kan få i dag.
            </seg>
            <seg n="b9b3b5af">
              Slutligen, herr talman, finns det bara en märklighet som jag
              reagerar på när det gäller Socialdemokraterna. Regeringsformen
              nämndes i början. Regeringen styr riket. Samtidigt har vi fristående
              myndigheter. Men nu tycks det finnas en strävan, inte minst från
              Socialdemokraterna, att riksdagen ska detaljstyra verksamheterna.
              Då tänker jag inte minst på den reservation som handlar om att
              tala om exakt var häkten ska placeras i landet. Det känns lite
              märkligt, inte minst mot bakgrund av att Kriminalvården själv
              har beslutat inrätta häkten just på dessa platser.
            </seg>
          </u>
          <note n="1b0fb8f8">
            Jag yrkar bifall till förslaget i budgetpropositionen.
          </note>
          <note type="speaker" n="3a287d90">
            Anf. 95 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-5" n="02cbdfce">
            <seg n="9f688362">
              Herr talman! Jag ska rätta mig på en punkt. Jag sade i mitt anförande
              att första gången man nådde över 1,4 miljoner anmälda brott var
              2011. Det är inte sant. Det var nämligen redan 2009 som ni klarade
              av att nå upp till 1,4 miljoner anmälda brott. Grattis till det!
              Ni var redan där.
            </seg>
            <seg n="e574e741">
              Men om man ser det från 2006 ser man en ökning av antalet anmälda
              brott med 200 000. Misshandelsbrotten har ökat med 12 000. Rånen
              har ökat med 1 000. Inbrotten har ökat med 7 000. Det är en ökning
              med 46 procent. Om man tittar på 2011 ser man att antalet stöldbrott,
              som har gått ned under nästan tio år, för första gången då till
              och med ökade igen. Andelen brott som klaras upp ligger stilla
              i bästa fall. Ibland minskar de, trots kraftigt ökade resurser.
            </seg>
            <seg n="6b1f4317">
              Tidigare i debatten hänvisades det till World Justice Project.
              Jag tror att Krister Hammarbergh själv nämnde den som ett index
              där han menade på att Sverige ligger bra till. Vi kollade upp
              detta. Det visar sig att Sverige ligger sämre till än Västeuropa
              och Nordamerika vid en jämförelse när det gäller effektiviteten
              i brottsutredningen. Återigen: Sverige ska jämföra sig med de
              bästa, och inte med de sämsta, länderna när det gäller utredningar.
            </seg>
            <seg n="1f7cc260">
              Kort sagt: Det är många fler anmälda brott. Andelen brott som
              klaras upp ligger still i bästa fall och minskar i en del avseenden
              trots att vi har pumpat in mycket mer resurser. Skulle Krister
              Hammarbergh betrakta dessa sex år som framgångsrika?
            </seg>
          </u>
          <note type="speaker" n="63eb9572">
            Anf. 96 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-465a434a4bd13787-1" n="6db59fdf">
            <seg n="2db1e914">
              Herr talman! Låt oss titta lite grann på indexet och göra en
              jämförelse mellan 2011 och 2012. Vad som har hänt är att man jämför
              fler länder. Det var 66 föregående år, och det är 97 nu. Det är
              alltså svårare att nå tätplaceringar bara på ett år. Det kan man
              hånskratta åt, som Morgan Johansson gör nu, men det gör inte saken
              bättre. Man ska hålla sig till fakta.
            </seg>
            <seg n="6c50aac8">
              Det är alltså 97 länder nu och 66 föregående år. Vad är då Sveriges
              placeringar? När det gäller begränsat offentligt maktutövande
              ligger vi på andra plats. Vi låg tidigare på tredje. När det gäller
              avsaknad av korruption ligger vi på första plats av 97 länder
              inte av 66. När det gäller ordning och säkerhet är vi nr 6 av
              97 länder. När det gäller grundläggande rättigheter är vi först
              av 97 länder. Detsamma gäller för öppenhet och offentligt maktutövande
              och genomförande av regler. När det gäller civilrätt är vi på
              plats 7 av 97 länder. Där kan vi definitivt bli bättre; vi är
              bara sjua. När det gäller straffrätt är vi på plats 5 av 97 länder.
            </seg>
            <seg n="cf63dedc">
              Detta vill Morgan Johansson peka på som ett dåligt resultat.
              Jag tycker nog att vi kan vara ganska stolta över detta. Men som
              jag sade genomgående i hela mitt anförande: Trots att vi förbättrar
              saker och i vissa delar ser bättre resultat ska vi alltid vara
              öppna för att göra förbättringar. Men om man försöker måla en
              vacker och fin bild av hur saker ska kunna lösas kan man inte
              bara använda en färgspruta med svart färg. Då blir det bara kladdigt.
            </seg>
          </u>
          <note type="speaker" n="19f53288">
            Anf. 97 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-6" n="02cbdfce">
            <seg n="580d20b5">
              Herr talman! Man måste väl ändå spegla sanningen. Krister Hammarbergh
              nämnde en massa index. Men han glömde att nämna brottsutredningen
              och effektiviteten i den. Där ligger Sverige sämre än Nordamerika
              och Västeuropa. Och det är väl ändå det vi talar om, eller hur?
              Men det är klart; man väljer sina fakta i debatten.
            </seg>
            <seg n="91aeec44">
              Återigen: Vi ska jämföra oss med de bästa. Det vi talar om nu
              är effektiviteten i brottsutredningen. Det är den jämförelsen
              som är relevant.
            </seg>
            <seg n="2c7d8ec7">
              Vad jag förstår tycker Krister Hammarbergh att dessa sex år är
              en framgång trots att fler brott anmäls och att det är stagnerande
              när det gäller uppklaringsandelen. Om det är en framgång vill
              man inte vara med när det misslyckas.
            </seg>
            <seg n="2719e2f7">
              Du behöver inte lita på mig, på min bedömning och på vad jag
              tycker. Det räcker kanske med att du läser tidningarna, tittar
              ut och hör vad andra säger. Rikspolischefen kommer till oss i
              utskottet, och när vi frågar honom om det kommer att bli bättre
              nästa år säger han: Det kommer det nog att bli, för det kan i
              alla fall inte bli sämre. Vad säger det Krister Hammarbergh? Jag
              tolkar i alla fall det som att det åtminstone inte står särskilt
              väl till inom polisen och att det också finns något slags självkritik.
              Det är en självkritik som fullständigt saknas på regeringssidan.
            </seg>
            <seg n="9669a383">
              Svenska Dagbladet skriver: Sex år med borgerlig regering tycks
              inte ha brutit trenden. Antalet anmälda våldsbrott ökar kraftigt.
              Dagens Nyheter skriver: Det har blivit övertydligt att satsningen
              har varit totalt ineffektiv när det gäller brottsbekämpningen.
            </seg>
            <seg n="cf26a6d0">
              Alla bedömare som tittar på detta utifrån drar slutsatsen att
              de pengar som vi, med rätta, har skjutit till i rättsväsendet
              inte har förvaltats på ett bra sätt av regeringen. Denna kritik
              borde rimligen också företrädarna för regeringspartierna kunna
              ta till sig. Man borde kunna idka lite självkritik. Kom igen nu,
              Krister Hammarbergh! Du har en replik till på dig. Lite självkritik
              tror jag hade varit på sin plats när det ser ut så här.
            </seg>
          </u>
          <note type="speaker" n="db528ee8">
            Anf. 98 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-465a434a4bd13787-2" n="6db59fdf">
            <seg n="0b816c4c">
              Herr talman! Detta är faran med att ha ett färdigskrivet manuskript.
              Då kan man inte debattera utifrån vad som har sagts i talarstolen.
            </seg>
            <seg n="93ee3813">
              Det finns anledning att se över vissa saker, som jag har nämnt
              ett antal gånger, inte minst vad gäller polisens effektivitet.
              Det är därför det föreligger utredningsförslag om en nationell
              polis. Det är därför Rikspolisstyrelsen gång på gång i sina regleringsbrev
              får ett utökat uppdrag.
            </seg>
            <seg n="ccf811f6">
              Jag tycker att man ska vara saklig. Vi kan konstatera att antalet
              brott som anmäls är fler. Antalet brott som uppklaras är fler.
              Men det kan bli betydligt bättre. Nu hoppas jag att Morgan Johansson
              lyssnar på detta, för det är fakta.
            </seg>
            <seg n="0248f0f9">
              Morgan Johansson har själv råkat ut för den svårighet som finns
              med brottsstatistik. Den är svårläst. Det är lätt att trampa ned
              i ett hål. Han gjorde det tidigare själv i dag. Exemplet gäller
              narkotikabrott.
            </seg>
            <seg n="9f502b54">
              Narkotikabrott är ett typiskt brott som aldrig anmäls av någon
              inblandad, utan det sker alltid som ett resultat av polisens arbete.
              Om det är fler poliser som arbetar med narkotikabrott kommer vi
              att få fler anmälningar. Är det färre kommer vi att få färre anmälningar.
              Det finns många av den sortens brottstyper.
            </seg>
            <seg n="374e2405">
              Jag håller med Morgan Johansson om att polisens effektivitet
              inte är tillfredsställande i dag. Jag och föregående talare har
              ett flertal gånger upprepat det. Jag hoppas att Morgan Johansson
              lyssnar. Och jag hoppas att vi har samma strävan, nämligen att
              ett land som i grund och botten är ganska bra också ska kunna
              bli bättre.
            </seg>
            <seg n="0245b917">
              Jag håller inte med om den bild av Sverige som Morgan Johansson
              har försökt måla upp i den här debatten, nämligen att vi skulle
              befinna oss i något slags undre bottenskikt i Europa eller världen.
              Nej, Morgan Johansson, den bilden stämmer inte. Jag tycker att
              man kan göra bättre än så ifrån sig i Sveriges riksdag.
            </seg>
          </u>
          <note type="speaker" n="e193828f">
            Anf. 99 LENA OLSSON (V) replik:
          </note>
          <u who="lena_olsson_656dbf" xml:id="i-f6b2a8e39be789c0-1" n="a5824d30">
            <seg n="f93ad0a5">
              Herr talman! Krister Hammarbergh tar på sig en viss del kritik,
              framför allt när det gäller polisens effektivitet. Det är bra.
              Det bör man göra efter de mångmiljardsatsningar man har gjort
              på polisen och ändå inte fått ut mer. Det är bara att beklaga.
            </seg>
            <seg n="f00c0ac0">
              Krister Hammarbergh har också några förslag när det gäller att
              komma åt brottsligheten och få ned den. Jag hörde att han räknade
              fyra straffskärpningar. Jag vill fråga: Vilka förebyggande åtgärder,
              förutom straffskärpning, tänker Hammarbergh föreslå till riksdagen?
              Sedan får vi se vilka förslag ni kommer med.
            </seg>
            <seg n="5586480a">
              Johan Pehrson tog också upp de skjutningar som har skett i USA.
              Man kan köpa vapen ganska vitt och brett, och man ser att det
              blir förödande om de kommer i orätta händer. Vi i Vänsterpartiet
              är villiga att skärpa straffet för grovt vapeninnehav från ett
              minimum på sex månader upp till två år. Det skulle jag vilja ha
              en kommentar till. Vi anser också att det är mycket viktigt för
              att ha koll på den organiserade brottsligheten att den lokala
              polisen på orten ska ha hand om licensgivningen. Då ligger man
              redan före. Jag skulle vilja ha en kommentar till om det också
              är någonting som ingår i arsenalen av förslag.
            </seg>
          </u>
          <note type="speaker" n="ae058082">
            Anf. 100 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-465a434a4bd13787-3" n="6db59fdf">
            <seg n="4bf324fa">
              Herr talman! Jag välkomnar att Lena Olsson ställer sig positiv
              till att införa straffskärpningar där det är nödvändigt. Hon vet
              att det görs ytterligare en översyn av vapenlagstiftningen med
              fokus på de illegala vapnen och straffskärpningarna. Vi får se
              vad den kommer fram till, men jag tror att vi säkerligen har förutsättningar
              att komma överens om ambitionen är att nå straffskärpning för
              att träffa just en grova organiserade brottsligheten. Det tror
              jag är viktigt.
            </seg>
            <seg n="d749e654">
              Lena Olsson har nämnt vikten av att man arbetar lokalt. Därför
              föreslår också Polisorganisationskommittén att man tydligt skriver
              in polisens skyldighet att arbeta lokalt i polislagen. Det brottsförebyggande
              arbetet måste ske lokalt. Det måste finnas en kontakt mellan myndighet,
              polis och kommun för att det brottsförebyggande arbetet ska fungera.
              Det kan handla om alltifrån att titta på hur ett bostadsområde
              är byggt till att ta till vara den lokala kunskapen och kännedomen.
            </seg>
            <seg n="1c5ac235">
              Om det sedan ska gälla just licensgivning tror jag att vi får
              diskutera vidare. Ibland kan det finnas en strävan hos dem som
              arbetar över länsgränser att ha en större bild av vad som händer
              och sker. Vi får nog diskutera det vidare och försöka hitta den
              lösning som är bäst när det gäller vapenlicenser.
            </seg>
            <seg n="7d04a764">
              Men jag välkomnar att Vänsterpartiet nu är öppna för straffskärpningar.
            </seg>
          </u>
          <note type="speaker" n="b2c95be9">
            Anf. 101 LENA OLSSON (V) replik:
          </note>
          <u who="lena_olsson_656dbf" xml:id="i-f6b2a8e39be789c0-2" n="a5824d30">
            <seg n="e730fa50">
              Herr talman! Det blir mycket tal om förebyggande när Alliansen
              och Moderaterna tar till orda. Det handlar mycket om de polisiära
              befogenheterna när det förebyggande arbetet ligger hos polisen.
              Jag tycker att det vore på sin plats att göra en grundläggande
              analys. All forskning visar att ekonomiska och sociala klyftor
              ökar, och där det finns orättvisor ökar också kriminaliteten.
              Finns det någon insikt om det hos er i stället för att lägga hela
              ansvarsbördan på till exempel kommunen och polisen?
            </seg>
            <seg n="780c28ce">
              Det sade också Bengt Svensson i DN-artikeln. Han radade upp en
              massa åtgärder som man skulle kunna vidta, men han tog också upp
              hur det ser ut i samhället och vilket samhälle de här unga växer
              upp i.
            </seg>
            <seg n="ae55ccaf">
              Morgan räckte fram halva handen. Jag kan ge dig lillfingret när
              det gäller licensgivningen. I dag har licensgivningen centraliserats.
              Det är ett problem. De som har hand om tillstånden känner över
              huvud taget inte de här människorna. Det kan vi vara ganska säkra
              på. Den lokala polisen har mycket större möjligheter att göra
              detta. Det kan vara så att man får licensen, men den dagen det
              bränner till kan de redan på förhand poliserna brukar ju ha bra
              magkänsla ana sig till det. På det sättet kan man förebygga. Jag
              tycker att Krister Hammarbergh ska ta mitt lillfinger och fundera
              på detta.
            </seg>
          </u>
          <note type="speaker" n="5287e48e">
            Anf. 102 KRISTER HAMMARBERGH (M) replik:
          </note>
          <u who="krister_hammarbergh_8f62c2" xml:id="i-465a434a4bd13787-4" n="6db59fdf">
            <seg n="427ddf36">
              Herr talman! Jag ska absolut låna lillfingret och fundera på
              de här frågorna. Men man möts av olika synpunkter just när det
              gäller vapenlicenshanteringsfrågorna. I vissa delar är man mycket
              förbaskad över att de hanteras lokalt. Man tycker att det sker
              på ett annorlunda sätt än på ett annat ställe. Det är viktigt
              att vi har samma hantering och samma regler över hela landet.
              Hur vi sedan ska organisera det kan vi kanske diskutera vidare.
            </seg>
            <seg n="810641c8">
              Jag delar Lena Olssons uppfattning att det är viktigt att vi
              har ett väl fungerande land när det gäller sysselsättning och
              ekonomisk utveckling. Det är därför vi har försökt att hålla ordning
              på de offentliga finanserna. Det är därför vi har bedrivit en
              ekonomisk politik som gör att vi kan satsa nu trots att det är
              kristider. Vi satsar 23 miljarder på välfärd och andra åtgärder.
              Det gör vi därför att det går tyngre nu internationellt. Polisen
              i England gör kraftiga nedskärningar, men vi lägger på ökade resurser
              på polisen, domstolar och åklagare. Och det är bara på vårt område.
              Det sker viktiga satsningar på andra områden också, till exempel
              en fungerande infrastruktur, skola och mycket annat. Saker och
              ting hänger ihop.
            </seg>
            <seg n="72775c13">
              Rikspolischefens artikel handlar ju om att vi alla i samhället
              måste ta ansvar. Kommunerna står inte utanför. De är viktiga,
              men det handlar också om att ta ansvar som medborgare i vissa
              lägen. Där har vi samma uppfattning.
            </seg>
          </u>
          <note type="speaker" n="7f9e75e8">
            Anf. 103 JOHAN LINANDER (C):
          </note>
          <u who="johan_linander_d5de22" xml:id="i-eeaa3c0a3fb917e0-0" n="e00a3ee7">
            <seg n="64958610">
              Herr talman! Under förmiddagen lyssnade jag lite på arbetsmarknadsutskottets
              debatt. Den handlade om arbetsmarknad, integration och jämställdhet.
              Den tendens jag hörde då fortsätter nu under eftermiddagen i justitieutskottets
              debatt. Socialdemokraterna fortsätter på samma sätt med den ena
              domedagsprofetian efter den andra. Allt i Sverige tycks vara värdelöst.
              Det verkar som om Sverige befinner sig i botten av världen när
              det gäller allt från jämställdhet till brottslighet, men så är
              det inte. Jag tror inte att någon håller med om det. Ni får gärna
              kritisera regeringen och den politik vi för, men Sverige är faktiskt
              inget dåligt land att leva i.
            </seg>
            <seg n="a36a6ea1">
              Det finns mycket som kan förbättras, men det finns också många
              positiva signaler. En sak som Morgan Johansson glömde att läsa
              i den Brårapport han själv hänvisar till var hur man ska tolka
              de anmälda brotten i förhållande till den nationella trygghetsundersökningen.
            </seg>
            <seg n="d3a49f01">
              Bland annat kan man se att antalet personer som svarar att de
              har blivit utsatta för brott 20052011 har minskat med tre procentenheter.
              År 2005 svarade 26 procent av svenska folket att de hade blivit
              utsatta för brott under året. År 2011 var motsvarande siffra 23
              procent. Det innebär alltså att nästan 300 000 färre i vårt land
              har blivit utsatta för brott under ett år. Det tycker jag är en
              ganska bra utveckling. Sedan är det bra att allt fler anmäler
              de brott som de har blivit utsatta för, men den statistiken är
              jättesvår, och jag tror inte att man ska dra så långtgående slutsatser
              som vi fick höra om tidigare.
            </seg>
            <seg n="74a592eb">
              Herr talman! Beslutet som ska fattas i morgon är historiskt och
              handlar om att skapa en nationell polismyndighet. Det är en fråga
              som vi har diskuterat under lång tid. Många av oss har också varit
              med i Polisorganisationskommittén som har tagit fram förslaget.
              Nu är vi framme vid beslutet, och omorganiseringen under Thomas
              Roléns ledning kan påbörjas.
            </seg>
            <seg n="9496c064">
              Många reservationer i det här betänkandet och många tidigare
              års frågor som vi har debatterat har stupat på den befintliga
              polisorganisationen med 21 länspolismyndigheter. Det har handlat
              om styrning och ledning av verksamheten, specialsatsningar mot
              viss brottslighet, enhetlighet, brottsofferbemötande och samarbete
              med andra myndigheter. Med en nationell polismyndighet får vi
              en helt annan möjlighet att hantera de här frågorna.
            </seg>
            <seg n="983ae943">
              Samtidigt som vi hyllar den nationella polismyndigheten måste
              man också komma ihåg att de allra flesta utmaningar som svensk
              polis står inför inte löses automatiskt av att vi ändrar organisationen.
              Det kan vara en förutsättning för att vi ska kunna lösa uppgifterna,
              men jobbet måste också göras.
            </seg>
            <seg n="b5f2db96">
              I samband med det här beslutet har jag fått många frågor av ganska
              oroliga människor runt om vi vårt land som bor utanför de stora
              städerna. De undrar om inte en nationell polismyndighet kommer
              att innebära en centralisering av svensk polis. Mitt svar på den
              frågan är nej.
            </seg>
            <seg n="f1535899">
              När det gäller administrationen är det klart att en del uppgifter
              som i dag ligger i de 21 städerna som är huvudorter för de olika
              länspolismyndigheterna kommer att centraliseras. Men när det gäller
              den polisiära verksamheten, det operativa arbetet, ska polisen
              inte centraliseras. Tvärtom betonade vi i Polisorganisationskommittén
              mycket tydligt att grunden för svensk polis ska finnas i lokalsamhället.
              Det är oerhört viktigt.
            </seg>
            <seg n="086cb22f">
              I den här debatten och även utanför kammaren diskuteras det hur
              stor andel av alla brott som klaras upp. Det är ingen tvekan om
              att det är viktigt att brott utreds. Den som begår ett brott ska
              känna en befogad rädsla för att åka fast. Men ännu viktigare är
              att brottet inte begås. Ett brott som förebyggs innebär ett brott
              mindre att utreda. Det finns begränsat med resurser, för polisen
              och för alla andra, och nu när debatten om utredningar går hög
              vill jag säga att vi ställer högre krav på polisen. En större
              andel av brotten ska kunna utredas med de resurser som polisen
              har. Men jag vill också betona att problemet med för få utredda
              brott inte ska lösas genom att ta fler poliser från yttre tjänst
              till utredningssidan. Vi ska ha kvar en lokalt förankrad, tillgänglig
              och närvarande polis. Poliser ska inte förflyttas från torget
              på helgkvällar till utredningsskrivbordet på vardagar. Varje brott
              som förebyggs och inte begås är ett brott mindre att utreda.
            </seg>
            <seg n="af6156e5">
              Herr talman! När det gäller prioritering av olika slags brott
              är det många motioner som tar upp angelägna frågor, och i nästan
              samtliga fall är det precis de områden av prioriteringar som tas
              upp av regeringen i budgetpropositionen och som prioriteras i
              de regleringsbrev som de rättsliga myndigheterna får.
            </seg>
            <seg n="01130d96">
              Det handlar om särskilda satsningar på mängdbrott, våld i nära
              relationer, grov organiserad brottslighet och ungdomsbrottsligheten
              framför allt. För oss i Centerpartiet är det inte minst viktigt
              att satsa på unga som är på fel väg i livet och har påbörjat den
              kriminella banan. Då är det viktigt att tidigt och tydligt agera
              med kraft. Man ska också komma ihåg att den grova organiserade
              brottsligheten använder unga på fel väg i livet som rekryteringsbas
              för att bli större och begå ännu fler grova brott.
            </seg>
            <seg n="da7095d3">
              Satsningar på att hjälpa unga att lämna kriminaliteten, till
              exempel de sociala insatsgrupperna, är en god investering för
              att på sikt minska den grova organiserade brottsligheten. Det
              är det som är en långsiktigt hållbar rättspolitik.
            </seg>
            <seg n="2d342ea2">
              Vad gäller mängdbrottsligheten, till exempel inbrott och skadegörelse,
              pågår försök med att centralisera och enhetliggöra utredningsarbetet.
              Vi har inte sett resultatet av detta ännu, för det är för tidigt,
              men jag har goda förhoppningar. När Ekobrottsmyndigheten förändrade
              sin organisation på det här sättet för ett tiotal år sedan fick
              det positiva effekter.
            </seg>
            <seg n="a41a6f9b">
              När det gäller mäns våld mot kvinnor har regeringen tillsatt
              en nationell samordnare. Det är förra länspolismästaren Carin
              Götblad som har fått detta uppdrag. Det är ett jätteviktigt uppdrag
              att samordna arbetet men också att inom uppdraget överväga och
              föreslå förebyggande insatser som kan genomföras.
            </seg>
            <seg n="e1f11713">
              Det fjärde prioriterade området som jag vill lyfta är arbetet
              mot den grova organiserade brottsligheten. Flera har varit inne
              på det här i dag. Den pågår en nationell mobilisering mot grov
              organiserad brottslighet. Det är viktigt att säga att det inte
              bara är de rättsliga myndigheterna som arbetar med detta, utan
              även andra myndigheter är med i mobiliseringen, till exempel Skatteverket,
              Kronofogdemyndigheten och Försäkringskassan. Det har inneburit
              ett bredare och mer uthålligt angreppssätt mot den organiserade
              brottsligheten. Det vi har sett i Södertälje menar jag inte skulle
              ha kunnat ske om vi inte hade haft den nya organisationen, den
              särskilda GOB-satsningen, på plats.
            </seg>
            <seg n="dac9588f">
              Men det finns ytterligare saker som kan bli betydligt bättre.
              När det gäller den grova organiserade brottsligheten ska man komma
              ihåg att den typen av så kallade livsstilskriminella, som lever
              för att begå brott och ser det som sin karriär i livet, bara är
              intresserade av en enda sak, och det är pengarna. Då måste vi
              också inrikta oss på pengarna. Det handlar om att förverka brottsutbytet,
              alltså att ta de pengar som de har tjänat brottsligt. På det sättet
              kan också de kriminellas status och makt i den världen minskas.
              Det är ett klassiskt, man skulle nästan kunna säga historiskt,
              sätt att angripa grov kriminalitet, men det fungerar fortfarande.
            </seg>
            <seg n="95cdeff4">
              Herr talman! Jag har redan dragit över min tid, men jag vill
              ge en kort kommentar till en reservation som jag tycker andas
              otrevligheter. Det är reservation 26 av Sverigedemokraterna som
              handlar om misstänktas och dömdas bakgrund.
            </seg>
            <seg n="f73d34d9">
              I den reservationen föreslår Sverigedemokraterna att brottsmisstänktas
              bakgrund ska kartläggas. Och det är inte bara den som är misstänkt
              man behöver alltså inte ha befunnits skyldig, utan det räcker
              att man är misstänkt som ska kartläggas. Nej, även föräldrarnas
              bakgrund ska kartläggas. Och Sverigedemokraterna nöjer sig inte
              med att bara kontrollera föräldrarna, utan man ska även kontrollera
              farföräldrars och morföräldrars bakgrund.
            </seg>
            <seg n="fb4dc8d4">
              Om en 67-årig man blir misstänkt för misshandel av sin fru ska
              det alltså börja utredas var far- eller morföräldrarna föddes
              för drygt hundra år sedan. Man måste fundera på: Var finns logiken
              i det här? Varför kommer Sverigedemokraterna på en sådan här tanke?
            </seg>
            <seg n="e57ca771">
              Vad har det för betydelse om farfar är född i Honduras, farmor
              i Tunisien, morfar i Finland eller mormor i Iran? Vad är det man
              vill komma åt? Har människor som kommer från andra länder större
              benägenhet att begå brott? Sitter kriminaliteten i dna? Är det
              därför vi måste kontrollera deras bakgrund? Man undrar om det
              är så Sverigedemokraterna tänker. Jag kan inte förstå det. Det
              skulle vara bra att få en förklaring till det.
            </seg>
          </u>
          <note n="b165d9b8">
            Med det, herr talman, vill jag yrka bifall till utskottets förslag
            i betänkandet och avslag på samtliga reservationer.
          </note>
          <note type="speaker" n="f203dd97">
            Anf. 104 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-7" n="02cbdfce">
            <seg n="957383db">
              Herr talman! Nej, Johan Linander, Sverige är inget dåligt land.
              Sverige är ett bra land, och därför blir man ledsen när man ser
              hur den sociala utvecklingen ser ut. 400 000 arbetslösa år efter
              år, en djupare segregering, ökande socialbidrag det är inga fria
              fantasier, Linander. Det är inte något som jag hittar på och tar
              rakt ur luften. Det räcker att gå utanför knuten så ser man det.
            </seg>
            <seg n="d39ecd43">
              Barnfattigdomen har ökat år efter år sedan ni tillträdde, Johan
              Linander. Skolresultaten har fallit år efter år sedan ni tillträdde.
              Socialbidragstagandet har ökat regelmässigt sedan ni tillträdde.
              Så ser det ut. När vi har en stor grupp ungdomar som går ut i
              massarbetslöshet och växer upp under svåra förhållanden och samtidigt
              har en organiserad kriminalitet som står beredd att ta hand om
              dessa ungdomar, då blir jag orolig. Det är inga fria fantasier.
            </seg>
            <seg n="7fae46c5">
              När jag hör Johan Linander resonera låter det som om han lever
              i något slags förnekelse. All kritik tolkas som att det är svartmålning.
              Så ser det ut, och det är inte bara vi som säger det. Rädda Barnen
              säger det. Alla som vet någonting om hur den sociala situationen
              ser ut säger det.
            </seg>
            <seg n="d9b07139">
              I mitt inlägg beskrev jag utvecklingen. 200 000 fler brott anmäls
              nu jämfört med 2006. Samtidigt ser vi kraftigt ökande klyftor.
              Det fanns en gång ett Centerparti som förstod det, som förstod
              kopplingen mellan ökande klyftor, ökande sociala problem, å ena
              sidan och kriminalitet å andra sidan. Den fråga man ställer sig
              efter att ha hört Johan Linander är: Finns det Centerpartiet kvar?
            </seg>
          </u>
          <note type="speaker" n="b8d81802">
            Anf. 105 JOHAN LINANDER (C) replik:
          </note>
          <u who="johan_linander_d5de22" xml:id="i-eeaa3c0a3fb917e0-1" n="e00a3ee7">
            <seg n="86da0d4c">
              Herr talman! Morgan Johansson började med klassikern En gång
              i tiden fanns det ett parti som Vi har hört det förut. Det partiet
              finns fortfarande, men nu är det modernt, ett parti för 2012.
              Det är ett parti som fortfarande tror och vet att det är viktigt
              att bekämpa sociala klyftor. Alla här vet att om man skapar motsättningar
              i samhället ökar kriminaliteten. Sociala och ekonomiska klyftor
              kan vara en sådan motsättning, och det finns fler. På Morgan Johansson
              låter det som om Centerpartiet och den övriga Alliansen skulle
              vilja ha större klyftor i samhället. Så är det inte alls. Det
              är inte så vi jobbar, vilket Morgan Johansson borde veta.
            </seg>
            <seg n="5eac55ba">
              Ungdomsarbetslösheten var inte heller när Socialdemokraterna
              styrde särskilt låg. Det kan inte ens en före detta minister som
              Morgan Johansson påstå.
            </seg>
            <seg n="d5cd6176">
              Vi vidtar åtgärder. En konsekvent åtgärd under alliansregeringens
              tid har varit att uppmuntra fler att anmäla de brott som begås.
              Det är jätteviktigt. Just nu pågår en kampanj, som ni kanske hört,
              som går ut på att fler som är utsatta för våld i nära relationer
              ska våga anmäla. Det är mycket viktigt. När man tittar på statistiken
              över anmälda brott statistiken påverkas ju av anmälningsbenägenheten
              måste man också titta på andra utredningar. Just Nationella trygghetsundersökningen
              är viktig, för där har man frågat människor om de är utsatta för
              brott. Vi kan se att antalet gått ned på sex år, från 2005 till
              2011. Det är nästan 300 000 färre som svarat att de utsatts för
              brott. Det glömmer Morgan Johansson bort att berätta när han ska
              svartmåla Sverige.
            </seg>
          </u>
          <note type="speaker" n="7acd3d8c">
            Anf. 106 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-8" n="02cbdfce">
            <seg n="3d9d5ec6">
              Herr talman! Den största skillnaden mellan Centern förr och nu
              är inte att de nu är mer moderna än förr. Den största skillnaden
              är att de nu är mycket mindre än förr. Det kanske hänger ihop
              med den politik de för.
            </seg>
            <seg n="f77ad948">
              Johan Linander och Centerpartiet säger att det är viktigt att
              bekämpa och minska klyftorna. Det märks då inte ett dugg, tvärtom.
              Hur man än mäter Gini-koefficient, andel barn som växer upp i
              fattiga familjer, långtidsarbetslöshet, socialbidragsberoende
              visar indikatorerna samma sak, nämligen ett växande utanförskap
              och fler som nu har mycket svårare att komma in på arbetsmarknaden
              än tidigare. Fler har sociala problem nu än när Alliansen tillträdde.
              Det kvittar hur man mäter.
            </seg>
            <seg n="89fd7472">
              Om ni nu är så angelägna om att minska klyftorna, Johan Linander,
              varför genomför ni då hela tiden ekonomiska förändringar som snarare
              ökar än minskar klyftorna? Det senaste ni hittade på var detta
              med läx-RUT. Vi har kunnat läsa i tidningarna att man inte ens
              ska få lov att ägna sig åt ideell läxhjälpsverksamhet för dem
              som inte har råd att betala företag, eftersom man då konkurrerar
              med kommersiella företag.
            </seg>
            <seg n="87e5974e">
              Vi går mot ett annat samhälle. Vi går mot en situation där den
              generella välfärdspolitiken, den som byggde Sverige och den som
              vi tillsammans åtminstone tidigare varit stolta över, successivt
              undermineras. Det jag pekar på är att detta får effekter inte
              bara på socialpolitiken och på arbetsmarknaden, utan det får också
              effekter på kriminalpolitiken när allt fler unga människor riskerar
              att hamna i kriminalitet och elände.
            </seg>
            <seg n="8d3c3cce">
              Det hade varit klädsamt och bra om Centerpartiet satt sig ned
              i ett par minuter och funderat över i vilket sammanhang och i
              vilken familj de befinner sig och lagt om politiken till en politik
              som stärker den generella välfärden i stället för att bara öka
              klyftorna i samhället.
            </seg>
          </u>
          <note type="speaker" n="6d525472">
            Anf. 107 JOHAN LINANDER (C) replik:
          </note>
          <u who="johan_linander_d5de22" xml:id="i-eeaa3c0a3fb917e0-2" n="e00a3ee7">
            <seg n="e38a23ec">
              Herr talman! Jag tror faktiskt att centerpartisterna klarar av
              att utveckla Centerpartiet bättre än Socialdemokraterna. Jag tror
              inte att ni vill oss så väl, Morgan Johansson. Jag tror att ni
              vill oss ganska illa. Den största skillnaden mellan Socialdemokraterna
              förr och nu är att förr kunde man lita på Socialdemokraterna.
              Det var ett statsbärande parti som visste att man måste ta ansvar
              för de förslag man lade fram. I dag har det blivit tvärtom. Till
              och med Miljöpartiet är mer trovärdigt än Socialdemokraterna.
            </seg>
            <seg n="e742f160">
              Gini-koefficienten nämndes, och ja, vi kan plocka fram siffrorna.
              Jag hade en debatt med Thomas Bodström för ett antal år sedan
              när han satt i riksdagen och var ordförande i justitieutskottet.
              Klyftorna minskade efter 2006 när vi tog över. Vi kunde tydligt
              visa att skillnaden mellan de 10 procent rikaste och de 10 procent
              fattigaste minskade. Sedan kom en global kris när arbetslösheten
              ökade. Det är klart att Sverige i Socialdemokraternas värld bara
              finns i sitt eget skal och vi påverkas aldrig av vad som händer
              i andra länder. Det påminner lite om Nordkorea. Vi ska bara vara
              med oss själva. Sådan är inte verkligheten. Som ett exportberoende
              land är vi oerhört utsatta för vad som händer i vår omvärld.
            </seg>
            <seg n="4787c73f">
              Arbetslösheten började öka och är fortfarande alldeles för hög.
              Det innebär att skillnaden mellan dem som har och inte har jobb
              ökar, vilket jag definitivt beklagar.
            </seg>
            <seg n="c1faf6dc">
              När det gäller tidningsuppgifterna om läxhjälp vill jag säga
              att man naturligtvis kan ägna sig åt ideell läxhjälp hur mycket
              man vill. Du kan hjälpa både dina egna och andras barn, ge hur
              mycket ideell läxhjälp som helst. Hela frågan handlade om en kostnad
              på ungefär 4 miljoner kronor. Böterna för datalagringsdirektivet
              var nästan 80 miljoner, 20 gånger mer. Detta nämner jag för att
              vi ska få lite perspektiv på sakerna.
            </seg>
          </u>
          <note type="speaker" n="af963a6d">
            Anf. 108 LENA OLSSON (V) replik:
          </note>
          <u who="lena_olsson_656dbf" xml:id="i-f6b2a8e39be789c0-3" n="a5824d30">
            <seg n="edc52513">
              Herr talman! När jag önskade god jul var det även till vårt utskottskansli
              som sitter och lyssnar på debatten.
            </seg>
            <seg n="5c30b633">
              Johan Linander säger att reservationerna, som inte är budgetpåverkande,
              är sådant som regeringen prioriterar. Allting prioriteras. Därför
              har jag en fråga till Johan om reservation 15 gällande miljöbrott.
            </seg>
            <seg n="1659a681">
              När man tittar i betänkandet kan man bara konstatera att det
              pågår något slags arbete med att effektivisera det här. Miljöutredarna
              ska finnas under en enhet. I dag finns de på två ställen. Detta
              förhindrar dem många gånger från att åka ut snabbt när det har
              begåtts ett miljöbrott, vilket är viktigt för att säkra bevisning
              och så vidare. Men det ser ut som att man är väldigt nöjd med
              att rikspolischefen och riksåklagaren har beslutat om någon strategi.
              Med tanke på den diskussion som förts under många år skulle jag
              vilja fråga när man ska börja lyfta fram miljöfrågorna. Jag tycker
              att alldeles för lite görs för miljön.
            </seg>
          </u>
          <note type="speaker" n="19b780b2">
            Anf. 109 JOHAN LINANDER (C) replik:
          </note>
          <u who="johan_linander_d5de22" xml:id="i-eeaa3c0a3fb917e0-3" n="e00a3ee7">
            <seg n="55d065cd">
              Herr talman! Jag tackar Lena Olsson för en jättebra fråga. Det
              som tas upp i den här reservationen handlar om miljöbrottsutredare
              på åklagarsidan. Där skulle jag vilja påstå att man har gjort
              stora förändringar till det bättre och utvecklat hur man ska klara
              miljöbrotten. Jag håller med om att vi är alldeles för dåliga
              på att utreda miljöbrott. Men problemet ligger inte framför allt
              på åklagarsidan, utan problemet är att de poliser som åklagaren
              måste ha hjälp av för att kunna göra utredningsarbetet ofta tvingas
              prioritera andra saker och kanske inte har specialkunskaper för
              att utreda miljöbrott.
            </seg>
            <seg n="385d1a30">
              Sedan skiljer det sig väldigt mycket från myndighet till myndighet.
              Vi har haft denna diskussion också i Skåne, där den här typen
              av brott hamnade på hög. Åklagarna var väldigt frustrerade över
              att polisen inte kunde tillföra de resurser som behövdes.
            </seg>
            <seg n="00373e67">
              Jag tror att detta är en av alla de frågor där förutsättningarna
              för hanteringen blir mycket bättre med en polisorganisation; den
              1 januari 2015 får vi en nationell polismyndighet. I de tänkta
              polisregionerna om det blir sex, sju eller åtta får vi se kommer
              det att finnas helt andra förutsättningar för att ha specialenheter
              som kan hantera brottslighet man kanske inte alltid klarar i varje
              stad eller ort och som också blir mycket duktigare på att utreda
              denna typ av brottslighet. Då tror jag att polisen kan möta åklagarna
              på ett helt annat sätt och att vi kan få ökad effektivitet. Det
              behövs verkligen när det gäller miljöbrottsutredningarna.
            </seg>
          </u>
          <note type="speaker" n="acb823fd">
            Anf. 110 LENA OLSSON (V) replik:
          </note>
          <u who="lena_olsson_656dbf" xml:id="i-f6b2a8e39be789c0-4" n="a5824d30">
            <seg n="f127b364">
              Herr talman! Jag tackar för svaret och engagemanget. Vi föreslår
              i vår motion att de direkt ska underställas Riksenheten för miljö-
              och arbetsmiljömål inom Åklagarmyndigheten. Det som har framkommit
              när vi har forskat i detta är att man inte är entledigad den gången
              det smäller till och händer någonting inom det här området. Det
              kan vara att det schaktas bort jord där det är förorenat och att
              vatten som blivit förorenat rinner i väg. Det är väldigt angeläget
              att detta kommer på plats mycket fort. Jag skulle vilja fråga
              Johan Linander när en sådan enhetlig styrka kan vara på plats.
              Det kan vara specialister som är tillgängliga för resten av landet,
              men lite geografi får man ta in för att det inte ska bli för långa
              resor.
            </seg>
          </u>
          <note type="speaker" n="8a526033">
            Anf. 111 JOHAN LINANDER (C) replik:
          </note>
          <u who="johan_linander_d5de22" xml:id="i-eeaa3c0a3fb917e0-4" n="e00a3ee7">
            <seg n="30edf27e">
              Herr talman! Nu kommer vi in på detaljer. Det finns flera reservationer
              i det här betänkandet om hur man ska organisera sig. Jag måste
              säga rent generellt att jag inte tycker att vi i riksdagen ska
              besluta om vem som ska tillhöra vilken enhet eller var inom en
              myndighet någon ska placeras. I det här fallet gäller det hur
              åklagarna ska organisera sig. På samma sätt: Jag tycker att det
              behöver finnas häkten i hela landet. Men jag tycker inte att vi
              i Helsingfors ska sitta och besluta om huruvida det ska finnas
              ett häkte just där eller där. Den tilltron till myndigheterna
              måste vi ha att vi ger dem möjlighet att utforma sin verksamhet.
            </seg>
            <seg n="ac77b4eb">
              När det gäller specialkompetens tycker jag att Lena Olsson kommer
              in på ett väldigt intressant område: gränssnittet mellan specialkompetens
              och lokal närvaro. Det är väldigt svårt. Man kan inte ha de allra
              bästa specialisterna på varje ort. Det blir helt omöjligt. Ska
              man då ha dem på en ort, vilket oftast blir här i Helsingfors,
              blir det långa restider. Man kan ha dem i Falun också, det är
              klart. Men det måste göras en avvägning mellan hur långt bort
              de kan få finnas och hur specialiserade de måste vara.
            </seg>
            <seg n="aba3542f">
              Återigen: Med den nya polisorganisationen och de nya regionerna
              tror jag att vi får helt andra förutsättningar för att klara ut
              detta. Vi vet inte ännu hur regionerna kommer att se ut och hur
              många de blir, men det kommer ändå att skapas helt andra förutsättningar
              för att klara av specialistkompetensen och ändå finnas hyfsat
              nära. Jag tror inte på att sätta en jätteenhet i Helsingfors under
              Rikskriminalpolisen. Det tror jag inte fungerar. Då är det bättre
              att ha det under de regionala enheterna. Men exakt hur detaljerna
              kommer att utformas får vi se längre fram, och allt ska inte vara
              politiska beslut från Helsingfors. Det är viktigt att säga.
            </seg>
            <seg n="28ba842d">
              God jul och gott nytt år, även till talmannen!
            </seg>
          </u>
          <note type="speaker" n="f001eeaa">
            Anf. 112 CAROLINE SZYBER (KD):
          </note>
          <u who="unknown" xml:id="i-bec3a19ed89caada-0" n="d3516416">
            <seg n="346c339e">
              Herr talman! Till att börja med vill jag säga att jag är glad
              att det var ett enigt utskott som uttalade sig för att förbättra
              stödet till och bemötandet av brottsoffer, för det behövs ett
              tydligt fokus. Brottsoffrens röster försvinner oftast i bruset.
            </seg>
            <seg n="72d51ac8">
              När budgetar skrivs talas det ofta om skattefrågor. Men det är
              inte bara detta som satsningarna handlar om. Det handlar också
              om ökad trygghet i samhället, och det är det dagens debatt till
              stor del har handlat om.
            </seg>
            <seg n="3a781a66">
              Vad är det som ger rubriker? Självklart är det ofta det spektakulära,
              det som kittlar och skapar utrop av typen: Tänk så hemskt! Hur
              kan man göra så? Vem var det som begick brottet? Vi blir bestörta,
              omskakade, arga och oroliga och vill veta mer. Men bakom dessa
              rubriker finns det brottsoffer. Hur går det för dem? Vem sträcker
              ut en hjälpande hand? Vem lånar ett lyssnande öra? Vem guidar
              dem genom kris, skräck och inte minst det samhällsmaskineri som
              ska hanteras?
            </seg>
            <seg n="211fb1d9">
              En av de värsta kränkningar en person kan råka ut för är att
              bli utsatt för ett brott. Är det dessutom oprovocerat och våldsamt
              kan det ta mycket tid att bearbeta, om det någonsin går. Samhället
              och där räknar jag in oss alla både som enskilda och i form av
              ideella organisationer, stat, kommun och myndigheter har därför
              ett stort ansvar för hur brottsoffer bemöts och hanteras. Det
              gäller i särskilt stor utsträckning när det handlar om barn. Tyvärr
              får varken barn eller vuxna brottsoffer alltid det stöd och skydd
              de borde kunna förvänta sig.
            </seg>
            <seg n="4f269bba">
              Varje gång en medborgare drabbas av ett brott har samhället misslyckats.
              Därför tycker vi också att det är viktigt att samhället ska ställa
              sig på brottsoffrets sida. Övergrepp och kränkningar ska aldrig
              tolereras. För den som har blivit utsatt för ett brott är det
              oerhört viktigt att hela rättskedjan fungerar. Att bli sedd och
              förstådd, få bästa möjliga stöd och få se ett allvarligt menat
              försök från myndigheternas sida att utreda brottet är alla lika
              viktiga delar. Ofta läggs fokus på gärningsmannens situation,
              och brottsoffret hamnar i skymundan.
            </seg>
            <seg n="0f0a3696">
              När polisen nu ska omorganiseras är det bra att man gör ett omtag
              av arbetssätt och att organisationen ser över frågor som rör bemötandet
              av brottsoffer, för det kan förbättras.
            </seg>
            <seg n="84bdc517">
              Det är viktigt att det finns ett gott omhändertagande av offer
              som utsatts för brott och att de känner att de får stöd. Det finns
              i dag flera våldsoffer och brottsoffer som inte anmäler de brott
              de utsatts för. Hur stort mörkertalet är i dag vet vi inte, men
              det är viktigt att ett brottsoffer aldrig känner sig negligerat.
              Kristdemokraterna och alliansregeringen ser mycket allvarligt
              på att brottsoffer inte känner att de kan göra en anmälan då de
              inte får stöd av samhället. Vi kommer inte att tveka att vidta
              ytterligare åtgärder för att värna rättssamhället, men det är
              viktigt att vidta rätt åtgärder för att lösa problemet.
            </seg>
            <seg n="dbc5efc0">
              Jag besökte för en tid sedan en kvinnojour. En som arbetade där
              berättade att en kvinna hade kommit dit men inte vågat anmäla
              ett brott. Efter att ha fått stöd kände hon sig stärkt och ringde
              till polisen. Polisen sade då: Kan du återkomma till oss i eftermiddag?
              Det är inte riktigt det bemötandet man vill ha när man väl känner
              att man är stärkt och vill ringa till polisen. Polisen har en
              skyldighet att motta en anmälan och inte be någon att återkomma.
              Tyvärr tror jag att detta är ett ganska talande exempel.
            </seg>
            <seg n="924593e0">
              Alla delar i rättskedjan och välfärdssamhället måste fungera
              för att en brottsutsatt ska våga anmäla brott. Det är dags att
              se till att talet om stöd till brottsoffer blir mer än bara ord.
              Med detta sagt behövs det också konkreta förändringar som förbättrar
              situationen för dem som utsatts för ett brott.
            </seg>
            <seg n="247d3922">
              Det pågår ett omfattande arbete. Jag tycker det är dags att prioritera
              brottsoffrens behov. Det alliansregeringen har gjort är att satsa
              på socialtjänsten.
            </seg>
            <seg n="3c9ca5c3">
              Av Åklagarmyndighetens regleringsbrev för 2012 framgår att myndigheten
              ska redovisa vilka åtgärder som har vidtagits för att vidareutveckla
              åklagarnas kompetens i frågor som rör kontakt med brottsoffer.
            </seg>
            <seg n="75e7ca9d">
              I Rikspolisstyrelsens regleringsbrev för 2011 anges att Rikspolisstyrelsen
              ska redovisa vilka åtgärder som har vidtagits inom polisen för
              att vidareutveckla och följa upp brottsofferarbetet dels inom
              polisorganisationen, dels i samverkan med andra myndigheter och
              organisationer. Av regleringsbrevet för 2012 framgår att Rikspolisstyrelsen
              ska följa upp och redovisa resultat av de åtgärder som vidtagits
              under 2012 och 2013 gällande bemötande av brottsoffer.
            </seg>
            <seg n="55e1ec23">
              Enligt regleringsbrevet för Socialstyrelsen ska myndigheten vägleda
              socialtjänsten i arbetet med brottsoffer som är i behov så att
              de får det stöd och den hjälp som finns. Myndigheten ska ta fram
              kunskapsstöd för tillämpningen av socialtjänstlagen vid bedömningar
              av insatsbehov för den som utsatts för brott och dennes närstående.
            </seg>
            <seg n="302b8b49">
              Herr talman! Brottsoffer ska behandlas med respekt och medkänsla
              och samtidigt känna sig skyddade av rättsordningen. Återigen:
              Tillkännagivandet av utskottet fick en del uppmärksamhet, vilket
              var bra. Hela rättsväsendet behöver bli bättre i sitt bemötande
              av brottsoffer.
            </seg>
            <seg n="c21d06a3">
              Kvinnojourer, brottsofferjourer och andra ideella organisationer
              och föreningars arbete måste uppvärderas och stödjas mer. I ett
              rättssamhälle får vi aldrig glömma att brottsoffer måste få ett
              bra och stödjande bemötande.
            </seg>
            <seg n="99632a66">
              Kristdemokraterna betonar gärna vikten av det brottsförebyggande
              arbetet för att få ned brottskurvorna. Med ett gediget brottsförebyggande
              arbete på alla plan kommer vi i framtiden att få färre brottsoffer.
              Det är många olika delar som är brottsförebyggande. Det är alltifrån
              föräldrars roll till skolan. Om kriminalpolitiken ska stå på stadiga
              ben av förebyggande insatser behövs samverkan mellan familj, det
              civila samhället, skola, socialtjänst och polis. Det spelar en
              stor roll för att förhindra att unga beträder brottets väg.
            </seg>
            <seg n="d8390e13">
              Också Kriminalvården har en viktig uppgift i det brottsförebyggande
              arbetet. Kriminalvårdens möjligheter att rehabilitera den intagne
              har blivit bättre, men ännu mer kan göras. Allt fokus ska inriktas
              på att den dömde inte ska återfalla i brott.
            </seg>
            <seg n="2e83b17d">
              Vi har alla ett ansvar att utforma ett samhälle som är brottsförebyggande
              i sig. För mig som kristdemokrat innebär det ett samhälle där
              vi tar ansvar för varandra. Där ser vi inte bara till våra egna
              barn utan också till skolkompisen och grannbarnet.
            </seg>
            <seg n="0f1b6480">
              För en tid sedan ringde en gymnasiekompis till mig. Hon hade
              läst en rapport som berörde henne så mycket att hon frågade mig
              hur hon skulle göra för att kunna bli kontakt- eller stödperson.
              Den rapport hon hade läst var om en forskare som hade intervjuat
              ett antal kriminella pojkar. Samtliga hade trassliga uppväxtförhållanden.
              De flesta hade fortsatt sin kriminella karriär, men några hade
              lyckats sluta.
            </seg>
            <seg n="909b247b">
              Den gemensamma nämnaren för dem var att de kunde uppge en vuxen
              i deras närhet som de som de känt tilltro till under uppväxten.
              Det kunde vara en släkting, en lärare, en idrottsledare, en granne
              eller någon annan. De som fortfarande levde ett kriminellt liv
              kunde inte nämna en enda person under sin uppväxt som de hade
              känt tillit till.
            </seg>
            <seg n="9a65cd83">
              Lagstiftning och myndigheters insatser är viktigt, men det är
              också vårt personliga ansvar för barn som far illa. Många av dem
              är framtidens våldsverkare.
            </seg>
            <seg n="968b8369">
              Kristdemokraterna vill ha en kriminalvård för alla. Med det menar
              vi att Kriminalvården ska rikta in sin verksamhet på att hjälpa
              alla som kommer dit. Behandlingar måste utformas individuellt
              så att även människor med svåra problem kan ta till sig vården.
              Med en kriminalvård för alla menar vi dessutom att hela samhället
              har nytta av en väl fungerande kriminalvård. Om Kriminalvården
              lyckas med att hjälpa intagna till ett bättre liv bidrar det till
              att minska brottsligheten i framtiden. Antalet brottsoffer krymper,
              och Sverige blir lite tryggare.
            </seg>
            <seg n="ccb36e12">
              Vi måste ta alla delar i rättskedjan på största allvar. Det handlar
              om att förebygga, vårda, återanpassa, återupprätta och på ett
              värdigt och respektfullt sätt bemöta brottsoffer i en svår situation.
              I ett rättssamhälle får vi aldrig glömma brottsoffren. De måste
              få ett bra och stödjande bemötande. Det är dags att bättre prioritera
              brottsoffrens behov.
            </seg>
            <seg n="2de4ba28">
              Avslutningsvis vill jag säga följande. En person på Twitter sade:
              Efter att ha hört Morgan Johanssons beskrivning väljer jag att
              bli inbrottstjuv. Jag tror att vi alla politiker vare sig vi är
              i opposition eller i majoritet måste tänka på att det är viktigt
              att vi ger unga en bra framtidstro.
            </seg>
            <seg n="3ecc7c55">
              Ibland när vi mörkmålar Sverige och världen får vi människor
              att känna lite mindre framtidshopp. Jag yrkar bifall till utskottets
              förslag i betänkandet i dess helhet och avslag på reservationerna.
              Jag önskar avslutningsvis alla God Jul och Gott nytt år!
            </seg>
          </u>
          <note type="speaker" n="7a2712da">
            Anf. 113 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-9" n="02cbdfce">
            <seg n="4c4170a2">
              Herr talman! Man får hoppas att twittraren inte menade allvar.
              Men problembilden kvarstår, nämligen att vi har en uppklaringsandel
              för villainbrotten på 45 procent. Det har inte ökat alls trots
              kraftigt ökade resurser till rättsväsendet. Det är vad jag pekade
              på.
            </seg>
            <seg n="e2bd7365">
              Det är bra att Caroline Szyber talade så mycket om brottsoffer.
              Det var också bra att de borgerliga anslöt sig till det socialdemokratiska
              yrkandet om brottsoffer. Vi säger till regeringen: Nu måste regeringen
              återkomma till riksdagen med konkreta åtgärder för att stärka
              brottsoffrens situation och som stärker kvinnojourerna och brottsofferjourerna.
              Vi vet att detta initiativ tagits väldigt väl emot från många
              håll.
            </seg>
            <seg n="094b5283">
              Jag vill ställa en fråga till Caroline Szyber, eftersom hon känner
              så starkt för brottsofferfrågorna. Hur ser hon på att antalet
              anmälda brott har ökat så mycket de här åren? På sex år är det
              200 000 fler anmälda brott. Det är 12 000 fler misshandelsfall
              anmälda. Det är 1 000 fler rån anmälda. När det gäller lägenhetsinbrott
              och villainbrott är det 7 000 fler. Det är en uppgång med 46 procent.
            </seg>
            <seg n="05606792">
              Hur ser hon på att vi nu är uppe i mycket höga nivåer, över 1,4
              miljoner brott sammanlagt? Det är nästan mer än vad vi någonsin
              tidigare har haft.
            </seg>
            <seg n="6495d66d">
              Räddningsplankan för de borgerliga i den här debatten har varit:
              Människor känner sig ändå tryggare när man frågar dem om utsatthet.
              Man hänvisar till NTU, Nationella trygghetsundersökningen.
            </seg>
            <seg n="3b3790e9">
              Tittar man i den undersökningen ser man att bilden inte alls
              är så enkel. Man frågar människor: Har ni varit utsatt för allvarlig
              misshandel? Det har ökat. När man frågar om bedrägerier har det
              också ökat. När det gäller misshandel ligger siffrorna ungefär
              stilla, och när det gäller sexualbrott är det samma sak.
            </seg>
            <seg n="fcea722c">
              Bilden av att människor nu känner sig tryggare än vad de gjorde
              2006 är sannerligen inte som de borgerliga vill utmåla den.
            </seg>
          </u>
          <note type="speaker" n="eedf37d2">
            Anf. 114 CAROLINE SZYBER (KD) replik:
          </note>
          <u who="unknown" xml:id="i-bec3a19ed89caada-1" n="d3516416">
            <seg n="e892f468">
              Herr talman! Som svar på de frågor som Morgan Johansson ställer
              till mig vill jag börja med att säga att jag tycker att det är
              positivt att fler känner sig trygga. För mig är det viktigt. Jag
              hoppas att det kanske är därför som fler har valt att anmäla.
              Det är kanske därför anmälningarna har gått upp.
            </seg>
            <seg n="a2b55fcd">
              Som jag sade i mitt anförande är detta svårt, och det är ett
              väldigt stort mörkertal. Det är väldigt många som fortfarande
              väljer att inte anmäla. Det är dem jag vill fokusera på. Det är
              väldigt viktigt att de som anmäler brott också får upprättelse
              genom att de känner att det sker en bra utredning och att de tas
              på allvar.
            </seg>
            <seg n="02d93bbb">
              Jag kan ta två exempel på brott där det har blivit en ökad effekt,
              med tanke på all den svartmålning som har gjorts. Det gäller spanings-
              och ingripandebrott, det vill säga trafik- och narkotikabrott.
              Där har en lagstiftning och en polissatsning gett resultat. Det
              tas också upp i den rapport som Brottsförebyggande rådet har gjort.
              Det visar sig att satsningar och lagstiftning, om det görs på
              rätt sätt, lönar sig.
            </seg>
            <seg n="6112987a">
              Jag vill gå tillbaka till detta. Det är väldigt farligt när politiker
              målar för mörkt. Den är en allvarlig situation när människor väljer
              att inte anmäla. Jag tog exemplet med en kvinna som har sökt sig
              till en kvinnojour för att hon känner sig otroligt otrygg. Hon
              känner till slut att hon har tillräckligt stöd, har samlat sitt
              mod och vill anmäla ett brott. Hon ringer upp till en polis som
              säger: Kan du återkomma på eftermiddagen?
            </seg>
            <seg n="8ccbfaac">
              Så får det inte gå till. Polisen har en skyldighet att ta emot
              anmälningar om dessa brott. Det är sådana berättelser som gör
              det mycket svårt och som jag tar fasta på.
            </seg>
            <seg n="5699b726">
              Återigen: Det är väldigt viktigt att ett brottsoffer känner stöd
              genom hela kedjan. Det börjar ofta med att man vågar anmäla.
            </seg>
          </u>
          <note type="speaker" n="17c9abf3">
            Anf. 115 MORGAN JOHANSSON (S) replik:
          </note>
          <u who="morgan_johansson_eeee30" xml:id="i-153cabdd1229a7a6-10" n="02cbdfce">
            <seg n="21150363">
              Herr talman! Så är det när det gäller en del mycket allvarliga
              brott som de allvarliga sexualbrotten och våldtäkterna. Där är
              anmälningsbenägenheten väldigt låg. Det är bara 2025 procent som
              anmäls. Det är ett mycket stort problem. Det är ett ännu större
              problem att av dem som anmäls är det en låg andel som klaras upp.
            </seg>
            <seg n="beee7534">
              Lägg märke till hur jag valde siffrorna. Jag valde inte de brott
              som har högst koppling till anmälningsbenägenheten. Jag valde
              inte heller de typiska spaningsbrotten där man vet att bara man
              letar efter mer hittar man mer, som narkotikabrott och trafikbrott
              till exempel. Jag valde rån. Den som blir rånad anmäler det oftast.
              Rån har en ganska hög anmälningsbenägenhet. Inbrott i lägenheter
              och villor har också en ganska hög anmälningsbenägenhet; det har
              med försäkringar att göra. Stöldbrotten ökar för första gången
              på tio år. De har annars haft en nedåtgående tendens eftersom
              det har blivit allt svårare att bryta sig in i bilar etcetera.
              Ändå ökar stöldbrotten för första gången på tio år.
            </seg>
            <seg n="959425ea">
              Jag begär inte att Caroline Szyber helt ska skriva under på min
              bild av hur utvecklingen har blivit. Jag förstår att Caroline
              Szyber vill försvara regeringen. Men det går väl ändå att säga
              något om huruvida brottsutvecklingen går åt rätt eller fel håll.
              Vad tror Caroline Szyber när vi har 200 000 fler anmälda brott?
            </seg>
            <seg n="62f60a03">
              Jag har också en fråga som gäller kopplingen mellan förebyggande
              av brott och klyftorna i samhället. Under samma period har vi
              alltså växande klyftor mellan fattiga och rika, ökande arbetslöshet,
              ökande segregering och ökande barnfattigdom. Kan Kristdemokraterna
              säga något om vad man tror om kopplingen mellan ökade klyftor,
              kriminalitet och organiserad brottslighet?
            </seg>
          </u>
          <note type="speaker" n="4f9ee4df">
            Anf. 116 CAROLINE SZYBER (KD) replik:
          </note>
          <u who="unknown" xml:id="i-bec3a19ed89caada-2" n="d3516416">
            <seg n="194ca5cc">
              Herr talman! Det är farligt att svartmåla. Allt är inte svart.
              Det har hänt mycket under de här sex åren som inte bara är dåligt.
              Det kommer att visa sig under de närmaste åren när vi har tagit
              del av Påföljdsutredningen. Många av de brott som du pratar om
              är mängdbrott.
            </seg>
            <seg n="e0ab73b9">
              Jag tror inte att allt ligger enbart i skärpta straff. Jag tror
              inte att allt enbart ligger i att polisen ändrar sina arbetsmetoder.
              Jag tror, som jag tog upp i mitt anförande, att mycket handlar
              om hur vi ser på andra människor.
            </seg>
            <seg n="9147abd9">
              Klyftor kan till viss del spela in, men det viktiga är att vi
              ger folk framtidstro. Vare sig den där personen på Twitter raljerade
              eller inte tycker jag att Morgan Johansson ska ta allvarligt på
              att hans svartmålning får folk att känna att det är kört. Det
              var den synen jag mötte på Fryshuset i Malmö. Där sade man: Just
              nu är det i Malmö kommun och stad, där sossarna har styrt under
              lång tid, svårare att få ett jobb än att gå in i ett kriminellt
              gäng. Det är det de unga gör; de går in i ett kriminellt gäng.
            </seg>
            <seg n="b626d6b8">
              Kommunerna har ett ansvar, landstingen har ett ansvar, staten
              har ett ansvar vi har alla ett ansvar.
            </seg>
            <seg n="0b4a8c11">
              Svartmåla inte, utan försök ge människor lite mer framtidstro
              än vad din svartmålning ger.
            </seg>
          </u>
          <note type="speaker" n="e2497c7d">
            Anf. 117 AGNETA BÖRJESSON (MP):
          </note>
          <u who="agneta_borjesson_f48f5d" xml:id="i-1d5c801dd6496d63-0" n="6e1b23a2">
            <seg n="ddb24070">
              Herr talman! Debatten om justitieutskottets budgetbetänkande
              utgiftsområde 4 går mot sitt slut. Mycket klokt har sagts. Jag
              instämmer helt i Maria Ferms tidigare inlägg, och jag står bakom
              Miljöpartiets samtliga reservationer.
            </seg>
            <seg n="a70c9504">
              Jag yrkar bifall till reservation nr 23 som jag ska tala om senare.
              Jag ska också tala om återfall i brott.
            </seg>
            <seg n="c5bd6cea">
              Först vill jag säga något om polisutbildningen och vår reservation
              nr 14. Johan Pehrson har gått härifrån, men det finns ju andra
              företrädare för allianspartierna som kanske kan försvara en del
              inlägg som jag tyckte var lite svåra att förstå.
            </seg>
            <seg n="5afb5d8e">
              Vi i S, V och MP blev anklagade för svartmålning även på det
              här området. Johan Pehrson tyckte att svensk polis borde lyssna
              på den här debatten. Vi har lyssnat på polisen och på ett helt
              enigt polisfack. Självklart måste polisen följa med i samhällsutvecklingen.
            </seg>
            <seg n="299c5e12">
              Andra grupper i samhället som tidigare gjorde ett jättebra jobb
              och hade en lägre utbildning har fått ökade krav på sig och en
              högskoleutbildning med möjlighet till forskning och professurer.
              De poliser som vi utbildar i morgon och om tre fyra år ska ju
              fungera de kommande 4050 åren. Det är självklart att det behövs
              en högskoleutbildning. Jag tycker inte att det är någon svartmålning.
            </seg>
            <seg n="7ed28a81">
              Jag ska säga något om reservation 23. Sedan den reservationen
              skrevs har frågan om ett permanent häkte i Östersund lösts; man
              har fått det nu, och det är bra.
            </seg>
            <seg n="082cda46">
              Kriminalvården har tagit ett första steg för en lösning i Halland.
              Det är också bra. Den lösningen är tillfällig. Man köper loss
              tio celler under ett år med en förlängningsklausul på sex månader
              åt gången, om avtalet inte sägs upp. Parallellt stänger Kriminalvården
              35 platser i Malmö från den 1 mars. Det kommer att medföra en
              viss brist på häktesplatser i södra Sverige. Det är bra att Halland
              får ett tillfälligt häkte, men signalerna från Kriminalvården
              är att det kommer att vara en högst tillfällig lösning. Man bedömer
              att det är ett ständigt behov av 25 häktesplatser i Halland.
            </seg>
            <seg n="e630fb90">
              Jag vill därför yrka bifall till den gemensamma S-, V- och MP-reservationen
              om att det behövs en permanent lösning med ett häkte i Halland.
              Flera av representanterna för allianspartierna har sagt att det
              är upp till Kriminalvården. Man kan tycka att det skulle vara
              det, men när det går ut över annan verksamhet än Kriminalvårdens
              egen kan man inte säga att det är upp till Kriminalvården. Om
              man inte behövde samordna sig över huvud taget hade det fungerat,
              men vi tycker ju att man behöver samordna. Vi ser att de enormt
              långa transporterna går ut över polisens och hela rättssystemets
              verksamhet.
            </seg>
            <seg n="a53e3a42">
              Jag vill använda de sista minuterna i debatten till att kommentera
              en del av texterna som handlar om att minska återfall i brott.
            </seg>
            <seg n="42351de3">
              En stor del av brottsligheten begås av ett fåtal individer som
              återfaller i brott många gånger. Av de 13 000 personer som 2011
              dömdes till att sitta på anstalt i Sverige hade 24 procent återfallit
              mer än åtta gånger.
            </seg>
            <seg n="9478f985">
              Vi vet från Kriminalvårdens statistik att av dem som sitter på
              anstalt eller har frivård har minst 70 procent missbrukarproblem.
              Nästan lika många har personlighetsstörningar. Omkring 50 procent
              lider av psykisk ohälsa av något slag. Väldigt många har adhd.
              Runt 50 procent har läs- och skrivsvårigheter. Omkring 30 procent
              har ett spelberoende. Många är själva brottsoffer. Som flera har
              tagit upp här har många trassel med boende och jobb, och man har
              dålig utbildning och familjeproblem.
            </seg>
            <seg n="4482ebea">
              Det krävs ett omfattande samarbete om man ska lyckas ge en rehabilitering
              värd namnet. En fungerande utslussning behöver ett stort och brett
              samarbete med många parter. Det går inte om det bara är Kriminalvården
              som har samarbetsfunktioner i sina uppdrag. Det uppdraget måste
              också ligga på Försäkringskassan, Arbetsförmedlingen, sjukvården
              och socialtjänsten. Den bristande samordningen stod högst i Riksrevisionens
              granskning av Kriminalvården för ett antal år sedan. Här har inte
              mycket hänt.
            </seg>
            <seg n="ea23919c">
              Vi ser nu att insatserna för utslussning minskas. Det kritiserar
              vi från utskottet. Jag tycker att det är bra att vi kritiserar
              det; det gör också regeringen. Det vore bra om regeringen kunde
              återkomma i det regleringsbrev som ska antas i dagarna med att
              dessa myndigheter ska ha i uppdrag att samarbeta.
            </seg>
            <seg n="adf5b873">
              Det är stora pengar att spara på både brottsförebyggande och
              återfallsförebyggande arbete. Här hoppas jag verkligen på att
              någonting bättre sker, så att vi får en bättre användning av de
              resurser som finns.
            </seg>
            <seg n="3bc38bf2">
              Eftersom jag är sist ut i den här debatten passar även jag på
              att önska er alla talmannen och övriga som lyssnar en god jul.
            </seg>
          </u>
          <note n="f4be060d">
            I detta anförande instämde Maria Ferm (MP).
          </note>
          <note n="dd61a91f">
            Överläggningen var härmed avslutad.
          </note>
          <note n="666de586">
            8 § Studiestöd
          </note>
          <note n="ea3be278">
            Föredrogs
          </note>
          <note type="speaker" n="d115eaec">
            Anf. 118 ADNAN DIBRANI (S):
          </note>
          <u who="adnan_dibrani_954940" xml:id="i-9597dee481ae12cc-0" n="040e659d">
            <seg n="9bb783bb">
              Herr talman! Vi ska i dag diskutera betänkandet om utgiftsområde
              15 Studiestöd. I vår budgetmotion har vi större ambitioner för
              Sverige. Vi väljer att investera i utbildning i stället för att
              till exempel sänka den kritiserade krogmomsen.
            </seg>
            <seg n="211728b7">
              Behoven av utbildning är stora och växande. För individen handlar
              det om att få bättre möjligheter till ett arbete. För samhället
              handlar det om att tillgodose efterfrågan på kvalificerad arbetskraft
              och stärka Sveriges konkurrenskraft.
            </seg>
            <seg n="4feeb612">
              När företag inte kan rekrytera personal med rätt kompetens kan
              vi inte bara se på. Vi behöver därför investera i utbildning.
              Ett litet land som Sverige kan och ska inte konkurrera med låga
              löner och dåliga arbetsvillkor. För att kunna klara den globala
              konkurrensen måste vi konkurrera med kunskap.
            </seg>
            <seg n="423b8170">
              Herr talman! För att alla individer ska ha möjlighet att växa
              och utbilda sig har vi i Sverige byggt upp ett generöst studiemedelssystem.
              Målet för studiestödet är jag citerar ur betänkandet:
            </seg>
            <seg n="f6525478">
              Studiestödet i form av bidrag och lån är en del av utbildningspolitiken.
              Studiestödet ska verka och därmed bidra till ett högt deltagande
              i utbildning. Det ska vidare utjämna skillnader mellan individer
              och grupper i befolkningen och i och med det bidra till ökad social
              rättvisa.
            </seg>
            <seg n="34a32365">
              Vi socialdemokrater anser att alla människor är lika mycket värda,
              men vi föds med olika förutsättningar. Dina föräldrars plånbok,
              din etniska bakgrund, om du är man eller kvinna eller om du har
              ett funktionshinder ska inte få avgöra din framtid. Alla ska ha
              möjlighet att utbilda sig.
            </seg>
            <seg n="2c75002f">
              Allt fler jobb kräver i dag en högskoleexamen, och allt färre
              jobb finns för dem som inte har kunnat eller haft möjlighet att
              ta del av högre utbildning.
            </seg>
            <seg n="f0fe12df">
              Herr talman! Studiemedelssystemet är oerhört viktigt för Sverige
              och alla studenter, men en sak som också är av oerhörd betydelse
              är bostadsfrågan. I Helsingfors är det ca 80 000 studenter som
              slåss om ungefär 12 500 studentbostäder. Så ser det i stort sett
              ut i alla våra studentstäder i landet.
            </seg>
            <seg n="1593cabd">
              Men för att man ska kunna ha förmånen eller bekymret med att
              hitta en sådan bostad och det handlar om turen att leva i ett
              land som Sverige som har ett studiemedelssystem som möjliggör
              studier måste man först ha en utbildningsplats.
            </seg>
            <seg n="4e125a08">
              Sverige har i dag en arbetslöshet som ligger på över 8 procent.
              Det är lika högt eller högre än i många jämförbara länder i Europa.
              Nästa år bedöms arbetslösheten bli ännu högre. Ungdomsarbetslösheten
              har bitit sig fast. Antalet långtidsarbetslösa har mer än fördubblats
              under de sex senaste åren. Med andra ord består utanförskapet.
            </seg>
            <seg n="96437be0">
              Arbetslösheten slår mot de enskilda personerna men gör även att
              utrymmet för nya ekonomiska reformer begränsas.
            </seg>
            <seg n="e1b9edf2">
              Socialdemokraternas mål är att utbildningsnivån i Sverige ska
              vara världsledande. Det gäller hela befolkningen. Sverige har
              nu en regering förmodligen den enda i världen som sänker utbildningsambitionerna.
              Antalet högskoleplatser minskar. Allt fler högskolor och universitet
              varnar för att regeringens nedskärningar av antalet platser kommer
              att leda till att de nu tvingas till svåra prioriteringar och
              omställningskrav för fakulteter och institutioner. Men framför
              allt drabbas de unga vars drömmar om en framtid kanske krossas
              när de inte kommer in.
            </seg>
            <seg n="78fd5c42">
              Varje generation ska ha samma möjligheter till högre utbildning.
              Vi ifrågasätter därför tidpunkten för nedskärningen. Den kommer
              flera år innan effekterna av den väntade minskningen av ungdomskullarna
              kan ses i högskolan, och nedskärningen genomförs i ett läge när
              arbetslösheten bland unga är alarmerande hög.
            </seg>
            <seg n="78533a71">
              Socialdemokraterna vill gärna ta sitt samhällsansvar och vara
              med och möjliggöra att det blir fler läkare, sjuksköterskor, lärare
              och civilingenjörer så att den kompetens som så väl behövs inom
              vård, skola och näringsliv finns även i framtiden. I stället tvingas
              nu universitet och högskolor lägga större energi på att hantera
              effekterna av att många utbildningsplatser ska bort när alla egentligen
              behövs.
            </seg>
            <seg n="db1eccf0">
              Fram till år 2020, herr talman, är regeringens mål att andelen
              unga med högre utbildning i Sverige ska stå stilla eller minska.
              I dag har drygt 43 procent av 3034-åringarna i Sverige minst en
              tvåårig högre utbildning. Regeringens mål för Sverige är att andelen
              ska vara 4045 procent år 2020. Det är anmärkningsvärt låga ambitioner
              för Sverige. Andra länder har redan i dag en större andel unga
              med högre utbildning än Sverige. Detta kritiseras inte bara av
              oss socialdemokrater utan även av EU-kommissionärer och olika
              experter inom utbildningsområdet och näringslivet.
            </seg>
            <seg n="32919279">
              Vårt mål är att andelen ska vara 50 procent. Andelen yrkesverksamma
              som återkommer till högskolan för att vidareutbilda sig bör också
              öka.
            </seg>
            <seg n="a7e4170f">
              Den borgerliga regeringen gör en kraftig nedskärning av antalet
              platser på högskolor och universitet. I år minskar det med minst
              10 000 platser, och under nästa år beräknar lärosätena att det
              kommer att minska med ytterligare 10 000.
            </seg>
            <seg n="d197fed6">
              Den stora nedskärningen av ungas möjlighet att utbilda sig sker
              samtidigt som Verket för högskoleservice siffror visar att söktrycket
              till högskolor och universitet är mycket högt och ökande. Samtidigt
              är arbetslösheten och framför allt ungdomsarbetslösheten mycket
              hög. Så kan vi inte ha det.
            </seg>
            <seg n="0f2d0038">
              Vi presenterar i vår budget en investering i 7 000 platser på
              högskolor och universitet och 4 500 platser på yrkeshögskolan
              under nästa år. Det är totalt 11 500 platser inom den eftergymnasiala
              utbildningen. Samtidigt investerar vi 200 miljoner för ökad kvalitet
              i utbildningen på högskolor och universitet. Dessa ska främst
              gå till att öka antalet lärarledda timmar.
            </seg>
            <seg n="06a446dd">
              Herr talman! I detta betänkande finner man även vårt förslag
              om att höja barnbidraget respektive studiehjälpen med 100 kronor
              i månaden till 1 150. Barnbidraget och studiehjälpen är en central
              del av den generella välfärden och bidrar till en positiv fördelning
              utan att stigmatisera. För detta ändamål tillför vi 400 miljoner
              kronor för 2013 utöver regeringens förslag.
            </seg>
            <seg n="251ad409">
              Vi är även glada över att tilläggsbidraget inom studiemedlen,
              som lämnas till studerande med barn, kommer att höjas från och
              med den 1 januari med ca 10 procent.
            </seg>
            <seg n="040f0f4e">
              Högskolestudier är en heltidssysselsättning. Det förutsätter
              att studenter dels har en rimlig studiemedelsnivå, dels har ett
              socialt skydd som fångar upp vid såväl sjukdom som föräldraskap
              och arbetslöshet. Med generella och förutsägbara system skapas
              en trygghet som väcker människors vilja att ta steget framåt och
              påbörja studier. Det handlar också om möjligheten att fullfölja
              dem.
            </seg>
            <seg n="b889d220">
              Nu sker ett viktigt arbete med att förändra och se över socialförsäkringssystemen.
              Det är viktigt att uppmärksamma jag har gjort det tidigare här
              i talarstolen studenternas situation i det arbetet. Redan nu vill
              jag uppmärksamma två bitar. Den ena biten är antalet karensdagar,
              som måste ses över och minska från 30, som det är i dag. Den andra
              biten handlar om möjligheten till deltidssjukskrivning.
            </seg>
            <seg n="f8f7ee30">
              Jag avslutar med att än en gång säga att vi socialdemokrater
              har högre ambitioner för Sverige. Utbildning är nyckeln till framtidens
              jobb och konkurrenskraft men också till människors frihet att
              forma sina egna liv.
            </seg>
          </u>
          <note type="speaker" n="db46a1ff">
            Anf. 119 JABAR AMIN (MP):
          </note>
          <u who="jabar_amin_5d3f98" xml:id="i-15f6b3c399241cf9-0" n="69c7cfd8">
            <seg n="fa7f2934">
              Herr talman! Miljöpartiet menar att högskolan ska vara öppen
              och tillgänglig för allt fler samhällsgrupper. En stängd och snäv
              akademi är inget att eftersträva.
            </seg>
            <seg n="39061f95">
              Vi vill verka för en högskola dit allt fler människor med olika
              bakgrund och i olika skeden av livet kan vända sig. Vi menar att
              rekryteringen till högskolan behöver bli bredare och att allt
              fler grupper i samhället behöver få förutsättningar att fullfölja
              sina studier och ta med sig sina erfarenheter ut i arbetslivet
              eller inom akademin.
            </seg>
            <seg n="9b425f14">
              En snabb jämförelse mellan Sverige och andra länder visar att
              Sverige är ett av de mest förmånliga länderna att studera i. Så
              har det varit, och det finns en god uppslutning bakom detta i
              riksdagen. Det är mycket bra.
            </seg>
            <seg n="13fcb75e">
              Trots det kan vi notera olika svårigheter. Ett problem är de
              stora studieskulderna. För två månader sedan skrev Svenskt Näringsliv
              i sin rapport Högskolekvalitet 2012 : Sverige har dessutom bland
              världens mest skuldsatta studenter. 2010 hade drygt 114 000 personer
              ärenden hos Kronofogden på grund av obetalda studielån.
            </seg>
            <seg n="295e96ab">
              Oavsett vad det beror på är det viktigt att verka för att förändra
              detta. En mer jämn fördelning av bidragsdelen och lånedelen i
              studiemedlet är något som vi bör sträva efter. När studiemedlet
              ökar nästa gång bör det vara bidragsdelen som går upp, menar vi
              i Miljöpartiet.
            </seg>
            <seg n="423aede0">
              Herr talman! Miljöpartiet driver en politik där det ska vara
              enkelt att vara förälder och student samtidigt. Vi har länge drivit
              frågan om ett extra tillägg i studiemedlet för studenter som har
              barn. Vi välkomnar att regeringen höjer det extra tillägget med
              50 kronor per månad för studenter som har barn.
            </seg>
            <seg n="0f8e146f">
              Men det räcker inte. I vår budget finns det utrymme för ytterligare
              medel för de studenter som har barn. Vårt alternativ är att höja
              extratillägget med 100 kronor per månad i stället för regeringens
              50. För detta avsätter vi 25 miljoner kronor i vår budget. Bildandet
              av familj ska inte få vara ett hinder för den egna bildningen.
            </seg>
            <seg n="0dc2af46">
              Herr talman! Ett modernt samhälle behöver en välfungerande högre
              utbildning. En av de viktigaste åtgärderna för att garantera detta
              är att möjliggöra för alla, oavsett bakgrund, att studera. I det
              sammanhanget är studiemedlet viktigt. Studiemedelssystemet är
              viktigt även för att skapa incitament för dem i samhället som
              inte har tillräcklig utbildningsnivå, detta för att kunna komma
              in på arbetsmarknaden, att kunna läsa in behörighet, att skaffa
              rätt kompetens för ett jobb som man vill söka eller för att utvecklas
              vidare.
            </seg>
            <seg n="14ee7ac1">
              Vi menar att tröskeln för att komma tillbaka till skolan måste
              bli lägre för den grupp unga som i dag står längst ifrån arbetsmarknaden.
              Miljöpartiet tror på ett utbildningssystem som präglas av öppna
              dörrar, där fler får en ärlig chans att komma in, lyckas och därmed
              kunna bidra till samhällsutvecklingen.
            </seg>
            <seg n="13c1b72d">
              Studiemedelssystemet ska stötta den visionen. Det ska ge förutsättningar
              för att människors socioekonomiska status inte ska spela roll
              för huruvida de kan läsa in sin gymnasiekompetens eller studera
              vidare på högskolan.
            </seg>
            <seg n="28d63d78">
              Herr talman! En annan viktig aspekt som jag vill beröra är att
              de regler som vi sätter upp inte bara styr förutsättningarna för
              studenterna utan också förutsättningarna för utbildningarna som
              helhet. Dagens studiemedelsregler gör det svårt för högskolorna
              att lägga upp en kurs på något annat sätt än det antal veckor
              som det går att få studiemedel för. Det går inte att lägga upp
              planeringen efter nya pedagogiska rön och låta studenterna ta
              sina poäng i en annan fart eller låta kursen sträcka sig en bit
              in på sommaren. Då ställer nämligen studiemedlet till det för
              studenterna. Vi menar att studiemedelssystemet ska vara flexibelt
              nog att följa högskolorna och utvecklingen av högskoleutbildningarna,
              inte tvärtom.
            </seg>
            <seg n="548b7103">
              Med det sagt, herr talman, vill jag yrka bifall till vårt särskilda
              yttrande.
            </seg>
          </u>
          <note type="speaker" n="39e30bb8">
            Anf. 120 BJÖRN SÖDER (SD):
          </note>
          <u who="bjorn_soder_8d750e" xml:id="i-7518d4382ba76f60-0" n="2503603a">
            <seg n="69699cc5">
              Herr talman! Sverige brottas i dag med hög arbetslöshet. Särskilt
              på ungdomssidan är siffrorna alarmerande. Till detta kommer att
              många företag under hösten har varslat om ännu fler uppsägningar.
              Detta kommer med all sannolikhet att leda till att arbetslösheten
              stiger ännu mer, i alla fall på kort sikt.
            </seg>
            <seg n="68e0ab13">
              Men trots arbetslösheten finns det fortfarande arbetstillfällen
              i landet, arbetstillfällen som är svåra att tillsätta på grund
              av dålig matchning av arbetskraften. För att förbättra matchningen
              av arbetskraften gentemot de arbetstillfällen som trots allt finns
              behövs en satsning på fler yrkeshögskoleplatser. Yrkeshögskolan
              har nämligen visat sig mycket bra på att matcha utbildning med
              de lediga arbeten som finns.
            </seg>
            <seg n="e6ecb938">
              I Sverigedemokraternas budgetförslag har vi avsatt medel för
              4 000 nya elevplatser på yrkeshögskolan. Det är också det antal
              som Myndigheten för yrkeshögskolan har meddelat att de klarar
              av organisatoriskt. Det är nämligen inte det organisatoriska som
              är begränsningen med fler platser. Begränsningen ligger i de ekonomiska
              ramar som regeringen har gett myndigheten.
            </seg>
            <seg n="0bab33c1">
              De nya platser som vi sverigedemokrater budgeterat för skulle
              kraftigt bidra till att öka matchningen på arbetsmarknaden och
              därigenom minska arbetslösheten. I slutändan skulle det, som alla
              förstår, vara en vinst, i alla fall samhällsekonomiskt.
            </seg>
            <seg n="e74033b5">
              En annan effekt av fler yrkeshögskoleplatser är att många av
              de ungdomar som går yrkeshögskolor inte har fler teoretiska utbildningar
              som alternativ utan kommer att gå sysslolösa och i stället riskera
              att skaffa sig dåliga vanor.
            </seg>
            <seg n="de05b0e8">
              Samma sak, herr talman, gäller komvux. I vårt budgetförslag ville
              vi utöka antalet komvuxplatser med 4 500. Med denna utökning skulle
              människor ges en andra chans att skaffa sig rätt kompetens för
              att kunna ta de lediga arbeten som finns.
            </seg>
            <seg n="c214b9e9">
              Herr talman! Utskottets betänkande tar bland annat upp de stora
              fordringar som CSN har på tidigare studenter som numera är bosatta
              utomlands. I betänkandet nämns att hela 32 procent av de fordringar
              staten har på utlandsboende består av osäkra fordringar. Summan
              som består av osäkra fordringar är uppe i 3,8 miljarder kronor.
              Förhållandevis enkla åtgärder skulle förbättra statens möjligheter
              att kräva in dessa fordringar, och vi anser att det är dags att
              riksdagen tittar på detta problem för att åtgärda det.
            </seg>
            <seg n="87d0ba86">
              Vi sverigedemokrater har lagt fram ett särskilt yttrande, och
              med hänvisning till det avstår vi från att delta i beslutet.
            </seg>
            <seg n="0d6c92f4">
              Herr talman! Så här i jultider ska vi vara snälla mot varandra,
              och därför bjuder jag på de återstående minuter som jag satt upp
              mig för på talarlistan.
            </seg>
          </u>
          <note type="speaker" n="b0c0d4ee">
            Anf. 121 JAN ERICSON (M):
          </note>
          <u who="jan_ericson_bc64eb" xml:id="i-9998a3d77a030504-0" n="82b336b4">
            <seg n="88e71180">
              Herr talman! Det råder en stor samstämmighet i denna kammare
              om utbildningens och det livslånga lärandets betydelse för att
              våra barn ska rustas för livet, för att människor ska hitta ett
              arbete, för att nya företag ska startas och för att nya innovationer
              och produkter ska tas fram för att inte tala om utbildningens
              betydelse för att kanske få fram framtidens Nobelpristagare.
            </seg>
            <seg n="946953fa">
              En nyckel till det livslånga lärandet är möjligheten att finansiera
              sina studier. Betänkandet om studiestöd är därför en stor och
              viktig pusselbit, och jag vill därför börja med att yrka bifall
              till förslaget i betänkandet.
            </seg>
            <seg n="04c126f6">
              Debatten blir lite märklig när man lyssnar på den samlade oppositionen.
              Det kan sägas vara en av oppositionens uppgifter att måla upp
              en negativ bild, och den uppgiften sköter de med den äran. Men
              låt oss också konstatera att vi är överens om att det är viktigt
              att vi har ett generöst studiestödssystem och att vi tycker att
              det är viktigt att utbildning finns tillgänglig för alla. I dessa
              frågor finns ingen politisk motsättning.
            </seg>
            <seg n="8207ef71">
              Att oppositionen sedan alltid har närmast obegränsat med pengar
              att avvara på samtliga utgiftsområden är något vi i Alliansen
              har lärt oss leva med efter sex och ett halvt år i regeringsställning.
              Socialdemokraterna säger till exempel ofta att de har högre ambitioner
              för Sverige. Det är alltmer uppenbart att de högsta ambitionerna
              gäller skattetrycket.
            </seg>
            <seg n="6e3896ef">
              Herr talman! Det känns bra att kunna konstatera att Alliansen
              trots en svår finanskris och tuffa tider har kunnat göra viktiga
              förbättringar av studiemedlen. Vi har klarat av att göra reformer
              på detta område som den tidigare regeringen inte ens klarade av
              att göra i högkonjunktur. Betydligt annorlunda ser det ut i vår
              omvärld. Titta på många andra länder! Det enda man där diskuterar
              nu är vilka nedskärningar man ska göra, vilka besparingsprogram
              man ska anta och vilka skatter man ska höja. I många av dessa
              länder är studenter såklart en av de grupper som får betala.
            </seg>
            <seg n="c7da7145">
              Sverige är inte i det läget, utan Alliansen har i stället kunnat
              genomföra förbättringar för våra studenter flera gånger de senaste
              åren. Det var mycket angeläget eftersom studiemedlen hade urgröpts
              under lång tid under tidigare socialdemokratiska regeringar. Studiemedlen
              har nu äntligen kunnat komma upp i de nivåer som bland annat studentorganisationer
              brukar säga är rimliga. För första gången någonsin går studentbudgetarna
              ihop, i vart fall nästan.
            </seg>
            <seg n="373f566f">
              Även i årets budget finns flera förbättringar. Bland annat höjs
              tilläggsbidraget inom studiemedel som lämnas till studerande med
              barn. Vi förlänger den extra satsningen på arbetslösa ungdomar
              på 2024 år som saknar fullständig grundskole- eller gymnasieutbildning
              så att de kan få den högre bidragsnivån även för studier som påbörjas
              under 2013.
            </seg>
            <seg n="6fa1c0a8">
              I övrigt förbättras studiemedlen kopplat till olika reformer
              som regeringen beslutat eller aviserat. Det gäller exempelvis
              utökat studiemedel för lärlingsutbildning, fler beslutade platser
              på olika högskoleutbildningar och fler platser inom yrkeshögskolan,
              yrkesvux och folkhögskolorna.
            </seg>
            <seg n="a6443e85">
              Herr talman! En annan reform jag är stolt över är höjningen av
              fribeloppet, alltså möjligheten att tjäna pengar av eget arbete
              utan att få studiemedlen reducerade. Vi har äntligen kommit bort
              från det vansinniga systemet att man ska bestraffas för att man
              har tid att jobba extra. I debatten för vissa oppositionsföreträdare
              fortfarande fram detta att arbeta extra vid sidan av studierna
              som något skadligt som närmast borde förbjudas. Min egen bild
              är precis tvärtom.
            </seg>
            <seg n="169565f3">
              Jag studerade juridik i mitten av 1980-talet. Jag kan lova att
              det inte var en tid för ekonomiska utsvävningar. Det fanns inte
              en chans att få studiemedlen att räcka ens för det nödvändigaste,
              och för dem som inte arbetade vid sidan av studierna eller kunde
              åka hem till föräldrarna på helgerna och äta ordentligt innebar
              studietiden faktiskt en högst påtvingad bantningskur.
            </seg>
            <seg n="8a61b72b">
              Själv arbetade jag mycket vid sidan av mina egna studier och
              hade ett antal olika jobb. Ofta dåligt betalda, osäkra anställningar
              och obekväma arbetstider. Men arbetet gav mig en ekonomi som möjliggjorde
              både att äga bil och ta en skidresa eller solresa som avbrott
              i studierna. Dessutom upplevde jag andra fördelar med att arbeta.
              Det var faktiskt rätt skönt att lämna studentlivet en stund för
              att umgås med arbetskamrater och ägna tankarna åt något annat
              än paragraferna i den lagbok jag annars ägnade större delen av
              min vakna tid åt. Enda smolket i glädjebägaren var faktiskt att
              jag tillhörde dem som bestraffades av staten genom reducerade
              studiemedel för att jag var flitig och arbetade hårt under studietiden
              och betalade skatt på min lön. Det kändes grymt orättvist. På
              den tiden hade jag ingen aning om att jag en dag skulle vara med
              och fatta beslut i riksdagen som förändrade detta.
            </seg>
            <seg n="55d307ee">
              Efter studierna upplevde jag det som många andra studenter och
              arbetsgivare bekräftar, att min arbetslivserfarenhet hade ett
              värde när jag sökte jobb, även om arbetsuppgifterna från exempelvis
              industri och restaurang låg väldigt långt från mitt framtida jobb
              som jurist.
            </seg>
            <seg n="89e94f19">
              Inom parentes kan nämnas att jobbskatteavdraget gör det mycket
              lönsamt för studenter att arbeta extra. Skattebelastningen blir
              betydligt mindre än tidigare, vilket många studenter konstaterat
              med glädje de senaste åren. I princip kan man säga att de första
              20 000 kronorna man tjänar i stort sett inte beskattas alls.
            </seg>
            <seg n="2b0d1015">
              Herr talman! Den politik som har förts de senaste åren har visat
              att Alliansen har vågat göra viktiga satsningar och att vi har
              kunnat prioritera trots svåra tider. Jag konstaterar att av den
              senaste omfattande undersökning som CSN har gjort framgår det
              att köpkraften för studiemedlet 2011 var det högsta sedan 1965,
              då det moderna studiemedelssystemet infördes. Även i CSN:s enkätundersökning,
              som presenterades i början av det här året, bekräftar studenterna
              att deras ekonomiska situation har förbättrats.
            </seg>
            <seg n="2f18c772">
              Alliansen har i ord och handling visat att vi har varit beredda
              att göra stora förbättringar för studenterna. Oppositionen har
              år efter år efterfrågat förbättring av studiemedlen, men själv
              orkade man inte med det under sin tid i regeringsställning, trots
              att det då var högkonjunktur. Nu har Alliansen genomfört förbättringarna,
              dessutom i en tid med stora ekonomiska påfrestningar. Jag förstår
              att detta svider hos oppositionen, vilket visar sig i att oppositionsföreträdare
              i dag pratar om det mesta utom om studiemedlen, som denna debatt
              egentligen handlar om.
            </seg>
            <seg n="f7112ee2">
              Herr talman! Som ansvarig för vuxenutbildningsfrågorna hos Moderaterna
              kan jag se utmaningar när det gäller studiemedelssystemet för
              den som studerar på olika former av vuxenutbildning. Visserligen
              har Alliansen även här förbättrat villkoren och infört vissa riktade
              stöd, och ytterligare förbättringar aviseras, som sagt, för 2013.
              Men fortfarande är systemet ganska snårigt, och många vuxenstuderande
              upplever att det är svårt att få studiemedel för vissa former
              av vuxenutbildning. Ibland tror jag också att kunskaperna bland
              studenterna är dåliga om de möjligheter till studiemedel som faktiskt
              finns.
            </seg>
            <seg n="99dedcb4">
              Kanske finns det anledning att återkomma till frågan om enklare
              och mer generösa möjligheter till studiemedel vid vuxenutbildning
              om vi ska kunna utveckla det livslånga lärandet.
            </seg>
            <seg n="cc6f59bc">
              Det kan också finnas anledning att mer långsiktigt diskutera
              dagens åldersgränser för studiemedel, om vi ska kunna arbeta fler
              år och kanske behöver byta yrke under livet.
            </seg>
            <seg n="d566eb8b">
              Jag konstaterar belåtet att regeringen har tillsatt en särskild
              utredare som har fått i uppdrag att se över studiehjälpen i dess
              helhet, att anpassa studiestödet till nya studerandegrupper. Det
              är en mycket viktig framtidsfråga.
            </seg>
            <seg n="2e5dae3a">
              Herr talman! Med detta sagt konstaterar jag att Sverige i dag
              har ett studiestödssystem som är det kanske mest generösa i världen.
              Alliansens ekonomiska ansvarstagande har lagt grunden till att
              vi har kunnat både värna och förbättra studiemedelssystemet sedan
              2006. Alliansen har helt enkelt gjort det ekonomiska livet lite
              lättare för studenterna. Det är ett klokt vägval eftersom vi vill
              att Sverige ska vara en kunskapsnation, där möjligheten att studera
              är tillgänglig för alla.
            </seg>
            <seg n="64ad691e">
              Med detta vill jag önska alla utskottskolleger, kansliet, talmannen,
              kammarpersonalen och givetvis alla svenska studenter en riktigt
              god jul.
            </seg>
          </u>
          <note type="speaker" n="bde22b4c">
            Anf. 122 ADNAN DIBRANI (S) replik:
          </note>
          <u who="adnan_dibrani_954940" xml:id="i-9597dee481ae12cc-1" n="040e659d">
            <seg n="d508f8fd">
              Herr talman! Jag tänker fatta mig väldigt kort. Jan Ericson pratar
              om höga ambitioner. Då är min fråga: På vilket sätt är det att
              ha höga ambitioner för Sverige när man skär ned med 20 000 utbildningsplatser
              samtidigt som vi har det rekordstora söktryck som vi har? Jag
              vill ha ett rakt svar, inget krusidullande runt omkring. På vilket
              sätt är det höga ambitioner att skära ned antalet utbildningsplatser
              när man verkligen behöver dem med tanke på den ungdomsarbetslöshet
              som finns och så vidare?
            </seg>
          </u>
          <note type="speaker" n="909b2864">
            Anf. 123 JAN ERICSON (M) replik:
          </note>
          <u who="jan_ericson_bc64eb" xml:id="i-9998a3d77a030504-1" n="82b336b4">
            <seg n="3c790c14">
              Herr talman! Jag konstaterar att under 2010 och 2011 hade vi
              rekordmånga som studerade på högskola i Sverige. Jag konstaterar
              också att vi tillskjuter flera extra platser under 2013. Sedan
              är det alltid så att behoven av olika typer av utbildningar ökar
              och minskar. Dessutom följer det elevkullarna.
            </seg>
            <seg n="50d43959">
              Jag kan också konstatera att Adnan Dibrani påstår att nästa år
              kommer antalet platser att minska med 10 000 och att han skjuter
              till 7 000 platser till högskolan. Det innebär att det även med
              Socialdemokraternas politik skulle bli färre platser på högskolan.
            </seg>
          </u>
          <note type="speaker" n="71a53911">
            Anf. 124 ADNAN DIBRANI (S) replik:
          </note>
          <u who="adnan_dibrani_954940" xml:id="i-9597dee481ae12cc-2" n="040e659d">
            <seg n="36eaf81b">
              Herr talman! Det är helt rätt. Det är 7 000 platser och 4 500
              på yrkeshögskolan. Det blir 11 500 platser.
            </seg>
            <seg n="89b3ab07">
              Nu har jag totalt glömt vad det var Jan Ericson sade, för jag
              tänkte på helt andra grejer.
            </seg>
            <seg n="710469e7">
              Först och främst vill jag bara säga att det inte är så att Socialdemokraterna
              slår sig för bröstet när antalet utbildningsplatser går ned. Om
              vi besöker högskolor och universitet ser vi att alla har börjat
              förbereda sig på att skära ned. Det är alltså ingenting som vi
              har hittat på, utan det är högskolor och universitet som själva
              säger detta. Då väljer jag att lita på dem och inte på dig i det
              här fallet, eftersom de arbetar med de frågorna.
            </seg>
            <seg n="61c654e7">
              Det jag däremot kan säga är att det är ganska självklart att
              antalet platser har ökat relativt sett, men tittar vi rent andelsmässigt
              ser vi ju att antalet utbildningsplatser har minskat under er
              tid. Även om det finns fler platser har andelen utbildningsplatser
              med tanke på det söktryck som finns och med tanke på de ungdomskullar
              som finns gått ned.
            </seg>
            <seg n="102897b7">
              Än en gång: Utbildningsambitioner och höga ambitioner kan vi
              säkert båda prata om att vi har, liksom vad höga ambitioner är
              för någonting, men tycker du att det i dessa tider när vi har
              en hög ungdomsarbetslöshet, när vi har folk som varslas och folk
              som sägs upp och verkligen behöver vidareutbilda sig är läge att
              skära ned på antalet platser?
            </seg>
          </u>
          <note type="speaker" n="bf7f9f3f">
            Anf. 125 JAN ERICSON (M) replik:
          </note>
          <u who="jan_ericson_bc64eb" xml:id="i-9998a3d77a030504-2" n="82b336b4">
            <seg n="29ba1d8d">
              Herr talman! Jag tycker som så, att det viktiga är att vi har
              en mångfald i utbildningsplatser. Jag kan bara konstatera att
              vi har tillfört ganska mycket resurser till både yrkesvux och
              lärlingsvux, till yrkeshögskolan och folkhögskolorna. Alla de
              har också sin plats i hela utbildningssystemet.
            </seg>
            <seg n="0fe5e772">
              Jag konstaterar att Adnan Dibrani också räknar in yrkeshögskoleplatserna
              när han talar om hur många ytterligare platser som ni skjuter
              till i utbildningssystemet. Då tycker jag faktiskt att jag också
              har rätt att räkna med de platserna.
            </seg>
            <seg n="25fb624f">
              Det viktiga är att vi har en mångfald av utbildningar och att
              människor kan gå både korta utbildningar och högskoleutbildningar.
              Vi biter oss själva i svansen om vi tror att alla problem i samhället,
              alla arbetsmarknadsbehov, löses med bara högskoleutbildningar.
              Det behövs också andra saker. Där står vi för en mångfald där
              man kan gå både kortare och längre utbildningar.
            </seg>
          </u>
          <note type="speaker" n="2a0add6f">
            Anf. 126 ROGER HADDAD (FP):
          </note>
          <u who="roger_haddad_de36c7" xml:id="i-f47a36a8f229ce4c-0" n="025dd006">
            <seg n="b5cda4c7">
              Herr talman! Nästa års budget för studiemedel uppgår till drygt
              22 miljarder kronor. Ställt mot Folkpartiets och alliansregeringens
              tydliga förslag finns åtminstone fyra olika förslag från de rödgröna
              och Sverigedemokraterna. Dessutom har Sverigedemokraternas representant
              lämnat salen, och Vänsterpartiets representant är inte närvarande.
            </seg>
            <seg n="f1fc1e5d">
              Hur som helst. Detta är detaljbudgeten, om jag får använda det
              uttrycket, för studiemedelsbudgeten. Själva ramen antog vi i slutet
              av november.
            </seg>
            <seg n="ba5b4083">
              Folkpartiet och alliansregeringen har prioriterat högre studiemedelsbelopp
              i flera steg. Den 1 januari 2010 höjdes beloppet med 431 kronor
              per studiemånad. Beloppet höjdes med ytterligare 498 kronor per
              studiemånad från den 1 juli 2011. Studiemedlet innevarande år
              är på ca 9 700 kronor för heltidsstudier, där ungefär 3 000 kronor
              utgör en bidragsdel och 6 000 kronor en lånedel. Det som är positivt
              är att månadsbeloppet är högre än de kostnader en student beräknas
              ha om man utgår från det underlag som både CSN, Swedbank och Sveriges
              Förenade Studentkårer har redovisat.
            </seg>
            <seg n="d1e7538e">
              Studiemedelspolitiken är en viktig del för unga och vuxna att
              kunna fortbilda sig. Under 2011 fick drygt 970 000 studerande
              någon form av studiestöd. I nästa års anslag i budgeten prioriteras
              bland annat för de förväntade ökade kostnaderna för studiemedel
              som uppstår i samband med de satsningar som regeringen gör inom
              vuxenutbildningen och lärlingsutbildningarna. Men ett ökat antal
              platser vid högskolorna och ett ökat antal platser på yrkeshögskolan
              är inte vad Socialdemokraterna tror, nämligen en arbetsmarknadspolitisk
              åtgärd. Glöm inte att många i den målgrupp som ni väljer att lyfta
              upp, de arbetslösa ungdomarna, inte ens har slutbetyg från gymnasiet.
              De har ingen access till vare sig yrkeshögskolan eller högskolan
              utan behöver komplettera. Det är precis det vi satsar på genom
              yrkesvux och genom att förlänga folkhögskolesatsningen. Ungdomar
              ska få en högre bidragsdel och kunna komplettera grundskolan och
              gymnasieskolan. Det verkar till exempel Miljöpartiets ledamot
              ha missat helt i betänkandet.
            </seg>
            <seg n="42ec5c50">
              Herr talman! Ytterligare en viktig målgrupp som vi prioriterar
              i nästa års budget är studerande med barn. Tilläggsbidraget höjs
              med 10 procent utöver tidigare höjningar av flerbarnstillägget.
              Jag vill här också nämna den utredning som ska redovisa sitt förslag
              den 30 juni nästa år. Den har ett tydligt och viktigt uppdrag
              att titta på hur studiehjälpen ska reformeras med hänsyn till
              både utbildningspolitiska och familjepolitiska mål. Utredaren
              ska också titta på hur familjens ekonomi kan säkras även om elevens
              studiebidrag dras in vid olovlig frånvaro eftersom det kan påverka
              familjens andra totala inkomster, till exempel bostadsbidraget.
              Det måste vi naturligtvis förebygga.
            </seg>
            <seg n="b62aa806">
              Vi har, som har nämnts tidigare, höjt fribeloppet. Jag tror att
              det 2010 beräknas uppgå till 142 400 kronor. Det är en viktig
              signal och åtgärd för att stimulera studenter att arbeta parallellt.
            </seg>
            <seg n="80ae1321">
              Vi måste, herr talman, aktivt förebygga skolket i skolan. Skolk
              har olika orsaker, men oavsett skäl är frånvaro aldrig acceptabel.
              I gymnasieskolan ska det råda närvaroplikt den dagen en elev har
              tackat ja till sitt program. Gymnasieskolan har en viktig roll
              att förbereda ungdomar att läsa vidare till universitetet eller
              gå ut i arbetslivet. Närvaro är en förutsättning för att lärare
              ska kunna stötta elever som har det tufft i skolan eller tufft
              hemma. Vi vet att några få timmars skolk i början av terminen
              ofta växer till långvarig frånvaro och kanske till och med skolavhopp.
              Vi vet att elever som hoppar av skolan riskerar att hamna i arbetslöshet,
              kriminalitet och missbruk. Att inte acceptera skolk är att hjälpa
              de elever som riskerar att vandra en sådan väg.
            </seg>
            <seg n="1cc0980d">
              Herr talman! För att få studiebidrag ska man studera. Det är
              inte svårare än så. Det är i den riktningen studiemedelspolitiken
              nu förs, och vi ser redan hur CSN:s tuffa riktlinjer börjat ge
              effekt. Den 1 januari 2012 skärptes rutinerna för när ogiltig
              frånvaro ska rapporteras in till CSN. Upprepad frånvaro mer än
              några timmar under en månad ska inrapporteras. Antalet studerande
              med ogiltig frånvaro i kommunala och fristående gymnasieskolor
              i Sverige som har fått studiehjälp indragen under läsåret 2011/12
              uppgick till hela 19 700 personer. Det motsvarar 5,5 procent av
              de drygt 370 000 personer som fick studiehjälp inom de båda skolformerna
              under läsåret, vilket är en ökning med 1,2 procentenheter jämfört
              med läsåret innan.
            </seg>
            <seg n="574076a1">
              I det här sammanhanget, herr talman, vill jag också säga att
              vi motsätter oss Miljöpartiets kravlösa hållning som i princip
              går ut på att studiebidrag ska betalas ut oavsett om man är närvarande
              eller frånvarande giltigt eller ogiltigt.
            </seg>
            <seg n="059157a4">
              Herr talman! Sverige har, och ska ha, en generös studiemedelspolitik.
              Utöver CSN:s fortsatta viktiga arbete med att öka tillgängligheten
              och servicen och med att driva in skulder finns några andra utmaningar.
              Statens resurser inom det politikområdet måste bättre nå den målgrupp
              som bäst behöver studiemedel. Vi måste lösa finansieringen för
              studenter inom den grundläggande vuxenutbildningen. Målgruppen
              är nästan uteslutande invandrare och flyktingar som kommer hit
              och läser in grundskolekompetens.
            </seg>
            <seg n="69c9dd88">
              Den så kallade Gruv-utredningen tittar på ett särskilt problem.
              Bakgrunden är att många som studerar på grundvux finansierar studierna
              med studielån och får sedan stora problem med att betala tillbaka
              sina skulder. Hälften av dessa hamnar hos kronofogden. Därför
              måste studiemedelssystemet analyseras, och det måste läggas fram
              förslag på förändringar så att fler kan fullfölja sin utbildning.
            </seg>
            <seg n="78004a13">
              Herr talman! Vi har ett bra studiemedelssystem, och vi har en
              generös studiemedelspolitik. Med de orden yrkar jag bifall till
              förslaget i betänkandet och avslag på reservationerna.
            </seg>
          </u>
          <note type="speaker" n="0addaf69">
            Anf. 127 EMIL KÄLLSTRÖM (C):
          </note>
          <u who="emil_kallstrom_e82f3a" xml:id="i-ea3a83b7eea4101a-0" n="817c3b7a">
            <seg n="f6d87f82">
              Herr talman! Nu har vi kommit till den debatt som jag i en tidigare
              upplaga av denna debatt kallade för den minst spännande debatten
              på hela året. Varför gör jag det? Jo, därför att vi alla är helt
              överens. Studiemedlet är inte en av de stora skiljelinjerna i
              svensk politik, utan här är det generositet, och möjligen lite
              ytterligare generositet i skydd av sin oppositionsroll, som gäller.
            </seg>
            <seg n="bd2a9c4d">
              Den här frågan kan man se på många olika sätt. Om man läser de
              särskilda yttranden som har lämnats in från oppositionspartierna
              eller om man lyssnar på debatten märker man snart att de invändningar
              som finns handlar om allt annat än studiestöd.
            </seg>
            <seg n="8f4ce361">
              Med det sagt, att den här debatten kanske inte hör till de mer
              spännande eller spänstiga debatterna, är den kanske en av de mest
              viktiga debatterna på hela året. Att vi har ett generöst och tillgängligt
              studiestödssystem är en av de aspekter man kan vara allra stoltast
              över när det gäller Sverige och den svenska offentliga ekonomin.
              Vi klarar av detta. Här kan vi återigen nämna att grunden för
              detta givetvis är att vi har en väl fungerande ekonomi, att vi
              har statsfinanser i balans som gör att vi har råd. Vi kan dessutom
              höja de studiemedel som redan före höjningarna var bland världens
              mest generösa.
            </seg>
            <seg n="66f57958">
              År 2010 höjde alliansregeringen studiemedlet med 431 kronor.
              År 2011 följde vi efter och höjde med 498 kronor. Tidigare talare
              har också nämnt att CSN sagt att 2011 var det år sedan det nuvarande
              studiemedelssystemet kom på plats som man fick allra mest om vi
              ser till den köpkraft som pengarna ger.
            </seg>
            <seg n="e7d2578e">
              Utmaningen för de vanliga studenterna, den stora massan som får
              de ca 9 700 kronorna i bidrag och lån, är att systemet inte ska
              sacka efter, som det har gjort i perioder i svensk politik, att
              vi inte klarar av att hålla nivån. Men den här nivån är numera
              som tur är indexerad efter prisbasbeloppet, så den risken är väl
              ganska liten.
            </seg>
            <seg n="f616d4ba">
              1,3 procent i ränta det är en väldigt billig kostnad för att
              låna pengar. Oavsett hur stor säkerhet man har på en bil, en fastighet
              eller vad det nu kan vara får man inte låna så billigt när man
              går till banken. Men det får man om man tar ett studielån. Den
              låga räntan har gått ned. Innevarande år betalar man 1,5 procents
              ränta på sina studielån, och nästa år blir det ännu billigare,
              1,3 procent.
            </seg>
            <seg n="6e3283aa">
              Detta beror på att svensk ekonomi är så oerhört välskött.
            </seg>
            <seg n="5df94903">
              Nu talar jag i eget intresse, för jag har också studielån som
              jag betalar av på. Vi betalar ränta baserat på statens upplåningskostnader
              de senaste tre åren. Eftersom Sverige är en så pass stark ekonomi
              i en värld som inte är en stark ekonomi lånar Sverige pengar väldigt
              billigt, och detta medför att studenter här lånar pengar väldigt
              billigt. Det har blivit billigare att vara student tack vare att
              svensk ekonomi är så välskött.
            </seg>
            <seg n="a8161c60">
              Om jag går tillbaka till tidigare versioner av denna debatt och
              vad jag har försökt lägga vikten på kan jag säga att vi med de
              höjningar som gjorts har klarat av den stora massan studenter.
              De som går direkt från gymnasiet eller har något år i jobb och
              sedan börjar plugga, bor i en billig lägenhet och så vidare lever
              ganska bra på studiemedlen. De klarar sig, och de lever sina liv
              på ett bra sätt.
            </seg>
            <seg n="5f72ba6d">
              Sedan finns det andra grupper för vilka det krävs förbättringar,
              och en sådan grupp är studenter med barn. Här är det glädjande
              att vi kan göra rejäla tillägg. De tillägg som finns för studenter
              med barn höjs med ungefär 10 procent. För den som har ett barn
              höjs tillägget per månad från 528 till 580 kronor. För den som
              har två barn höjs det från 860 till 948 kronor. För den som har
              tre eller fler barn höjs tillägget per månad från 1 036 till 1
              140 kronor.
            </seg>
            <seg n="2a811754">
              Det känns väldigt bra att vi kan höja de här nivåerna. Det är
              ett stort steg för denna grupp att börja studera eftersom det
              kan innebära ett stort ekonomiskt avbräck för dem. Det är inte
              omöjligt att vi måste fortsätta att ytterligare slipa ned trösklarna
              för denna grupp till att börja studera.
            </seg>
            <seg n="6bf4a015">
              Studier på högskola är i grunden ett heltidsengagemang, men väldigt
              många ser att man har chansen att jobba extra. De allra flesta
              har möjlighet att göra det på sommaren, och många gör det på helger
              och kvällar eller på deltid under arbetsveckorna. Det är fantastiskt
              bra att vi har kunnat höja det belopp som man får tjäna innan
              man straffas av systemet.
            </seg>
            <seg n="c2cf3f4c">
              Personligen hade jag gärna sett att den övre gränsen inte hade
              funnits, att du fick tjäna hur mycket pengar du vill om du är
              student. Men den gräns som vi nu har levererat och som just nu
              ligger på 140 800 kronor innebär att de allra flesta kan jobba
              så mycket de vill, tjäna de pengar de har möjlighet att tjäna
              och ändå vara inom ramen för det som man får tjäna.
            </seg>
            <seg n="808d2176">
              När jag satt och förberedde mitt anförande hade jag, som så många
              andra av oss, tv:n på med den pågående riksdagsdebatten. Då var
              det arbetsmarknadsutskottet som debatterade, och konceptet med
              studentmedarbetare nämndes i ett replikskifte.
            </seg>
            <seg n="629a2f68">
              Utskottets ordförande nämnde Region Skåne som ett bra exempel
              där man tar in studentmedarbetare som får kombinera arbete och
              studier under en kortare tid, dels för att ta till vara studenternas
              kompetens när den är som allra färskast, dels för att ge studenterna
              en inblick i arbetslivet och föra akademi och näringsliv närmare
              varandra, eller offentligt samhälle i detta fall när det gäller
              Region Skåne.
            </seg>
            <seg n="bf0e24ba">
              Arbetsmarknadsutskottets ordförande efterlyste detta som någonting
              som man kan utveckla. Låt mig vara den förste som instämmer i
              detta. Jag tror att många fler offentliga institutioner och många
              fler företag skulle kunna utveckla sitt arbete med studentmedarbetare
              för att brygga in studenter i arbetslivet, till och med under
              tiden som man befinner sig i studier.
            </seg>
            <seg n="6e6e376d">
              Avslutningsvis brukar man nämna någonting som oppositionen har
              klankat ned på eller har haft invändningar mot. Men när det gäller
              just detta politikområde finns det, om vi ser propositionen i
              sak, i princip inga invändningar mot regeringens politik. När
              Socialdemokraterna väl började prata om propositionen välkomnade
              man höjningen för föräldrar som studerar, och det var jättebra.
            </seg>
            <seg n="c06a546f">
              Även om det blir debattekniskt lite tråkigt är det väldigt tryggt
              för svenska studenter att vi har ett så pass generöst system med
              en så bra och bred politisk uppbackning. Att inleda en utbildning
              kan vara ett commitment på uppemot fem år om man ska läsa en masterutbildning,
              och då vet man att det finns en bred politisk uppbackning. Under
              hela den tid man kommer att befinna sig i studier har vi ett bra
              och generöst studiesystem, där alliansregeringen dessutom har
              höjt beloppen tack vare en välskött svensk ekonomi.
            </seg>
          </u>
          <note type="speaker" n="497510b3">
            Anf. 128 YVONNE ANDERSSON (KD):
          </note>
          <u who="yvonne_andersson_0b5397" xml:id="i-cd9f1a8584919491-0" n="f66f60af">
            <seg n="36d0427b">
              Herr talman! Som tidigare sagts i flera anföranden har vi ett
              av världens mest generösa studiestödssystem. Studiestödet är ju
              en rad poster, och jag är osäker på om det har framkommit särskilt
              tydligt i debatten. Jag tar mig friheten att trycka på vilka poster
              som regeringen har föreslagit i sin proposition och som utskottet
              har ställt sig bakom utan några som helst reservationer. Det är
            </seg>
            <seg n="04ba1501">
              Jag ville läsa upp de här åtta posterna för att tala om hur brett
              och omfattande detta betänkande är, där vi alla är överens om
              att arbeta vidare i riktning mot att alla ska ha rätten att få
              känna sig trygga under sin studietid.
            </seg>
            <seg n="5a20d168">
              Herr talman! Generösa och rimliga villkor för finansiering av
              studietiden finns i dag. Det visar sig inte minst i CSN:s rapport
              Studerandes ekonomiska och sociala situation 2011 . Där var det
              tydliga utmaningar. Många studenter tycker att studiemedlen mycket
              väl räcker för att täcka levnadskostnaderna. Ändå har det funnits
              en otrygghet bland vissa studenter då de inte vet om de på allvar
              ska klara av sin finansiella situation. Det är naturligtvis inte
              bra, och det måste vi ta på allvar.
            </seg>
            <seg n="b172596c">
              Vi kristdemokrater har tillsammans i Alliansen och före Alliansen
              alltid arbetat för trygga förhållanden, inte minst för de studenter
              som är föräldrar eller som får barn.
            </seg>
            <seg n="e7da5702">
              I dag kan vi konstatera att vi går in och gör avsevärda förbättringar
              på särskilt tre plan. Till exempel ser man över studiehjälpsdelen
              i en helhetsutredning som ska bli klar sommaren 2013.
            </seg>
            <seg n="81be9b77">
              Varför tillsätter alliansregeringen så många utredningar på olika
              områden? Jo, det är för att vi ska få veta vad som gäller, för
              att vi ska följa upp och kunna förbättra. Mycket av det som tidigare
              låg dunkelt lyfter vi fram i ljuset gång efter annan. Det blir
              heta debatter i kammaren och i pressen, men värdet är att vi hela
              tiden kan förbättra det vi gör.
            </seg>
            <seg n="bf873063">
              Ytterligare en sak är fribeloppet, som har nämnts här, men också
              tilläggsbidragen för dem som har barn. Det här är riktigt bra.
              I ett livslångt lärande, i en nation som ska ligga i fronten på
              kunskapsutvecklingen, behöver vi ha studiemedel för människor
              som befinner sig i en familjebildande situation. De ska inte förlora
              på det.
            </seg>
            <seg n="85516397">
              Jag hade själv förmånen att ha det, och de flesta av er har väl
              haft studiehjälp i någon form, skulle jag gissa. Det var väldigt
              viktigt. Men vi ska ha klart för oss att vi har gjort avsevärda
              förbättringar inom studiestödsområdet sedan vi började på 2000-talet.
            </seg>
            <seg n="dac26f9a">
              Att fribeloppet har höjts är en annan sak. Det ska vara lönsamt
              att gå och arbeta. Det ska vara en möjlighet att bestämma över
              sina finansiella levnadsvillkor. Det är jättebra.
            </seg>
            <seg n="01d2f2fa">
              Jag kan också trycka på det min kollega Emil Källström sade:
              Om jag själv hade fått bestämma hade jag velat få bort gränsen
              helt. Vi får väl se hur långt vi kommer att sträcka oss. Men vi
              är nog många som tycker att studenterna själva är så ansvarsfulla
              att de mycket väl kan avgöra att de klarar sina studiemål och
              samtidigt ha kontakt med arbetslivet. Det är för övrigt en arbetslinje
              och stämmer väl överens med det vi jobbar med.
            </seg>
            <seg n="7f15fb03">
              Den tredje del där det är avsevärda förbättringar är vuxenutbildningen.
              År 20062012 ökade vi vuxenutbildningen med 1 miljard. År 20132016
              avser vi att öka med 35 000 årsplatser inom vuxenutbildningen.
              Därtill kommer kommunal utbildning. Det är riktigt bra, och där
              jobbar vi vidare, just för att förverkliga det som vi har sagt
              hela tiden: det livslånga lärandet där vi går vidare.
            </seg>
            <seg n="f2540466">
              Herr talman! Det finns inga motioner till betänkandet, som sig
              bör. Jag vill säga att alliansregeringen ligger mycket väl till
              beträffande finansiella villkor för studenter, detta på grund
              av att vi har en välskött ekonomi. Vi kommer att följa behoven,
              inte minst den utredningen om studiehjälp.
            </seg>
            <seg n="484e398f">
              I dagsläget kan jag vara riktigt nöjd bara med ett bifall till
              förslaget i betänkandet, och jag önskar naturligtvis kolleger,
              kammarpersonal och naturligtvis herr talmannen en god jul.
            </seg>
          </u>
          <note n="80d8620c">
            Överläggningen var härmed avslutad
          </note>
          <note n="8da40c32">
            9 § Privatuthyrning av bostäder
          </note>
          <note n="ea3be278">
            Föredrogs
          </note>
          <note type="speaker" n="73a7e85b">
            Anf. 129 VERONICA PALM (S):
          </note>
          <u who="veronica_palm_3d4bd3" xml:id="i-de9b67e9fd4e7681-0" n="49432021">
            <seg n="9087f1f4">
              Herr talman! Då, vänner, får vi äntligen diskutera den lilla
              del av bostadspolitiken som rycktes ut ur budgetdebatten, nämligen
              hyrorna för andrahandsuthyrning. Jag vill börja med att sätta
              det i någon form av kontext.
            </seg>
            <seg n="a92ebd2d">
              Sverige har en kraftig bostadsbrist och har haft ett lågt bostadsbyggande
              under en lång rad år. Under de senaste 1020 åren har Sverige byggt
              mindre än jämförbara länder. När man tittar på statistiken ser
              man 20062007, alltså strax före finanskrisen, ett ras i nyproduktionen.
              Finanskrisen hjälpte sedan inte, utan vi fortsätter att minska
              nyproduktionen. Det har effekter för svensk tillväxt och svensk
              konkurrenskraft.
            </seg>
            <seg n="1d9d5b80">
              Sverige är en liten nation, långt bort från ära och redlighet,
              en liten nation med ett språk som ingen människa begriper och
              med en liten befolkning, en befolkning som är mindre än antalet
              personer i staden London. Trots det har Sverige kunnat stå stark
              i internationell konkurrens. Trots det har Sverige kunnat utvecklas
              som en stark nation med jobb och tillväxt.
            </seg>
            <seg n="ad664690">
              Därför blir jag så orolig när vi nu ser hur bostadsbristen fortsätter
              att öka och hur nyproduktionen av bostäder inte kommer till.
            </seg>
            <seg n="66a9d70f">
              Det betyder att den som vill ha ett jobb inte kan ta det. Det
              betyder att hon som har kommit in på drömutbildningen tvingas
              tacka nej därför att hon inte får en studieplats. Ni har mött
              de exemplen. Jag har mött de exemplen. De finns runt om i hela
              vårt land. Det är inte ett isolerat storstadsproblem. Bostadsbristen
              i Sverige finns i nästan alla kommuner. 90 procent av alla kommuner
              uppger själva att de har brist på hyresrätter.
            </seg>
            <seg n="03997059">
              Bostadsbristen är en av faktorerna, förutom regeringens undfallenhet
              när det gäller utbildningspolitik och möjligheten för människor
              att få en trygg omställning till ett annat arbete, som gör att
              Sverige i dag förlorar i internationell konkurrenskraft. Det är
              inte bra. Det är inte bra för Sverige, och det är inte bra för
              oss som bor här i landet.
            </seg>
            <seg n="ad9df818">
              Därför krävs en aktiv bostadspolitik med ökat bostadsbyggande.
            </seg>
            <seg n="9527708c">
              Då måste man titta lite på regeringens åtgärder. Under drygt
              sex år har man gjort tre saker.
            </seg>
            <seg n="3f8d297a">
              Det första man gjorde när man tillträdde var att avskaffa all
              form av produktionsstöd för nyproduktion av bostäder. Resultatet
              kom snabbt: produktionen sjönk.
            </seg>
            <seg n="ce71f41c">
              Det andra var att det blev en ny plan- och bygglag. Det behövdes,
              för det tar alldeles för lång tid från idé till spaden i jorden
              och till färdigt byggprojekt. I dag, ett och ett halvt år efter
              den nya lagen, har vi resultatet: Det tar ännu längre tid. Byggprocessen
              har blivit ännu krångligare. Planprocessen tar ännu längre tid,
              och det är ännu mer överklaganden.
            </seg>
            <seg n="5d3a939e">
              Det tredje är det som vi är här för att diskutera i dag.
            </seg>
            <seg n="a51e6019">
              Jag förstår desperationen. Jag förstår att det är jobbigt att
              ha de ideologiska skygglapparna som gör att man inte kan föra
              en aktiv bostadspolitik, att man inte kan vända på alla stenar
              och se till att öka produktionen. Verktygen finns ju. Vi vet allihop
              att de finns. Regeringen har valt att avskaffa dem eller försämra
              dem.
            </seg>
            <seg n="7e5aeb78">
              Jag förstår den desperationen. Men i ärlighetens namn är inte
              inneboende lösningen på de ungas bostadsbrist. Vi behöver fler
              bostäder.
            </seg>
            <seg n="4b68764c">
              I desperationen över att inte ha gjort någonting på sex år hastar
              regeringen fram ett dåligt genomarbetat utkast till lagförändringar
              när det gäller möjligheten att hyra ut bostäder i andra hand och
              när det gäller prissättningen för bostäder i andra hand. Dessutom
              försöker man tricksa lite med budgetreglerna och pilla in det
              på fel ställen. Det är över huvud taget en sörja av dålig hantering.
            </seg>
            <seg n="3b482473">
              Bostadsmarknaden är inte vilken marknad som helst, utan det är
              en marknad som behöver vara stabil under lång tid framåt. Just
              därför behövs det brett samarbete och stabila spelregler. Det
              är inte något som passar sig för politiskt tricksande. Det är
              sorgligt.
            </seg>
            <seg n="deb4b763">
              Jag vill att vi ska se till att öka bostadsproduktionen här i
              landet, få fler bostäder, små bostäder som unga kan betala och
              som unga kan bo i. Men under tiden tycker jag naturligtvis att
              vi ska se till att använda de bostäder som finns bättre.
            </seg>
            <seg n="efc5bb19">
              Jag är ganska övertygad om jag säger ganska övertygad, eftersom
              det inte finns någon som vet att det finns bostäder som står tomma
              i våra större städer och tillväxtregioner och som, rätt hanterat,
              skulle kunna utnyttjas bättre.
            </seg>
            <seg n="03b11b80">
              Då behövs det ett bättre regelverk som ger möjligheter för bostadsrättsinnehavarna
              och bostadsrättsägarna, alltså föreningen, att tillsammans se
              till att utnyttja dem bättre. Det behövs en prissättning som gör
              att om du hyr ut din bostad i andra hand till någon under ett,
              ett och ett halvt eller två år, då ska du kunna få täckning för
              de faktiska kostnader som du har i form av lån, räntor på lån
              och avgift till föreningen men inte amorteringar, kapitalkostnader
              och kapitalförmering.
            </seg>
            <seg n="6bf84cf3">
              Det behövs en andrahandsförmedling. Jag är övertygad om att mycket
              av det som gör att man inte hyr ut är en osäkerhet: Vilken trygghet
              finns det om något händer? Om lägenheten går sönder, vilken trygghet
              har jag som uthyrare? Det ska vara en andrahandsförmedling som
              vänder sig både till mig som hyr ut och till mig som vill hyra.
            </seg>
            <seg n="c7d51274">
              Vi behöver se över möjligheterna för bostadsrättsföreningarna
              att ta ut en extra avgift för de eventuella merkostnader det innebär
              att den som äger bostaden inte bor i den.
            </seg>
            <seg n="9ada60f2">
              Det finns en rad åtgärder som man skulle kunna vidta för att
              öka utnyttjandet av det befintliga beståndet, men regeringen väljer
              att göra ingenting. Det är sorgligt.
            </seg>
            <seg n="24a478d6">
              Socialdemokraterna och Miljöpartiet har varit tydliga med att
              vi vill ha förändring och förbättring. Vi vill utnyttja det befintliga
              beståndet bättre. Då duger inte den typen av slarviga, hastig
              framtagna, iordningtricksade regelverkssystem och processer som
              den här regeringen har ägnat sig åt.
            </seg>
            <seg n="6d95b56d">
              Jag förstår att det är svårt att vara en fyrpartiminoritetsregering.
              Har man förhandlat ihop någonting i Regeringskansliet är det inte
              lätt att diskutera med oss i riksdagen, men vill man ha en stabil
              överenskommelse, en stabil bostadspolitik och en stabil bostadsmarknad
              krävs det att man som ansvarsfull regeringen också talar med det
              största partiet i riksdagen. Då skulle man kunna få det. Jag tycker
              att det är sorgligt att stå här i dag och konstatera att det var
              viktigare att få igenom marknadshyror i andrahandsbeståndet än
              att få ett regelverk som fungerar.
            </seg>
            <seg n="93d51a07">
              Jag har gått igenom beredningsgången för det förslag vi behandlar
              i dag. Den är under all kritik för en ansvarsfull regering på
              ett sådant beredningsområde.
            </seg>
            <seg n="2854b6fe">
              Det är också ett förslag som på ett betänkligt sätt griper in
              i äganderätten. Jag tycker att det är mycket problematiskt. Jag
              tycker nog att den som äger en bostadsrätt också ska ha rätt att
              hantera bostadsrätten. Därför krävs det ett bättre samarbete.
            </seg>
            <seg n="6f4e9cf5">
              Det är också anmärkningsvärt att regeringens företrädare inte
              vid något tillfälle på eget initiativ har sökt upp de tre stora
              aktörerna på bostadsrättsmarknaden för ett samtal. Jag har talat
              med dem. De har många idéer. Så tycker jag att man ska bedriva
              politik. Det tycker jag är ansvarsfullt.
            </seg>
            <seg n="e88d083a">
              Det står också i propositionen att det handlar om en lägenhet.
              Det låter ju bra, men det finns ingen beskrivning av hur jag som
              potentiell andrahandshyresgäst ska veta att den lägenhet som jag
              tänker hyra till en marknadsprissatt hyra är den första eller
              den andra lägenheten, som då skulle vara till bruksvärdeshyra.
              Det är komplicerat, och vi kommer med all säkerhet att få ändringsförslag
              och förändringar i propositionen under en lång tid framöver, för
              så blir det när man inte klarar beredningsarbetet ordentligt.
            </seg>
            <seg n="f9e03008">
              Låt mig gå över till den svåraste frågan av dem alla. Löser vi
              bostadsbristen i det här landet genom att de som redan i dag bor
              i andra hand får kraftigt höjda hyror? Det blir ju resultatet.
              Jag tror inte det, men det är uppenbart att det är vad regeringen
              och regeringens företrädare i den här kammaren tror.
            </seg>
            <seg n="d8f04426">
              Regeringen föreslår en marknadsprissättning där varje lägenhet
              som ska hyras ut i andra hand ska värderas på en fri marknad och
              sedan värderas om till vad det skulle innebära i hyressättning.
              Varje lägenhet ska värderas vid varje tillfälle. Det står inte
              tydligt i propositionen vem som ska göra det, men jag antar att
              det är en fastighetsmäklare eller någon man känner som är fastighetsmäklare
              som ska göra den värderingen. Det betyder att på en av de mest
              överhettade marknaderna och i en av de mest kaotiska situationerna
              för den som inte har en bostad ska varje lägenhet värderas varje
              gång. Det betyder att det inte blir mer stabilitet på bostadsmarknaden,
              och det blir höjda hyror för den som bor i andra hand.
            </seg>
            <seg n="813aaa76">
              Dessutom väljer regeringen att ta bort möjligheten att överklaga
              ockerhyra i efterhand. Det är ett mycket konstigt sätt att hantera
              detta när man nu gör High Chaparral av andrahandsmarknaden. Jag
              skulle önska jag sagt det tidigare här i talarstolen, och det
              finns några timmar kvar att göra det att man sansade sig, satte
              sig ned och sade: Okej, vi har inte lyckats. Det har inte blivit
              så bra. Vi klarade av att avskaffa produktionsstödet. Produktionen
              gick ned. Vi klarade av att förändra plan- och bygglagen. Planprocesserna
              blev längre. Nu har vi ett tredje förslag vi tänker genomföra.
            </seg>
            <seg n="069ba44f">
              Vore det inte lämpligt att ta några månader och sätta sig tillsammans
              med mig, Socialdemokraterna och Miljöpartiet och fundera på om
              vi inte ska se till att få lite ordning och reda åtminstone på
              den här lilla delen av bostadsmarknaden? Jag är öppen för det.
              Jag vill att vi utnyttjar beståndet bättre, men det måste vara
              ordning och reda. Så bedriver man ansvarsfull politik i det här
              landet.
            </seg>
            <seg n="1b97c70f">
              Sammanfattningsvis: Det är slarvigt, och det är dåligt. Det krävs
              ordning och reda. Vi löser inte bostadsbristen för alla de unga
              som står utanför det här huset, som vill komma in på bostadsmarknaden,
              som vill kunna ta ett jobb och som vill kunna ta en studieplats,
              genom att vi får fler inneboende. Vi behöver en aktiv bostadspolitik.
            </seg>
          </u>
          <note type="speaker" n="46eba244">
            Anf. 130 OSKAR ÖHOLM (M):
          </note>
          <u who="oskar_oholm_1b5cdf" xml:id="i-e782307a3da4640c-0" n="dc3d313d">
            <seg n="62144dbb">
              Herr talman! Efter att ha lyssnat på Veronica Palms inledningsanförande
              kan jag konstatera att det låter lite som det gjorde häromsistens
              och lite som vanligt, det vill säga det är ett väldigt högt tonläge.
              Det är mycket skarpa formuleringar, och förstärkningsorden haglar.
              På ett sätt är det en retorik vi känner igen, men i dag förstår
              jag den lite bättre. Om man på fullaste allvar som Veronica Palm
              och Socialdemokraterna gör i dag står för en politik och i morgon
              tänker rösta för en politik där man aktivt bidrar till att öka
              bostadsbristen förstår jag att man måste tricksa med retoriken
              och lägga ut retoriska dimridåer för att inte riktigt berätta
              vad det är man tänker göra. Det är så det ser ut.
            </seg>
            <seg n="e29f293b">
              Herr talman! Det är bara ett par veckor sedan vi stod i den här
              kammaren och debatterade bostadspolitiken generellt och helheten
              i den. Vi var inte överens då heller, och tonläget var stundtals
              ganska högt även då. Det kanske är bra på ett sätt. Tydliga alternativ
              i politiken brukar ju uppskattas av väljarna.
            </seg>
            <seg n="f5389e6b">
              Vi i Alliansen talade då om hur bostadspolitiken just nu rustas
              upp i Sverige, hur vi steg för steg genomför förenklingar som
              gör att det ska gå snabbare att bygga, hur vi ändrar alltifrån
              skatteregler till andra förutsättningar som tillsammans kan hjälpa
              till att öka bostadsbyggandet och hur vi på flera av områdena
              med långsiktiga utmaningar har utredningar som ser över detta,
              levererar skarpa förslag och förändrar bostadspolitiken i en riktning
              som ger fler någonstans att bo.
            </seg>
            <seg n="a9072634">
              Oppositionen opponerade naturligtvis även då. Det är ingenting
              konstigt i det. Huvudinvändningen var ungefär samma som i dag,
              det vill säga att man tycker att det går för långsamt, att det
              händer för lite och att det behövs fler och andra förslag för
              att komma till rätta med bostadsbristen. De konkreta förslagen
              handlade, då som i dag, mest om sådant som vi redan har testat
              i det här landet och sett att det inte har fungerat. Men precis
              som då finns det något som vi, åtminstone i ord, verkar vara ganska
              överens om, nämligen problemformuleringen, problembilden.
            </seg>
            <seg n="39d08098">
              Det gäller till exempel det faktum att bostadsbristen, inte minst
              i våra storstäder som den vi i dag befinner oss i, i andra tillväxtregioner
              eller på universitetsorter, är ett allvarligt samhällsproblem.
              Vi var överens om att brist på bostäder hotar arbetslinjen när
              man i värsta fall tvingas tacka nej till det jobb man har fått
              eller tacka nej till en studieplats bara för att man inte hittar
              någonstans att bo.
            </seg>
            <seg n="db8aa6ab">
              Jag tänker inte ägna den här debatten åt att diskutera vem som
              egentligen bär ansvaret för att bostadsbristen blivit ett så akut
              problem som den är. Det kommer vi nog att göra mycket framöver.
              Men det är klart att det säger sig självt: Om vi under decennier
              har byggt mindre än vad efterfrågan är och färre bostäder än vad
              våra grannländer och andra jämförbara länder har gjort blir det
              ett problem. Det är självklart att det är en situation som blir
              än mer bekymmersam om vi betänker att Sverige kanske är det land
              i västvärlden som går igenom den snabbaste urbaniseringen just
              nu. Städer som Malmö eller Umeå befinner sig faktiskt på listan
              över EU:s snabbast växande städer. Lägg dessutom till den ekvationen
              att fler än någonsin studerar vidare i Sverige just nu och att
              ungdomskullarna är större än de har varit på mycket länge. Då
              befinner vi oss i den här situationen.
            </seg>
            <seg n="cfad7ceb">
              Herr talman! Jag tycker att de här utmaningarna blir begripliga
              först när man kan jämföra dem med någonting. Det har funnits många
              bra sådana jämförelser. Metaforen med två fulla SL-bussarna med
              nya invånare som kommer till Helsingfors varje dag säger någonting
              om utmaningarna. Det går säkert att göra en översättning till
              fulla spårvagnar på väg till Göteborg eller fulla Öresundståg
              på väg till Malmö. Det är enormt stora utmaningar.
            </seg>
            <seg n="12c912ad">
              Då kan man fundera på vad som är det politiska svaret till dem
              som kliver av den där SL-bussen eller den där spårvagnen. Det
              är så klart: Bygg mer! När den retoriska och politiska dimman
              har lagt sig lite grann är vi ju alla överens om det. Vi har lite
              olika lösningar, men i grund och botten har vi en samsyn kring
              att bostadsbyggandet måste öka.
            </seg>
            <seg n="9d18ed1c">
              Problemet är förstås att det inte räcker. Även om vi nu gör allt
              som går för att korta ledtiderna och öka byggandet är det omöjligt
              att på kort sikt bygga i kapp en bostadsbrist som skapats under
              20 års tid tillbaka. Även om vartenda förenklingsförslag som har
              utretts genomförs över en natt och även om varenda reform som
              har föreslagits utreds och implementeras i morgon kommer vi inte
              att klara den utmaningen. Även om vi skulle låtsas att oppositionens
              subventionspolitik faktiskt fungerade i verkligheten, trots att
              vi empiriskt har sett att det inte har varit så, skulle det inte
              fungera eftersom bostäderna inte skulle bli färdiga och inflyttningsbara
              i morgon. En ansvarsfull, social, hållbar och framgångsrik bostadspolitik
              handlar om att fundera på vad vi kan göra här och nu. Vad kan
              vi göra i dag?
            </seg>
            <seg n="28123cca">
              Herr talman! Nu är det skarpt läge. Nu är det upp till bevis
              för alla dem som har talat om detta och skrivit på insändarsidor,
              i debattartiklar eller på andra ställen att någonting måste göras
              här och nu. Nu är det dags. Det är nu det gäller.
            </seg>
            <seg n="d051d6b7">
              På riksdagens bord ligger ett paket av åtgärder som är utredda
              och som är färdiga att implementeras direkt efter årsskiftet.
              Det är åtgärder som utan tvekan skulle öka utbudet av bostäder,
              som skulle göra reglerna enklare och tydligare och som skulle
              göra att fler fick någonstans att bo. Så är det, och det medger
              till och med oppositionen. Vi kunde nyss lyssna på Veronica Palm
              som sade att det finns lägenheter som står tomma och att det finns
              möjlighet att få fram fler bostadstillfällen.
            </seg>
            <seg n="b1da5dc9">
              I det förslag som vi debatterar i dag införs en ny hyressättningsmodell
              som gör två saker samtidigt, och båda är viktiga. Dels säkerställer
              det att den som hyr ut en privatbostad faktiskt kan få täckning
              för sina kostnader något som av ganska uppenbara skäl är viktigt
              om man vill få fler att hjälpa till dels sätter ett tak för hur
              hög hyran kan bli genom att koppla hyran till efterfrågan på bostäder
              i det område där bostaden ligger. Modellen ger täckning för kostnaderna,
              men det är inte en helt fri hyressättning, om man nu ville få
              det att låta som det.
            </seg>
            <seg n="cc52133a">
              Det är en hyresmodell som blir tydlig, som är lätt att förstå
              och som ökar utbudet av bostäder. Är man missnöjd med hyran kan
              man, precis som vanligt, få den prövad i hyresnämnden, och ligger
              den över vad som är skäligt ska den sättas ned.
            </seg>
            <seg n="a33e8153">
              Förändringen i bostadsrättslagen är den andra delen. Det är ingen
              stor förändring, kan man tycka, men vi byter perspektiv och säger
              att utgångspunkten är att man ska ha rätt att hyra ut en bostadsrätt
              under en begränsad tid. Har man bott i lägenheten i minst ett
              år under de senaste tre åren behöver man inte visa de här beaktansvärda
              skälen för att få hyra ut. Man behöver fortfarande tillstånd från
              föreningen, det är värt att säga, men det är i så fall föreningen
              som måste visa på vilket sätt det skulle vara bättre att lägenheten
              står tom.
            </seg>
            <seg n="b47c4808">
              Herr talman! Som jag har uppfattat det, inte bara i dag utan
              över huvud taget när den här frågan har varit uppe för debatt
              under hösten, har kritiken mot det här förslaget i huvudsak handlat
              om fyra olika punkter. Man hävdar från oppositionens sida, som
              vi hörde, att förslaget är illa utrett, man är rädd för att hyrorna
              ska bli högre och att man inte ska kunna få tillbaka en felaktig
              hyra, och man hävdar också att det blir svårare för bostadsrättsföreningar
              att sköta sitt uppdrag om de inte kan säga nej till uthyrning.
            </seg>
            <seg n="e0f65407">
              Låt oss då titta på de invändningarna en i taget, herr talman.
              När det gäller tidsramen för utredningen som ligger till grund
              för förslaget stämmer det att det har gått fort. Det gått fort
              av det skälet att vi alla är överens om problemen och att det
              här är prioriterat. När någonting är prioriterat är åtminstone
              jag glad att vi har en regering som agerar. Det tog tre månader
              att ta fram ett delbetänkande med förslag till förändringar. Det
              remitterades sedan tillsammans med promemorian från Justitiedepartementet
              några veckor senare.
            </seg>
            <seg n="d0ce6f46">
              Det som är klart och tydligt är att det är en utredning som har
              följt alla konstens regler. Det är en utredning som visserligen
              har gått fort att få fram, men ingen har riktat kritik mot att
              man skulle ha frångått övergripande principer för hur man gör.
              Detta är prioriterat, och därför går det fort.
            </seg>
            <seg n="d63d6306">
              Men ändå säger oppositionen att vi ska utreda mer. Det är svaret.
              I de mediala kommentarerna kan man också läsa att det som verkar
              ha upprört mest, inte minst Veronica Palm, är att ingen kan säga
              om det här ger 10 000, 20 000 eller 30 000 nya bostäder, och därför
              säger man nej.
            </seg>
            <seg n="9dabac88">
              Herr talman! Jag kan inte låta bli att fundera på om det inte
              mer handlar om ett politiskt spel än någonting annat när den centrala
              invändningen man har är att man inte vet exakt hur många tusen
              bostäder som blir tillgängliga.
            </seg>
            <seg n="441b4066">
              Hyrorna då? Ja, här är det ännu mer obegripligt, tycker jag,
              vad oppositionen ägnar sig åt annat än ren skrämselpropaganda.
              Socialdemokraterna, och även Veronica Palm för en liten stund
              sedan, har sagt att det är en rimlig princip att man ska kunna
              få täckning för de kostnader man har. Ska man få någon att hyra
              ut sin lägenhet måste det gå att få täckning för räntekostnader
              och avgift, vilket är precis det som är poängen med det här förslaget.
            </seg>
            <seg n="a09fc6c3">
              Men det är ju en schablonmodell, invänder man då, och principen
              om täckning måste bara gälla de faktiska kostnaderna. Men hur
              ett sådant system skulle se ut vet man inte, och det har man inga
              andra förslag på. Eller menar man på fullaste allvar att staten
              ska upprätta en kontroll över varenda bostadsrättshavares exakta
              lån och aktuella räntesatser? Förutom att det vore en ganska komplicerad
              och förmodligen rätt dyr modell kan man fundera över om det över
              huvud taget vore rimligt. Man kan dessutom fundera över rimligheten
              i att hyresnämnden, i Veronica Palms tolkning av att få kostnadstäckning,
              ska bedöma en skälig hyra efter hur framgångsrik någon har varit
              på att förhandla med banken om sin ränta. Det är vad det kokar
              ned till i ett sådant system.
            </seg>
            <seg n="b99b7694">
              Nu får vi i stället en schablonmodell, vilket det nog måste vara
              om det här ska fungera i praktiken i hela landet, och vi får en
              modell som fungerar just i hela landet.
            </seg>
            <seg n="3c820926">
              Vem ska ha råd då? Det har varit den tredje stora invändningen.
              Det är lätt att göra några räkneexempel. Förslaget säger att man
              ska acceptera en avkastningsränta på marknadsvärdet på ett par
              procent över Riksbankens referensränta. Räknar man på det och
              jämför med vad små lägenheter kostar antingen i Storstockholm,
              Storgöteborg eller kanske också i andra städer, för detta är ju
              inte bara ett storstadsproblem ser vi att små lägenheter kan det
              nog finnas rätt gott om, enligt det här förslaget, som skulle
              kunna bli tillgängliga strax under eller strax över 5 000 kronor.
              En del lägenheter blir såklart dyrare än så. Om någon har fått
              ett jobb till exempel i den här staden och ska flytta hit och
              har fått en bra lön men bara inte hittat någonstans att bo kanske
              lägenheter med högre hyra också kan hyras ut. Det är väl utmärkt.
            </seg>
            <seg n="f805ee1f">
              När det gäller invändningen att man inte kan klaga på hyran har
              det spridits rejält med missförstånd. Man kan enligt förslaget
              inte i efterhand få hyran prövad av det enkla skälet att reglerna
              nu blir tydliga från början om vad som gäller. Med ett så klart
              och tydligt system är det enkelt att se vad som är en acceptabel
              hyra. Men man kan, om man klagar och tycker att det här inte är
              rätt, precis som vanligt få hyran prövad och nedsatt. Det är också
              det som gör att vi kommer att kunna komma till rätta med det stora
              bekymret i dag med många exempel på grå eller svarta kontrakt
              och rena ockerhyror. Det är det som vi kommer till rätta med i
              det här förslaget.
            </seg>
            <seg n="686e1f25">
              Den sista invändningen då? Det blir svårt för bostadsrättsföreningarna
              att fungera om de inte kan ha kontroll över vilka som bor i deras
              fastighet. För det första tror jag att vi i den delen ska ha klart
              för oss att det inte är någon absolut rättighet att hyra ut bostaden
              som föreslås. Man måste fortfarande få tillstånd från föreningen,
              och föreningen kan även i det här förslaget säga nej om det finns
              skäl för det.
            </seg>
            <seg n="bd7dd7a8">
              För det andra är det rimligtvis så att den som hyr ut har ett
              stort intresse av att föreningen är välskött och att fastigheten
              fungerar, dels för att man vill behålla värdet på lägenheten,
              dels för att det lite grann också kan påverka vilken hyra man
              kan ta ut. Det finns alltså ett intresse även från den som hyr
              ut att det här ska bli rätt.
            </seg>
            <seg n="f728a7f5">
              För det tredje, herr talman, är det klart att de här reglerna
              gäller för en begränsad tid och att de gäller för en lägenhet.
            </seg>
            <seg n="a10d1798">
              När vi nu har skingrat den retoriska dimman vill jag säga att
              det är nu det gäller. Nu är det skarpt läge, och det är upp till
              bevis. Menar man allvar med att bostadsbristen är ett samhällsproblem
              som vi måste agera mot här och nu, och menar man allvar med att
              åtgärder som har effekt på kort sikt måste sättas in har vi nu
              en unik möjlighet att göra det vid voteringen i morgon. Att då
              säga nej till ett förslag som kan ge tiotusentals nya bostäder
              är lika obegripligt som det är oseriöst.
            </seg>
          </u>
          <note n="7180fd3f">
            Med de orden, herr talman, vill jag avslutningsvis yrka bifall
            till reservation 2 i betänkandet och i övrigt bifall till utskottets
            förslag.
          </note>
          <note n="c88b28d6">
            I detta anförande instämde Michael Svensson (M).
          </note>
          <note type="speaker" n="207a9505">
            Anf. 131 VERONICA PALM (S) replik:
          </note>
          <u who="veronica_palm_3d4bd3" xml:id="i-de9b67e9fd4e7681-1" n="49432021">
            <seg n="4dac7bae">
              Herr talman! Det är stora ord från Oskar Öholm, och jag förstår
              att han griper efter det här halmstrået. Det kan inte vara så
              roligt att företräda en regering som har haft sex år på sig och
              bostadsproduktionen bara har rasat. Jag förstår att det blir viktigt
              att tala om att det här är en stor bostadspolitisk fråga som man
              nu tar ansvar för att lösa. Men det blir lite patetiskt när det
              faktiskt inte är så.
            </seg>
            <seg n="63e41d29">
              Jag har en viktig fråga när det gäller hyressättningen. Men först
              vill jag säga, när Oskar Öholm talar om vikten av att ha ett empiriskt
              underlag, att det enda vi vet att är att det finns bostäder som
              går att hyra ut om man har en stabil, fungerande bostadsmarknad
              och en prissättning som är rimlig. Därför blir det konstigt när
              ni talar om 40 000 bostäder i utredning och departementsskrivelser,
              20 000 på presskonferensen och 10 000 enligt vice statsministern.
              Sedan säger man att man inte riktigt vet och nu säger ni tiotusentals.
              Ärligt talat, vi har en bostadsproduktion på 20 000 nya bostäder
              under vad som skulle behövas varje år. Då är inte tiotusentals
              bostäder den stora bostadspolitiska frågan, men det hade varit
              bra om vi hade haft ett regelverk som gett fler bostäder.
            </seg>
            <seg n="70b19711">
              Nu till mina frågor: Vem sätter marknadsvärdet? Den schablon
              som Oskar Öholm talar om handlar om att någon, varje gång man
              hyr ut en bostad, ska sätta ett marknadsvärde. Vem gör det? Och
              på vilket sätt blir det enklare?
            </seg>
          </u>
          <note type="speaker" n="b5fcdc2c">
            Anf. 132 OSKAR ÖHOLM (M) replik:
          </note>
          <u who="oskar_oholm_1b5cdf" xml:id="i-e782307a3da4640c-1" n="dc3d313d">
            <seg n="fa5792e4">
              Herr talman! När det gäller den sista frågan vet jag inte. När
              jag kom från Örebro till Helsingfors insåg jag att alla som letar
              efter bostad verkar ha järnkoll på exakt vad varenda kvadratmeter
              i varenda del av staden kostar. Därför tror jag inte att det är
              speciellt svårt att ta reda på vad värdet på en lägenhet är. Det
              verkar vara ganska enkelt att ta reda på. Att den modellen fungerar
              och är tydlig tror jag är det minsta bekymret.
            </seg>
            <seg n="97fef5ce">
              När det gäller den andra delen kan jag säga att det är fascinerande
              att höra Veronica Palm resonera. Hon erkänner att det finns lägenheter
              som står tomma. Det finns lägenheter som går att hyra ut. Och
              nu finns ett förslag om att kunna göra det. Det hela blir obegripligt.
              Den här debatten blir en seminarieövning snarare än en diskussion
              om att dessa problem finns på riktigt för verkliga människor.
            </seg>
            <seg n="278066d0">
              Veronica Palm säger ungefär följande, om jag ska försöka sammanfatta,
              och nu ironiserar jag inte. Det ska bli lättare att hyra ut en
              privatbostad. Det är vi överens om. Man ska ha rätt att få täckning
              för sina kostnader. Det är vi också överens om. Vi ska skydda
              bostadsrättsföreningarna. Även det är vi överens om.
            </seg>
            <seg n="23c8073c">
              Sedan lägger regeringen fram ett förslag där vi gör det lättare
              att hyra ut bostäder, ett förslag som innebär att man får täckning
              för de kostnader man har och behåller regeln att bostadsrättsföreningen
              kan säga nej om det skulle skada föreningen. Det blir fullständigt
              omöjligt att förstå vad Socialdemokraterna anser vara problemet,
              herr talman, när vi levererar exakt det som de vill ha. Då hakar
              man upp sig på hur många tiotusentals lägenheter det kan ge. Det
              största problemet blir om det är 10 000, 20 000 eller 30 000.
              Min fråga till Veronica Palm, i ett läge med akut bostadsbrist
              som hon själv i skarpa ordalag gett uttryck för, är: Hur många
              tusentals lägenheter är för lite?
            </seg>
          </u>
          <note type="speaker" n="02bd6460">
            Anf. 133 VERONICA PALM (S) replik:
          </note>
          <u who="veronica_palm_3d4bd3" xml:id="i-de9b67e9fd4e7681-2" n="49432021">
            <seg n="288e2b5f">
              Herr talman! Kan vi inte, Oskar Öholm, bara erkänna att vi tycker
              olika om det här?
            </seg>
            <seg n="5db3fc67">
              Det som Oskar Öholm och regeringen föreslår är inte att det ska
              bli lättare att hyra ut, utan att man ska frånta äganderätten
              från dem som äger sin bostad. Jag tycker inte att det är rimligt.
              Bostadsrätten är en bostadsform som är värd att värna. Det är
              viktigt att värna bostadsrätten som form.
            </seg>
            <seg n="858f3fd0">
              Det sägs att man ska ha kostnadstäckning. Nej, det är inte det
              ni föreslår, Oskar Öholm. Det ni föreslår är att man värderar
              lägenheten på en marknad. Det gäller inte de faktiska kostnaderna.
              Den som äger en bostadsrätt värderad till 4 miljoner har inte
              månatliga kostnader för 4 miljoner. Det är inte fråga om de faktiska
              kostnaderna. Det är en marknadsvärdering, tydligt uttryckt i propositionen,
              oavsett om man har lån eller inte på bostaden, en marknadsvärdering
              som man sedan räknar om till hyra. Det är ingenting annat än en
              hyressättning baserad på marknaden.
            </seg>
            <seg n="7d345343">
              Jag tycker inte att det är så vi löser bostadsbristen, men det
              är klart att om man under så lång tid underlåtit att ha en produktionspolitik,
              en politik som ger fler bostäder, öppnar det för att man också
              kan använda marknadsvärderingen för att vrida bostadsmarknaden
              till någonting annat. Jag tycker att det är viktigt att även vanliga
              ungar från Örnsköldsvik, Örebro och Västerås ska kunna få en bostad
              i Uppsala om de kommit in på en studieplats.
            </seg>
            <seg n="1d9d0d99">
              Det är viktigt att vi får en rörlig arbetsmarknad. Min enkla
              fråga till Moderaternas företrädare i kammaren i dag är därför:
              Var det viktigare att få igenom marknadshyror på andrahandsbeståndet
              än att få till stånd en regeländring för att underlätta uthyrning?
            </seg>
          </u>
          <note type="speaker" n="e4d8ee2e">
            Anf. 134 OSKAR ÖHOLM (M) replik:
          </note>
          <u who="oskar_oholm_1b5cdf" xml:id="i-e782307a3da4640c-2" n="dc3d313d">
            <seg n="8aa309e4">
              Herr talman! Det var uppenbarligen inte det som var viktigast,
              och det är ju inte det vi föreslår. Det som föreslås är att det
              ska vara möjligt att få täckning för sina kostnader. Modellen
              ska vara tydlig, transparent, begriplig för människor, och den
              ska kopplas till de kostnader som finns för att äga bostaden eller
              det som är marknadsvärdet på bostaden. Det är taket. Om vi hade
              helt fri hyressättning skulle vi inte lägga oss i det över huvud
              taget utan hitta någon annan modell.
            </seg>
            <seg n="335fb7af">
              Problemet är att det blir svårt att förstå när Veronica Palm
              säger att man ska kunna få täckning för kostnaderna. Hur ska den
              modellen se ut? Ska det vara Veronica Palms egenhopsnickrade statliga
              myndighet som granskar människors exakta ränteutgifter och aktuella
              räntesatser? Är det rätt modell? I annat fall är det bara retorik.
              Om man hittar en schablonmodell som fungerar och blir begriplig
              kan man tala hur mycket som helst om det man vill göra.
            </seg>
            <seg n="213df81e">
              Jag är glad, herr talman, att Veronica Palm rör sig bort från
              teknikaliteterna och talar om dem som det verkligen berör. Det
              är just därför som vi gör detta. De som kommer hit, oavsett om
              det är från Västerås eller Örebro eller Umeå, har dessa problem
              i dag. Det gäller inte bara studenter utan också dem som får jobb
              och inte hittar någonstans att bo.
            </seg>
            <seg n="427746b8">
              Dessutom har vi de som kanske redan finns på plats här. Det kanske
              handlar om en pajad relation där man känner att man måste flytta
              isär. Den ena behåller lägenheten och den andra står plötsligt
              utan någonstans att bo. I många andra länder och städer skulle
              det kunna lösas exempelvis genom en ventil för en andrahandsmarknad
              tills man kommer på fötter igen och hittar någonstans att bo mer
              permanent. Veronica Palms enda besked till den unga person som
              förlorat kontraktet och snabbt måste hitta någonting nytt är att
              flytta hem till mamma och pappa. Det är socialdemokratisk bostadspolitik
              2012.
            </seg>
          </u>
          <note type="speaker" n="407425dd">
            Anf. 135 JAN LINDHOLM (MP):
          </note>
          <note n="9d121d0f">
            Herr talman! Civilutskottets betänkande 3 om privatuthyrning
            av bostäder är i mitt tycke en liten specialare bland riksdagens
            betänkanden.
          </note>
          <u who="jan_lindholm_6c3791" xml:id="i-2f7e70af1dd50440-0" n="6779f64b">
            <seg n="73628054">
              Regeringen gjorde ett försök att inom ramen för budgetpropositionen
              smyga igenom en civilrättslig lagändring. Budgetbeslut fattas
              enligt en speciell form, först med beslut om helheten och sedan
              beslut om respektive utgiftsområde. Samtliga partier röstar på
              sina budgetförslag, vilket gör det till ett tillfälle för en regering
              som inte har egen majoritet att få igenom ändringar trots att
              oppositionen egentligen utgör en majoritet mot regeringens förslag
              på en viss punkt, men på grund av formerna är det svårt att organisera
              ett samlat motförslag. Syftet är att budgeten som helhet ska hållas
              samman och inte bli ett hopkok av alla de delar som var för sig
              vinner majoritet i kammaren. Det är bra när det gäller att klara
              den ekonomiska balansen.
            </seg>
            <seg n="d11c68ec">
              Att i det sammanhanget genomföra civilrättsliga lagändringar
              är inte, menar vi i oppositionen, förenligt med avsikterna med
              budgetlagstiftningen. Tvärtom skulle upprepade försök från en
              regering, oavsett vilken, att utnyttja budgetbeslutet för att
              smyga igenom lagstiftning på skilda områden riskera att underminera
              stödet för själva budgetlagstiftningen, vilket åtminstone vi miljöpartister
              inte vill se.
            </seg>
            <seg n="309194fd">
              Detta är, herr talman, bakgrunden till att det nu aktuella förslaget
              om privatuthyrning av ägda bostäder blivit ett ärende för riksdagen
              trots att regeringen inte lagt fram någon särskild proposition
              i frågan. Betänkande 3 är alltså en del av civilutskottets behandling
              av regeringens budgetförslag.
            </seg>
            <seg n="4588065c">
              Därmed, herr talman, övergår jag till att i sak kommentera förslaget
              som regeringen bakade in i budgeten.
            </seg>
            <seg n="c28fa85a">
              Regeringen har under sina sex år vid makten lagt fram ett stort
              antal förslag med syftet att den som letar en bostad enklare ska
              kunna hitta en sådan. Inget av dessa förslag har emellertid inneburit
              någon påtaglig effekt för den som söker bostad. Tvärtom har problemet
              med att hitta en bostad vuxit under alliansregeringens år vid
              makten.
            </seg>
            <seg n="b67253c3">
              Att regeringen abdikerat när det gäller frågan om att få fart
              på nybyggnation av bostäder tror jag att de flesta numera har
              insett. Regeringen har lämnat över hela problematiken till en
              marknad där det inte finns någon aktör på utbudssidan som har
              något att vinna på att bristen på bostäder minskar. En marknad
              där nya och betalsvaga konsumenter uppenbarligen inte är intressanta
              för dem som producerar blir per definition en marknad som utestänger.
            </seg>
            <seg n="a6f72443">
              Genom det nu aktuella förslaget försöker regeringen hitta en
              ny lösning. Man har, utan att kunna ange på vilken grund, bestämt
              sig för att det finns ett stort antal oanvända bostäder som ägarna
              av någon anledning inte vill hyra ut. Regeringen tror sig veta
              att det handlar om 10 000 till 40 000 bostäder i landet som inte
              används på grund av att ägarna känner sig osäkra på hur man bär
              sig åt för att hyra ut. Därför vill regeringen med detta förslag
              underlätta för ägarna att hyra ut. Det är alltså bakgrunden.
            </seg>
            <seg n="03c05c2e">
              För det första kan man ifrågasätta motivet till förslaget. Är
              det inte tillåtet att i Sverige ha en bostad som man inte använder
              om man anser sig ha råd med det? Anledningarna kan vara många
              och högst personliga. Varför ska staten ifrågasätta det?
            </seg>
            <seg n="441c81b0">
              För det andra är varje intäkt oavsett storlek ett täckningsbidrag
              för den som vill behålla sin bostad en längre tid utan att bo
              i den. Varför skulle just denna form av önskan garanteras full
              kostnadstäckning? Det har vi inte fått någon förklaring på.
            </seg>
            <seg n="f412158c">
              För det tredje: Är det så här regeringen anser att allt fler
              ska bo i andra hand eller inneboende? Jag är övertygad om att
              de flesta som söker bostad vill ha en egen bostad, inte ett rum
              i någon annans. Att bo i andra hand kan bara vara en tillfällig
              lösning. Det får definitivt inte bli genom ökad trångboddhet som
              vi löser bostadsbristen.
            </seg>
            <seg n="e0fe9848">
              Då, herr talman, kommer vi till det tekniska i regeringens förslag.
              Det finns väldigt mycket att säga om brister i förslaget och dess
              beredning, men jag skall bara uppehålla mig vid några.
            </seg>
            <seg n="d0ec8080">
              När politiska beslut innebär att en vara tillförs ett mervärde
              stiger priset på varan. Ett tydligt exempel är att nybilspriset
              på miljöbilar steg när man införde skattefrihet och att priset
              på begagnade miljöbilar gick upp i Helsingforsstrakten när man
              införde biltullar, eftersom miljöbilar befriades från avgiften.
              Bilhandlarna i Helsingfors dammsög landsbygden på begagnade miljöbilar,
              eftersom man fick ca 10 000 kronor mer för dem i Helsingfors än
              exempelvis i Dalarna, som jag kommer från.
            </seg>
            <seg n="990b65b2">
              Ett politiskt beslut ger ett mervärde som påverkar priset. Det
              är inte särskilt svårt att förstå, eller hur?
            </seg>
            <seg n="0dc453fa">
              Många av er riksdagsledamöter har säkert varit kommunalpolitiker
              tidigare. Förmodligen har ni varit med om att ta beslut om en
              förbifart eller någon annan form av mer omfattande trafikomläggning.
              Fastigheter som tidigare legat i skyltlägen blir över en natt
              ganska ointressanta för näringsidkarna i området, samtidigt som
              fastigheter som tidigare inte påverkats av trafiken blir mindre
              intressanta för bostadsändamål när den nya trafikleden förstör
              de boendes rekreationsområden.
            </seg>
            <seg n="25a337a1">
              Det är här fråga om stora och omedelbara värdeförluster för många
              fastighetsägare, vilket leder till protester. Just då är det svårt
              att vara politiker. Men efter ett antal år har fastigheterna bytt
              ägare, och de som nu bor i de före detta verksamhetslokalerna
              är nöjda med bättre bostäder. Näringsidkarna har utvecklat gamla
              bostadshus till nya attraktiva verksamhetslokaler i det nya skyltläget.
              Det är inte alltid det går så väl i slutändan, men det händer
              ibland. Detta är ännu ett exempel på hur politiska beslut påverkar
              värdet på något, i det här fallet fastigheter, som marknaden prissätter
              både i ett kort och i ett långt perspektiv.
            </seg>
            <seg n="28cf0775">
              Detta är själva grunden i marknadsekonomin och något som är ganska
              självklart för oss alla eller i alla fall borde vara det. Men
              den borgerliga regeringen har glömt bort det när man berett förslaget
              om privatuthyrning. De flesta remissinstanser är också väldigt
              kritiska till regeringens förslag.
            </seg>
            <seg n="0ec58232">
              Nu har vi hört två debattörer med ett Helsingforssperspektiv.
              Jag försöker anlägga ett annat perspektiv på frågan.
            </seg>
            <seg n="58443a56">
              Vad är det då regeringen föreslår att man ska tillföra den ägda
              bostaden som ger detta ökade värde? Jag menar att den viktigaste
              komponenten är att man tar ifrån hyresgästen möjligheten att återfå
              oskäliga överhyror. Möjligheten att få hyran sänkt efter en prövning
              i hyresnämnden räcker inte för att hålla tillbaka orimliga hyror,
              särskilt inte när hyresvärden kan säga upp den som ifrågasätter
              nivån. Just det faktum att de som hyr ut har riskerat att få betala
              tillbaka ockerhyror har varit det som gjort att hyresnivåerna
              begränsats.
            </seg>
            <seg n="0dbb027e">
              Detta kommer att leda till högre hyror på andrahandsmarknaden
              och i slutändan även till att detta mervärde påverkar försäljningspriserna
              på bostäder. Observera dock att detta enbart gäller för områden
              med en redan överhettad lokal bostadsmarknad.
            </seg>
            <seg n="e6cd3395">
              Att bostadsmarknader alltid är lokala marknader är en annan sak
              som jag menar att regeringen helt bortser från i sitt förslag.
              Jag syftar då på den konstruktion regeringen har valt för att
              begränsa hyresnivåerna. Man föreslår att uthyraren ska ha rätt
              att få täckning för sina faktiska kostnader, vilket kan låta rimligt
              men definitivt inte är självklart i en fri marknadsekonomi. Det
              finns många företag som går omkull, eller hur?
            </seg>
            <seg n="64b00fb6">
              I den fjärde paragrafen i den nya lagen, den som hyresnämnden
              ska tolka när det uppstår en hyrestvist, står det klart och tydligt
              att hyran ska fastställas till ett belopp som inte påtagligt överstiger
              kapitalkostnaden och driftskostnaden för bostaden samt att kapitalkostnaden
              beräknas som en skälig avkastning på bostadens marknadsvärde.
              Det handlar alltså inte om kapitalkostnaden.
            </seg>
            <seg n="965edf11">
              Hur tror herr talmannen att det skulle fungera på en ort där
              man varslat 10 eller 20 procent av de privatanställda i de största
              företagen? Där har den ägda bostaden inget marknadsvärde, och
              alla som bor kvar för att de företag som finns kvar ändå ska fungera,
              vill absolut helst hyra på grund av den oerhörda osäkerheten på
              marknaden. Ingen vill äga en bostad.
            </seg>
            <seg n="5fb8106f">
              Varför genomför då regeringen en lagstiftning där det bara är
              de som äger en bostad i en överhettad region som kan göra en bra
              affär på sin bostad? Varför förbjuder man en hyresnivå på denna
              svaga ägarmarknad det är faktiskt det man gör med det här systemet
              för takhyra som faktiskt skulle accepteras på den lokala hyresmarknaden,
              bara för att marknadsvärdet för de ägda bostäderna närmar sig
              noll? Så ser det nämligen ut där ingen vill bygga och ingen vill
              bo. Här har regeringen missat något väldigt centralt. Det är faktiskt
              en minoritet av oss i det här landet som bor i Helsingfors, och
              lagen ska fungera i hela landet.
            </seg>
            <seg n="0d11b58d">
              Det är, herr talman, djupt beklagligt att regeringen har missat
              möjligheten att nå en bred lösning med långsiktiga spelregler
              för den tydligare och tryggare andrahandsmarknad som självklart
              måste utvecklas. Många försök har gjorts att påverka regeringen
              i den riktningen. Inte minst har vi från oppositionen försökt
              samtala med regeringen i syfte att förbättra förslaget.
            </seg>
            <seg n="afad017f">
              Miljöpartiet menar att det är möjligt att förbättra villkoren
              både för den som hyr och för den som hyr ut, men regeringen har
              i sitt förslag helt glömt bort den som hyr. Problemet på andrahandsmarknaden
              är alltså inte att den som hyr har för bra villkor i dag.
            </seg>
            <seg n="feedd58e">
              Det är också allvarligt att regeringen på sex år inte har lyckats
              få fart på bostadsbyggandet. Bostadsbristen ökar och trångboddheten
              breder ut sig. Det är inte lätt att vara skolbarn när man inte
              har någon plats att läsa sina läxor på. Tyvärr kan det vara just
              de familjerna som hyr ut på de orter jag refererar till. Att då
              stapla misslyckade reformer på varandra löser inga problem. Det
              är hög tid att man tar denna fråga på allvar.
            </seg>
            <seg n="d7b9e19c">
              Miljöpartiet menar att regeringen måste ta initiativ till blocköverskridande
              diskussioner, så att vi får till de långsiktiga spelregler som
              alla talar om men som vi inte kan se någon som helst vilja till
              från regeringens sida. Ständiga och ogenomtänkta reformer skapar
              nämligen det motsatta: osäkerhet för aktörerna om vad som gäller.
            </seg>
            <seg n="96d5f6cb">
              Miljöpartiet menar att regeringen måste främja innovations- och
              erfarenhetsutbyte för att frigöra bostadssektorn. Framför allt
              måste man ge bättre förutsättningar för små och medelstora byggföretag.
              Det krävs även reformer som gör att de som står för utbudet av
              bostäder får incitament att även erbjuda bostäder till alla dem
              som inte har de bästa betalningsmöjligheterna.
            </seg>
            <seg n="75142f6f">
              Ungdomar och studenter som söker sin första bostad, ensamstående
              och många äldre med låga pensioner har svårt på en marknad där
              brist pressar upp priser och vinster. Den utvecklingen måste brytas,
              och det kan bara ske i ett brett politiskt samförstånd.
            </seg>
            <seg n="a9c3ed85">
              Att regeringen genom sitt förslag dessutom försöker underminera
              möjligheterna för landets bostadsrättsföreningar att fungera gör
              förslaget än mer obegripligt. Är det inte bra med självförvaltning?
              Ser inte regeringen fördelarna med att människor går samman och
              löser problem gemensamt? Står kollektiva lösningar på regeringens
              hatlista?
            </seg>
            <seg n="c280444c">
              Det duger inte att komma med bortförklaringar om att man har
              bra förslag på gång som ska lösa de problem den nya lagen skapar.
              Regeringens förslag är ofullständigt, dåligt berett och mycket
              starkt kritiserat av dem som berörs. Det löser inte de problem
              man vill åtgärda. Det är ett hastverk som man försökte smyga igenom
              i budgetpropositionen, kanske för att man trodde att det skulle
              fungera medialt och ge bostadsministern något att prata om. I
              stället framträder en bild av en tom och desperat regering utan
              politiska förslag. Det är det som återspeglas i hur man hanterat
              detta förslag.
            </seg>
          </u>
          <note n="175dee03">
            Herr talman! Jag yrkar bifall till reservationerna 1 och 3.
          </note>
          <note type="speaker" n="be391393">
            Anf. 136 OSKAR ÖHOLM (M) replik:
          </note>
          <u who="oskar_oholm_1b5cdf" xml:id="i-e782307a3da4640c-3" n="dc3d313d">
            <seg n="615a028e">
              Herr talman! Jag är förvisso ganska ny i civilutskottet men har
              ändå under hösten lite grann fått möjlighet att lära känna Jan
              Lindholm i debatterna.
            </seg>
            <seg n="e1cdacca">
              En sak är tydlig när man lyssnar. Jan Lindholm är en person som
              läser på ordentligt, går igenom detaljerna och framstår över huvud
              taget som mycket seriös och genomtänkt i varför han landar i olika
              saker. Jag håller såklart inte alltid med. Men jag uppskattar
              och har respekt för att man kan ha olika synpunkter.
            </seg>
            <seg n="7bdad8d7">
              Det är av precis de skälen som jag har så oerhört svårt att förstå
              att Miljöpartiet har hamnat i ett läge där man aktivt är beredd
              att bidra till att förvärra bostadsbristen. Det är konsekvenserna
              av det beslut som kammaren kommer att fatta i morgon, om inte
              någon skulle ändra uppfattning under debattens gång.
            </seg>
            <seg n="3a8d12f0">
              Jag kan förstå att Socialdemokraterna kan lyckas hitta ett sätt
              att vara emot regeringens politik. Det tillhör spelets regler.
              Lyssnar man på Veronica Palm, som vi gjorde tidigare, är allt
              regeringen gör per automatik och per definition dåligt. Men att
              Miljöpartiet, som brukar betona sin självständighet och att man
              tänker igenom och har egna förslag, skulle binda upp sig på detta
              sätt är väldigt svårt att förstå.
            </seg>
            <seg n="727496a2">
              Jag lyssnar på de invändningar som Jan Lindholm kommer med i
              sitt anförande. Man har synpunkter i detaljer. Man vill inte tala
              om de orter som inte bara är storstäder utan i princip varenda
              universitetsort i landet och vartenda ställe där människor söker
              bostad. Det vill man inte tala om, utan man försöker att konstruera
              ett problem någonstans.
            </seg>
            <seg n="8493b4c2">
              Min fråga till Jan Lindholm är: Är det rimligt att vi förenklar
              reglerna för privatuthyrning över huvud taget, eller är de bra
              som de är i dag? Är det ett bekymmer att det är så svårt att under
              en kort period hitta någonstans att bo i till exempel andra hand?
            </seg>
            <seg n="10ce55a1">
              Om det är bra, hur skulle ett alternativt system ha sett ut om
              Jan Lindholm fått bestämma själv?
            </seg>
          </u>
          <note type="speaker" n="60d09f76">
            Anf. 137 JAN LINDHOLM (MP) replik:
          </note>
          <u who="jan_lindholm_6c3791" xml:id="i-ec0fff8f2dbea8df-0" n="6779f64b">
            <seg n="1a1a71d2">
              Herr talman! Det är mycket begärt att jag i en replik ska kunna
              beskriva ett alternativt system. Det är rätt stor skillnad på
              att vara oppositionsparti och att vara regering. Ni har kanske
              ett antal tusen tjänstemän som jobbar fram förslagen. Vi har försökt
              att föra diskussion med regeringens representanter om detta.
            </seg>
            <seg n="2f58bdc0">
              Jag vill börja med att säga att när Oskar Öholm nu för andra
              eller tredje gången har sagt att om man röstar nej i morgon skulle
              det betyda att man aktivt bidrar till att öka bostadsbristen är
              det i sak fel. Så är det inte. Om förslaget har den effekt som
              Oskar Öholm och en del tror, vilket jag inte tror att det har,
              skulle det möjligen kunna bidra till att minska bostadsbristen.
              Det är en ganska stor skillnad. Det är en sådan retorik som jag
              förstår att ni lär er att använda, ni som är skolade från början.
              Jag som har kommit in i politiken sent i livet har inte riktigt
              den kompetensen.
            </seg>
            <seg n="36b6275c">
              Jag skulle vilja ställa en motfråga. Eftersom jag har läst vad
              människor tycker om detta är det lite knepigt med att regeringen
              målar fram det som någonting väldigt positivt. Jag hittar inga
              som tycker att det är bra. Alla som jag har läst som har kommenterat
              detta både i samhällsdebatten och i remissyttranden och sådant
              är väldigt kritiska till förslaget och tycker att det har stora
              brister.
            </seg>
            <seg n="5bd2f0a8">
              Mitt svar på din fråga är ja. Självklart ska vi ha ett bättre
              system. När nu alla vill ha ett bättre system och det har jag
              uppfattat att alla som är kritiska vill varför då inte föra en
              dialog med dem? Varför inte försöka att arbeta tillsammans med
              dem som berörs?
            </seg>
            <seg n="469ad529">
              Det är regeringskonst. Det regeringen ägnar sig åt tycker inte
              jag är att regera utan mer att diktera. Där har regeringen rätt
              mycket att lära. Samverka med dem som berörs.
            </seg>
          </u>
          <note type="speaker" n="86375743">
            Anf. 138 OSKAR ÖHOLM (M) replik:
          </note>
          <u who="oskar_oholm_1b5cdf" xml:id="i-e782307a3da4640c-4" n="dc3d313d">
            <seg n="3966043f">
              Herr talman! Det gäller just detta att försöka hitta en gemensam
              modell. Anledningen till att jag tog upp frågeställningen var
              just det. Följer man debatten hör man alla beskriva problemen
              mer eller mindre på samma sätt. Man lyfter upp att människor inte
              hittar någonstans att bo oavsett om det är permanent eller inte.
              Om man är så överens är det konstigt att det inte ska gå och hitta
              en modell som fungerar.
            </seg>
            <seg n="b2e909f5">
              Jag tog upp detta eftersom jag vet att vi här har försökt att
              föra samtal inte minst med Miljöpartiet. Vad är då invändningarna?
              Hur skulle alternativet se ut? Oavsett de tiotusentals tjänstemän
              som Jan Lindholm nu hänvisar till finns det nu ett utrett förslag.
              Man har problem med det. Vi har signalerat att vi är beredda att
              diskutera delar av det förslaget och ta till oss av åsikter.
            </seg>
            <seg n="368970d9">
              Men då måste det också finnas alternativa modeller. De behöver
              inte vara färdigutredda, men man måste åtminstone i huvudsak tala
              om vad som är inriktningen. Vad är det principiellt felaktiga
              med att kunna få täckning för sina kostnader, till exempel?
            </seg>
            <seg n="cfb20851">
              Jag tror, precis som Jan Lindholm är inne på, att man ska lyssna
              på dem som berörs. Detta är ett exempel där vi har aktuella opinionsmätningar.
              Vi vet att detta är ett populärt förslag inte minst bland människor
              som är unga och dem som söker sig till stora städer, tillväxtorter
              och universitetsorter. De tror att detta kommer att ge effekt.
            </seg>
            <seg n="ab25dfe2">
              Herr talman! Jag tror att problemet är detta. De som söker en
              bostad och letar efter någonstans att bo har inga mäktiga intresseorganisationer
              som talar för dem. Den som har fått ett jobb i Helsingfors och
              tvingas tacka nej för att det inte gick att bo någonstans, vad
              finns det för mäktig intresseorganisation som för den personens
              talan? Det gäller också den som har fått en studieplats och nu
              inte kan ta den därför att den inte får någonstans att bo.
            </seg>
            <seg n="5444c5b4">
              Vem talar för deras intressen? Jag skulle vilja säga att den
              enda intresseorganisation som de som aktivt letar efter någonstans
              att bo och på kort sikt få det åtgärdat har i dag är uppenbarligen
              regeringen. Det vore intressant att höra vad en alternativ modell
              hade varit. Men några sådana svar får vi inte från oppositionen.
            </seg>
          </u>
          <note type="speaker" n="ba2e596a">
            Anf. 139 JAN LINDHOLM (MP) replik:
          </note>
          <u who="jan_lindholm_6c3791" xml:id="i-ec0fff8f2dbea8df-1" n="6779f64b">
            <seg n="7fa37b71">
              Herr talman! Jag tror att till exempel Sveriges förenade studentkårer
              är en bra representant för denna grupp som Oskar Öholm säger inte
              har någon som företräder dem. De är kritiska till systemet. Jag
              tror att organisationen jagvillhabostad.nu, som är en ungdomsorganisation
              i huvudsak, är en bra grupp som företräder dem som Oskar Öholm
              tror saknar företrädare. De är motståndare till förslaget och
              tycker att det finns problem med det.
            </seg>
            <seg n="95b7c811">
              Det är två grupper som jag tror att man skulle kunna ha en diskussion
              med och få fram ett mycket bättre förslag. Jag tror att jag stannar
              där. Jag fick vad jag förstod inga frågor, och det är ingen idé
              att nu ställa en retorisk fråga.
            </seg>
          </u>
          <note type="speaker" n="398b44a6">
            Anf. 140 NINA LUNDSTRÖM (FP):
          </note>
          <u who="nina_lundstrom_bfbd4f" xml:id="i-2e7e6c553d3738c4-0" n="12d23218" next="i-5d388ce550aac090-0">
            <seg n="8eaaeaa1">
              Herr talman! Jag vill börja med att yrka bifall till alliansreservationen
              nr 2, som avser rätt att hyra ut bostadsrättslägenhet utan att
              ange några skäl samt därutöver bifall i övriga delar till utskottets
              förslag i betänkandet.
            </seg>
            <seg n="03e27759">
              I dag har vi debatt om förslaget om privatuthyrningen som finns
              med i budgeten, som tidigare talare har varit inne på. Privatuthyrningen
              behandlas nu separat.
            </seg>
            <seg n="be1ae8dc">
              Detta är ett viktigt område som behöver reformer. Vi konstaterade
              redan under den tid vi i Alliansen var i opposition innan maktskiftet
              år 2006 att reformer behövs. Då besvarades förslag i motioner
              med att utredning pågår. Nu har åren gått.
            </seg>
            <seg n="8b185602">
              I dag kan riksdagen ta del av det enda helhetsförslag som finns,
              och det är regeringens förslag. Förslaget handlar dels om att
              göra reglerna enklare så att det blir mer transparent och tydligt,
              dels om att förstärka möjligheten för enskilda att få hyra ut.
            </seg>
            <seg n="1a8c0d90">
              Från utredning till proposition har ändringar gjorts utifrån
              synpunkter som har framkommit under beredningen. Det är viktigt
              att framhålla att man också har lyssnat på synpunkter som har
              kommit in.
            </seg>
            <seg n="1c9c0611">
              Innan jag övergår till att mer ingående beskriva de olika förslagen
              vill jag lyfta fram den svenska bostadsmarknaden i ett internationellt
              perspektiv.
            </seg>
            <seg n="18ba6518">
              En bostadsmarknad där privatägda bostäder hyrs ut finns även
              på andra håll. I många andra länder går det snabbt att hitta en
              bostad att hyra. Man ställer sig frågan: Varför finns inte samma
              möjlighet i Sverige? Den frågan borde alla ställa sig.
            </seg>
          </u>
          <note n="ae113476">
            I delbetänkandet från Hyresbostadsutredningen, SOU 2012:35, om
            privatuthyrning finns en beskrivning av läget för privatuthyrning
            i Finland, Norge, Danmark, Tyskland och Storbritannien.
          </note>
          <u who="nina_lundstrom_bfbd4f" xml:id="i-5d388ce550aac090-0" n="12d23218" prev="i-2e7e6c553d3738c4-0">
            <seg n="0bcb17a2">
              I flera länder utgör uthyrningen av privata bostäder en större
              del av marknaden än i Sverige. Exempelvis kan följande noteras
              i utredningen:
            </seg>
            <seg n="df4f56f0">
              De som bor i privata hyresbostäder är ofta yngre låginkomsttagare.
              Privata hyresvärdar svarar för ca 60 procent av hyreslägenheterna
              i Tyskland. Den privata hyressektorn är stor och välfungerande.
              I Danmark är 16 procent av beståndet privatuthyrning. Besittningsrätten
              är stark särskilt i Tyskland och Danmark. I Norge finns enligt
              utredningen en välfungerande marknad för uthyrning av privatpersoners
              bostäder. Det är enkelt, tryggt och ekonomiskt fördelaktigt att
              hyra ut.
            </seg>
            <seg n="c6ff7ae9">
              Om andra länder kan ha en välfungerande privatuthyrning, varför
              kan inte Sverige det? Det finns konkreta hinder som hämmar uthyrningen
              i Sverige. Utredaren konstaterar att privatuthyrning inte är en
              bostadsmarknad som fungerar väl. Den bilden delas av många.
            </seg>
            <seg n="1ec93ee5">
              Priserna på den informella marknaden är höga och otryggheten
              stor för dem som hyr. I andra länder kan man få ta del av ett
              utbud av hyreskontrakt i tidningar, hos mäklare och på sajter.
              Hur många hyreskontrakt kan vi se i Sverige som annonseras öppet
              i olika lägen, prisklasser, storlek och kvalitet? I Sverige organiserar
              vi bostadsköer, men vi har anledning att titta på hur andra länder
              gör.
            </seg>
            <seg n="7b8a7526">
              Det bristfälliga utbudet är en konsekvens av en bostadsmarknad
              som inte fungerar, till skillnad från andra delar av bostadsmarknaden.
              Regeringen har vidtagit flera åtgärder för att bostadsmarknaden
              ska fungera bättre. Men problem som har uppkommit under flera
              decennier kan inte lösas på bara en mandatperiod.
            </seg>
            <seg n="88f5b2a1">
              Nu finns detta förslag på riksdagens bord som kan bidra till
              lösningar. Det är ett helhetsförslag för uthyrning av privatägda
              bostäder. Vi debatterar bostadsrätter, men det gäller även ägarlägenheter
              och småhus. Förslaget innehåller en prissättningsmodell, en hyresmodell,
              som ska bli mer transparent. Det handlar om att öka utbudet och
              ge enskilda möjlighet att hyra ut samt om att skapa ett ramverk
              för trygghet. Man får hyra ut en bostad och måste ha bott i den
              ett år av tre; allt i syfte att göra det enklare, tryggare och
              mer förutsägbart att både hyra ut privatbostad och att hyra bostad,
              det vill säga vara hyresgäst. Det är inte enkelt i dag.
            </seg>
            <seg n="f824b2fa">
              Bostadsrättsinnehavare har svårt att få tillstånd att hyra ut.
              I dag måste man ange beaktansvärda skäl som ska motivera varför
              man vill hyra ut. Styrelsen har mer makt än den enskilde bostadsrättsinnehavaren.
            </seg>
            <seg n="a69ea9cc">
              Det finns problem med att den som hyr ut inte får ta ut mer ersättning
              än vad en hyreslägenhet kostar. Detta gäller för ägda bostäder,
              utom för dem som hyrs ut för fritidsändamål; där finns särskilda
              regler. En del anser att det inte är värt att göra sig besväret
              om man inte ens får rimlig kompensation.
            </seg>
            <seg n="189c48a3">
              Det är rimligt att den som hyr ut ska ges möjlighet att ta ut
              kompensation. Men dagens förslag är inte en modell för fri hyressättning.
              Det blir ett tak för hyran med denna modell. Man kan alltid begära
              att hyran prövas av hyresnämnd. Hyresmodellen måste fungera nationellt,
              lokalt och på fastighetsnivå.
            </seg>
            <seg n="f53b6105">
              Det behövs en bättre och tydligare maktbalans mellan föreningen
              och bostadsrättsinnehavaren. Det är skälet till den föreslagna
              ändringen i bostadsrättslagen.
            </seg>
            <seg n="0bed728d">
              Med förslaget i propositionen är det möjligt för styrelser att
              säga nej till uthyrning om till exempel ändamålsenlig förvaltning
              av fastigheten påverkas. Detta måste påtalas. Missuppfattningar
              finns om att denna rätt inte skulle finnas. Men med denna modell
              är det styrelsen som ska begära hos hyresnämnd att uthyrning ska
              nekas. Förslaget är förenligt med den kooperativa tanken.
            </seg>
            <seg n="e2deeb09">
              Det finns föreningar där uthyrning medges. Men det finns även
              fastigheter där enskilda har haft mycket svårt att få hyra ut
              i andra hand. En del tvingas sälja sitt boende. Häromdagen berättade
              en ung man om sitt öde. Han hade en bostad i Malmö och fick jobb
              i Helsingfors. Han blev tvungen att sälja i ett läge där han egentligen
              inte ville sälja sin bostad i Malmö. Han blev tvungen att sälja
              på villkor som han inte var nöjd med. I hans fall blev det med
              förlust, som han ansåg. Andra väljer att inte hyra ut sin bostad.
            </seg>
            <seg n="73c84cf0">
              Ar det inte ett dilemma för oppositionen att lägenheter som inte
              nyttjas inte kan hyras ut? Har inte ni fått telefonsamtal och
              brev från dem som drabbas av dagens lagstiftning?
            </seg>
            <seg n="68a69831">
              Hur stor nyproduktionen än blir kommande år är de flesta hus
              trots allt redan byggda. Det är viktigt att denna del av bostadsmarknaden
              fungerar bättre, som i andra länder!
            </seg>
            <seg n="6b301aae">
              Socialdemokraterna, Miljöpartiet och Vänstern avslår förslaget
              i alla delar. Socialdemokraterna vill att regeringen återkommer
              med andra förslag. Deras egna förslag lyser med sin frånvaro.
              Detta har utretts även under S-regeringar. Ni verkar inte ha bråttom
              att hitta lösningar. Ni har inga egna idéer om konstruktioner
              och förslag. Er bostadsrapport innehöll inga förslag. Varför?
              Ni har inte svar på hur ett alternativt förslag skulle se ut.
            </seg>
            <seg n="91fcde91">
              Jag har all respekt för att inte alla har resurser att ta fram
              modeller, men varför inte ta detta modesta steg för att få en
              bättre fungerande andrahandsuthyrning? Att ropa vargen kommer
              duger inte. Det löser inte situationen för dem som söker bostad.
            </seg>
            <seg n="4876de77">
              Herr talman! Jag vill också ta tillfället i akt och sätta ett
              frågetecken för de intresseorganisationer som finns på bostadsrättsmarknaden.
              Kritik har riktats mot liggande förslag. Men om problembilden
              delas av oss alla, varför har man inte presenterat några egna
              förslag för att ge uthyrningen bättre möjligheter att fungera?
            </seg>
            <seg n="f13f6507">
              Herr talman! Det behövs en välfungerande trygg bostadsmarknad
              där man kan hitta tillfälliga och långsiktiga boendeformer. Det
              är viktigt för studerande och för att arbetsmarknaden ska fungera.
            </seg>
            <seg n="d206180f">
              Vi kan lära av andra länder. Det finns inget som säger att vi
              ska ha en sämre fungerande marknad för privatuthyrning av ägd
              bostad än andra länder. Nu finns ett reformförslag på riksdagens
              bord ett helhetsförslag.
            </seg>
            <seg n="cf4ec58f">
              Jag yrkar bifall till regeringens förslag för de bostadssökandes
              skull.
            </seg>
          </u>
          <note n="827aa09e">
            I detta anförande instämde Gunnar Andrén och tredje vice talman
            Jan Ertsborn (båda FP).
          </note>
          <note type="speaker" n="be95bdc5">
            Anf. 141 OLA JOHANSSON (C):
          </note>
          <u who="ola_johansson_09875f" xml:id="i-1a9560c65ceeb24f-0" n="b8503ca0">
            <seg n="99c05d10">
              Herr talman! I helgen har jag, förutom att ägna mig åt traditioner
              som att handla julgran, sätta russin i lussebullar och utgöra
              ett moraliskt stöd för pepparkaksbakande människor i familjekretsen,
              funderat över vad som är viktigt och mindre viktigt i fråga om
              privatuthyrning. Samtidigt har det förts en angelägen debatt på
              nätet om öppenhet och traditioner och om Centerpartiets förslag
              om att på sikt öppna för en friare invandring som syftar till
              att Sverige ska växa och utvecklas och att vi ska kunna trygga
              välfärden i framtiden.
            </seg>
            <seg n="3da14fd9">
              För mig och Centerpartiet är det självklart att det finns plats
              för alla och att tillgång till bostäder och arbeten är nödvändigt
              för att vi ska lyckas med integrationen och med kampen mot utanförskapet.
            </seg>
            <seg n="39f9f2ba">
              Vår befolkning växer, och det måste den göra. Hela landet ska
              växa och utvecklas, men just nu ser vi en urbanisering som inte
              går att hindra. Attraktionskraft i mindre städer och på landsbygden
              skapar vi genom ett gott företagsklimat, jobb, investeringar i
              infrastruktur, utbildning och attraktiva bostäder. I storstäderna
              behövs okonventionella och, efter svenska förutsättningar, inte
              särskilt vanliga lösningar. Där driver bristen på bostäder upp
              kostnaderna. Fler tillgängliga bostäder i storstäderna skulle
              faktiskt kunna leda till att marknadsvärdena och kostnaderna minskar.
            </seg>
            <seg n="8159fb40">
              Helsingfors tillhör de huvudstäder i Europa som växer kraftigast.
              Befolkningsökningen motsvarar nästan två fullsatta SL-bussar eller
              för den delen spårvagnar, Oskar per dag. Ungefär likadant är det
              i Göteborg, i Malmö och på högskoleorterna.
            </seg>
            <seg n="49278931">
              Under 20 års tid har Sverige bara byggt hälften av vad våra nordiska
              grannländer har gjort per invånare. Priset för detta betalar vi
              nu i form av en påtaglig bostadsbrist.
            </seg>
            <seg n="ce121e11">
              Mycket är gjort, men mer måste göras för att sätta fart på bostadsbyggandet.
              Det handlar om en förenklad och mer förutsägbar planprocess och
              bättre investeringsvilja hos byggföretag och fastighetsägare.
            </seg>
            <seg n="3ab86670">
              Även om alla tänkbara åtgärder, inklusive den samlade oppositionens
              förslag, skulle genomföras i dag kommer det att ta lång tid innan
              dessa lägenheter står färdiga. Samtidigt som vi arbetar hårt för
              att få fart på bostadsbyggandet behöver vi skapa en tydlig och
              transparent andrahandsmarknad med lägre trösklar både för den
              som hyr och för den som hyr ut. Det är detta som regeringens förslag
              om att underlätta uthyrning av privatbostäder handlar om.
            </seg>
            <seg n="288039c9">
              Herr talman! I debatten om bostadspolitikens utgiftsområde sade
              jag för ett par veckor sedan att bostadspolitiken inte är något
              plockepinn där man kan pilla bort en del och tro att resten ligger
              kvar. Centerpartiet har en lång räcka med förslag på sådant som
              kommer att lossa byggbromsen och sänka trösklarna in på bostadsmarknaden.
              För den som är ung, nyinflyttad eller nyseparerad eller som just
              har fått sitt uppehållstillstånd eller ett erbjudande om anställning
              eller utbildning är inte det viktigaste vem det är som upplåter
              bostaden utan att den finns och att det är sjysta villkor.
            </seg>
            <seg n="b08ae6f9">
              Om tillgången på bostäder i andra hand ökar försvinner inte köerna
              till hyresrätterna, men de blir kortare. Och för den som behöver
              en bostad är den skillnaden avsevärd. Hur tre partier som säger
              sig vilja lösa bostadsbristen samtidigt kan motsätta sig ett förslag
              som frigör bostäder måste de själva förklara för oss som inte
              begriper.
            </seg>
            <seg n="f378a959">
              Argumenten från Socialdemokraternas motion om ytterligare utredningar
              och oklarheter är minst sagt grumliga för att inte tala om den
              oheliga allians som har uppstått kring bostadsrättsföreningarnas
              rätt att säga nej till uthyrning utan att ange något skäl.
            </seg>
            <seg n="7f6ee6eb">
              Sverigedemokraternas ovilja att stödja förslaget att bostadsrättsföreningar
              inte ska kunna säga nej till hyresgäster utan anledning riskerar
              att leda till att vissa grupper, som ungdomar, barnfamiljer, funktionshindrade,
              hbtq-personer eller människor med invandrarbakgrund, blir uteslutna
              från bostadsmarknaden. Är det ett sådant samhälle vi vill ha?
              Det förvånar mig, och säkert många andra, att även Socialdemokraterna
              ansluter sig till en sådan politik.
            </seg>
            <seg n="78ce5b47">
              Föreningarna ska alltjämt, enligt vårt förslag, kunna tacka nej
              om de har beaktansvärda skäl. Men det åligger föreningen att ange
              vilka skälen är. I dag är det den som ska hyra ut som måste tala
              om varför. Ett omotiverat nej kan dölja vilka bevekelsegrunder
              som helst från föreningens sida. Att den tilltänkta hyresgästen
              är en i föreningens ögon oönskad person är ett tänkbart skäl som
              det nog kan kännas skönt att slippa redogöra för.
            </seg>
            <seg n="6a7bbf90">
              Ett annat skäl skulle kunna vara att man helt enkelt vill bli
              av med bostadsrättshavaren och nekar denne möjligheten att hyra
              ut i andra hand för att på så sätt tvinga fram en försäljning.
              Är det i linje med Socialdemokraternas politik?
            </seg>
            <seg n="f9df3720">
              Låt oss hoppas att andra partier, som likt Centerpartiet värnar
              om öppenhet och mångfald, hinner tänka om och att ett antal ledamöter
              ytterligare genom att rösta nej i morgon kommer att säga ja till
              de tusentals bostadssökande som får en chans till en bostad utan
              att vara hänvisade till en svart hyresmarknad som präglas av otrygghet
              och ocker.
            </seg>
            <seg n="e2f4308f">
              Herr talman! Mer än 60 procent av ungdomarna uppger att de själva
              eller någon de känner har upplevt att någon har bott i andra hand
              utan att hyresvärden har känt till det. De har köpt eller blivit
              erbjudna att köpa ett hyreskontrakt och betalat överhyra eller
              har blivit lurade i samband med en bostadsaffär i den här gråzonen,
              som vi har. Tre av fyra ungdomar i Uppsala och Helsingfors, där
              detta är vanligast, har erfarenhet av detta. Och mer än 40 procent
              har erfarenhet av ockerhyror. Observera att det vi pratar om är
              hur det är i dag.
            </seg>
            <seg n="b0c5e5e9">
              I ett pressmeddelande från jagvillhabostad.nu vi har pratat om
              dem tidigare i dag kan man läsa följande:
            </seg>
            <seg n="09a03a9d">
              Regeringspartierna och Sverigedemokraterna sviker de unga idag
              och inför i princip en hyreshöjning för de många som bor i osäkra
              andrahandsboenden.
            </seg>
            <seg n="d9afb4f1">
              Oppositionen vill skapa en bild av att det vi vill införa är
              ett osäkrare hyresförhållande. Men berättelsen om höga hyror,
              som vi hörde tidigare, och osäkerhet är en bild som mer än något
              annat beskriver hur situationen är i dag.
            </seg>
            <seg n="58e30565">
              Herr talman! Man kan se bostadspolitiken som en fruktodling med
              rader av gamla och nyplanterade träd, sida vid sida. Privatuthyrning
              är lågt hängande frukt som det gäller att ta vara på först. Det
              krävs inga höga stegar. Det kan göras här och nu. De långsiktiga
              spelreglerna och den goda jordmånen för investeringar är den välskötta
              odlingen, där bostäder växer fram i den takt som kommunerna hinner
              planera dem och företagen klarar av att bygga.
            </seg>
            <seg n="41bde977">
              Den rödgröna politiken kan liknas vid att plantera främmande
              sorter på övervattnade marker, där man godtyckligt övergöder och
              besprutar beroende på den rådande väderleken och parasitangreppen
              samtidigt som fallfrukten hänger ruttnande kvar på grenarna.
            </seg>
            <seg n="5cf8e58c">
              Man ska inte jämföra äpplen och päron. Men i det här fallet behöver
              alla frukter tas till vara. Och vi behöver bryta ny odlingsmark,
              även för bostadspolitiken. Men det utesluter inte att man bättre
              tar till vara det man redan har.
            </seg>
            <seg n="7f418509">
              Herr talman! Vi måste lossa byggbromsen, som ligger an, och få
              fart på byggandet av alla upplåtelseformer för att på så sätt
              frigöra bostäder med överkomlig hyra för unga. Intill dess att
              alla de här bostäderna finns på plats måste vi alla bidra till
              att bättre utnyttja de bostäder som redan finns och främja en
              rörlig och transparent bostadsmarknad med låga trösklar.
            </seg>
            <seg n="a2628167">
              Jag yrkar bifall till förslaget i betänkandet i den del som avser
              ändrade hyresvillkor för privatuthyrning, punkt 1, och avslag
              på förslaget när det gäller punkt 2, rätt att hyra ut en bostadsrättslägenhet
              utan att ange några skäl, samt avslag på motionerna. Därmed yrkar
              jag också bifall till Alliansens reservation i den del som rör
              bostadsrättshavarens rätt att hyra ut lägenhet utan att behöva
              ange skäl.
            </seg>
          </u>
          <note type="speaker" n="ba9b6cab">
            Anf. 142 CARINA HERRSTEDT (SD):
          </note>
          <u who="carina_herrstedt_910876" xml:id="i-9d9871c015f6b212-0" n="7c3f6dc7">
            <seg n="ac3fb052">
              Herr talman! Jag måste börja med att instämma i den kritik som
              har framförts kring att man försöker baka in det här ärendet i
              budgethanteringen. I övrigt tänker jag hålla mig ganska kort,
              eftersom det mesta redan är sagt. Läget på bostadsmarknaden har
              det redan redogjorts för. Därför tänker jag hålla mig till sakfrågan.
            </seg>
            <seg n="74c0838e">
              Samtliga partier vill öka tillgången på bostäder. Samtliga är
              också eniga om att det förslag vi debatterar här i dag inte är
              lösningen på bostadsbristen. Vi kan endast lösa den genom ett
              ökat bostadsbyggande. Dagens förslag ska således ses som en liten
              åtgärd i ett stort arbete som vi har framför oss.
            </seg>
            <seg n="3c31fad3">
              Att främja andrahandsuthyrningen är egentligen inget annat än
              konstgjord andning för att dölja eller komma till rätta med en
              misslyckad bostadspolitik. Vem eller vilka som bär ansvar för
              detta misslyckande kan ni fortsätta att träta om. Det lägger inte
              jag mig i här och nu.
            </seg>
            <seg n="43828ffe">
              För att Sverige ska utvecklas med fler jobb och ökad konkurrenskraft
              krävs en fungerande arbetsmarknad. Det krävs en aktiv bostadspolitik.
              Det krävs ett bredare samarbete för att få till stånd långsiktiga
              och hållbara lösningar. Men framför allt krävs det, som så många
              andra har sagt, att det byggs fler bostäder.
            </seg>
            <seg n="93f99c7e">
              Från Sverigedemokraternas sida är vi positiva till större delen
              av förslaget, men vi har från början varit väldigt tydliga med
              att vi inte kan ställa oss bakom det i dess helhet.
            </seg>
            <seg n="598bd887">
              När det gäller bostadsrättsföreningarnas minskade möjlighet att
              säga nej till andrahandsuthyrning är frågan inte så enkel som
              den kan låta.
            </seg>
            <seg n="cdecba8d">
              Enskilda bostadsrättsinnehavare har ett intresse utifrån sin
              situation att hyra ut sin bostadsrätt, medan bostadsrättsföreningen,
              som äger fastigheten, har ett ansvar för fastighetsskötsel med
              mera.
            </seg>
            <seg n="add489e2">
              Bostadsrättsinnehavare äger inte sin lägenhet, utan de äger en
              del i en förening som de är medlemmar i. Det kooperativa ägandet
              och förvaltandet är även en demokratisk fråga.
            </seg>
            <seg n="df65d55e">
              Samtliga medlemmar förväntas bidra i verksamheten. Det borde
              belysas tydligare hur förslaget påverkar bostadsrättsföreningarnas
              möjlighet att fungera ändamålsenligt även om stora delar av föreningens
              lägenheter är uthyrda genom andrahandsupplåtelser.
            </seg>
            <seg n="73df7c2b">
              Om ett antal bostäder i föreningen hyrs ut i andra hand kan det
              bli svårt att upprätthålla ansvaret för en bostadsrättsförening,
              vilket också varit argumenten i den kritik som har framförts mot
              förslaget.
            </seg>
            <seg n="bc56767e">
              Från Sverigedemokraternas sida har vi ställt oss väldigt ambivalenta
              till just bostadsrättsföreningarnas minskade möjlighet att säga
              nej till andrahandsuthyrning såsom förslaget ser ut i dag. Detta
              ska vägas mot bostadsrättsägarens möjlighet att till exempel bo
              utomlands under en period utan att få alltför stor ekonomisk förlust
              av det.
            </seg>
            <seg n="449d5cdd">
              Vi är alltså positiva till att göra det enklare för bostadsrättsägare
              att hyra ut sin lägenhet. Det är också av den anledningen som
              vi har ställt oss bakom övriga delar i förslaget.
            </seg>
            <seg n="b6669cbb">
              Men det är upp till regeringen att se till att kompromissa och
              få med sig såväl oss oppositionspartier som berörda intresseorganisationer.
              Balansen mellan föreningarnas inflytande och den enskildes rättigheter
              kan säkert justeras till bådas belåtenhet om bara viljan att kompromissa
              finns.
            </seg>
            <seg n="cf2c7f3c">
              Vi är alltid beredda att lyssna och diskutera frågor med alla
              inblandade parter och partier. Vi har sagt att vi är prestigelösa,
              och hade regeringen varit detsamma hade vi kanske kunnat lösa
              oenigheterna i förslaget. Jag är den första att beklaga att så
              inte har skett. Det har inte funnits någon antydan alls till att
              vilja diskutera eller komma överens från regeringens sida.
            </seg>
            <seg n="c25d2b10">
              Herr talman! Friare hyressättning är en annan väl debatterad
              fråga. Att man ska rätt att få en viss täckning för sin kostnad
              när man av giltiga skäl under en period hyr ut sin lägenhet i
              andra hand borde egentligen vara en självklarhet. Ju fler som
              hyr ut desto större blir utbudet och desto mindre borde risken
              för ockerhyror bli. Om någon står i valet och kvalet att tacka
              ja till just det där drömjobbet kan det faktiskt spela en stor
              roll om man kan ta ut en hyra som täcker de kostnader man anser
              sig ha. Att flytta och få sitt drömjobb kan annars bli ett mindre
              lönsamt beslut rent ekonomiskt.
            </seg>
            <seg n="f45c67dd">
              I sammanhanget har det framkommit uppgifter om beräkningar om
              fördubblade hyror. Det är alltid lätt att skrika vargen kommer,
              men vi ska inte glömma att när det talas om fördubblingar av hyror
              så talas det framför allt om Helsingfors och Göteborg. Ser vi
              till landets tredje största stad Malmö skulle det enligt uträkningarna
              inte alls bli de ökningarna, och på mindre orter skulle ökningarna
              bli ännu mindre.
            </seg>
            <seg n="c3f42c60">
              Herr talman! Jag vill yrka bifall till reservation 5.
            </seg>
          </u>
          <note type="speaker" n="4ac5211b">
            Anf. 143 OSKAR ÖHOLM (M) replik:
          </note>
          <u who="oskar_oholm_1b5cdf" xml:id="i-e782307a3da4640c-5" n="dc3d313d">
            <seg n="3fbe2572">
              Herr talman! Det är klart att det vore väldigt lätt att göra
              sig lite lustig över ett parti vars politik alltid, oavsett fråga,
              verkar koka ned till att man är rädd för nya grannar. Men jag
              ska inte ta just de metaforerna vidare utan fokusera på det Sverigedemokraterna
              faktiskt säger sig stå för och vilja på det här området.
            </seg>
            <seg n="8ea09d56">
              De säger, precis som alla partier i den här kammaren, att man
              tycker att bostadsbristen är ett problem. Carina Herrstedt och
              andra sverigedemokrater skriver motioner och poängterar att det
              är problematiskt att det är svårt att hyra ut privatbostäder och
              att det borde bli större möjligheter på det här området.
            </seg>
            <seg n="1083219f">
              Men efter att ha sagt det gör Carina Herrstedt upp med S, V och
              MP om att stoppa den del av förslaget som kanske mest skulle öka
              utbudet och komma till rätta med det som man också, precis som
              alla andra, säger att man vill uppnå.
            </seg>
            <seg n="940cabce">
              Jag försöker förstå vad det beror på, om det nu inte bara är
              en rädsla för nya grannar. Carina Herrstedt har gjort klart att
              hon inte stöder regeringens förslag när det gäller förändringen
              i bostadsrättslagen. Jag försökte begripa detta och tittade efter
              vad Carina Herrstedt sade i DN för några veckor sedan. Hon sade
              då ungefär att har man skäl att hyra ut så får man ange de beaktansvärda
              skäl som finns, och så är väl problemet löst.
            </seg>
            <seg n="ce743ed5">
              Ändå vet vi att det är väldigt många lägenheter som står tomma
              i dag just för att de beaktansvärda skälen inte har räckt. Bara
              för att begripa hur Sverigedemokraterna resonerar: Tycker Carina
              Herrstedt alltså att det fungerar bra med de beaktansvärda skäl
              som måste uppges? Är hon nöjd med den lagstiftningen och tycker
              att den är fullt tillräcklig för att få ett större utbud till
              privatuthyrning som hon, precis som alla andra, säger sig vilja
              ha? Är det bra som det är i dag?
            </seg>
          </u>
          <note type="speaker" n="282cca83">
            Anf. 144 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9d9871c015f6b212-1" n="7c3f6dc7">
            <seg n="fdb726b2">
              Herr talman! Jag kan naturligtvis ha missat någonting, men jag
              kan inte någonstans, varken i utredningen eller i förslaget, läsa
              någonting om att det skulle vara ett stort problem i dag att bostadsrättsstyrelser
              säger nej bara för sakens skull. Att påstå att just den här delen
              skulle vara viktigast i det här förslaget är egentligen som att
              säga att vi har stora problem med bostadsrätternas styrelser som
              det är i dag och att de agerar bromskloss.
            </seg>
            <seg n="5a455b28">
              Jag är inte beredd att ställa mig bakom det utan att ha det underlaget.
              Om det är ett sådant stort problem som man gör gällande borde
              det väl också ha varit utrett och stå i utredningen och även framgå
              väldigt tydligt i förslaget.
            </seg>
          </u>
          <note type="speaker" n="798a4615">
            Anf. 145 OSKAR ÖHOLM (M) replik:
          </note>
          <u who="oskar_oholm_1b5cdf" xml:id="i-e782307a3da4640c-6" n="dc3d313d">
            <seg n="e2cbb00e">
              Herr talman! När man har lyssnat på debatten och på flera av
              mina meddebattörer som också har gett väldigt konkreta exempel
              på människor som under en begränsad tid vill hyra ut sin bostadsrätt
              men som får nej från föreningen, just för att det inte lever upp
              till det ganska hårt ställda kravet på beaktansvärda skäl, och
              som har uppfattat det mer eller mindre som ett veto från bostadsrättsföreningen,
              då är det intressant att ställa den frågan till alla dem som menar
              att det här inte är ett bekymmer.
            </seg>
            <seg n="37f4cbcb">
              Det var ett väldigt tydligt svar från Carina Herrstedt: Det är
              inte ett problem. Att sitta i ett läge där man kanske har två
              lägenheter, har flyttat ihop och vill hyra ut den ena men får
              nej är inget bekymmer i Carina Herrstedts värld. De som av någon
              anledning är borta från Sverige under en period och får nej från
              sin förening när det gäller att hyra ut har uppenbarligen inte
              heller några problem i Carina Herrstedts värld. Inte heller andra
              varianter där människor som just har blivit nekade att hyra ut
              trots att det bara leder till att lägenheten står tom är något
              bekymmer.
            </seg>
            <seg n="99dc3af0">
              Inget av detta är ett bekymmer i Carina Herrstedts värld. Då
              är det tyvärr svårt att se någon annan anledning än att man är
              lite rädd för att man inte riktigt vet vilka det är som vill flytta
              in och att det är det som det kokar ned till.
            </seg>
            <seg n="5f123656">
              Min fråga kvarstår: När Carina Herrstedt och andra hör de här
              exemplen om att det inte räcker till, ser hon inte problemet?
            </seg>
          </u>
          <note type="speaker" n="a66aa2cf">
            Anf. 146 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9d9871c015f6b212-2" n="7c3f6dc7">
            <seg n="f88db6b1">
              Herr talman! Jag vill börja med att poängtera att om det är så
              tydligt så borde det framgå både i förslaget och i utredningen.
            </seg>
            <seg n="07108782">
              De förslag som Oskar Öholm tar upp om att prova att bo ihop med
              sin sambo eller flytta utomlands under en viss begränsad tid ingår
              i de beaktansvärda skälen. Ska vi hitta ett bekymmer är det absolut
              i så fall ett bekymmer att man inte följer det regelverk som finns.
              Men det har inte framgått att det är ett bekymmer som det ser
              ut i dag.
            </seg>
            <seg n="193545da">
              Det finns ett regelverk som säger att om du har beaktansvärda
              skäl så ska du kunna åberopa dem, och då ska du också kunna få
              lov att hyra ut din bostadsrätt i andra hand. Det vi säger här
              nu är att det finns ett stort problem med det, och då borde det
              ha framgått. Då hade man kanske kunnat resonera och agera olika.
            </seg>
            <seg n="ce3a8d76">
              Jag tror nog att man får se det i ett lite större sammanhang
              än att säga att allting kokar ned till att man är rädd för vilka
              grannar man ska få. Det handlar ju inte bara om vilka grannar
              man får, utan det handlar om vilket ansvar man tar för bostadsrättsföreningens
              omgivning över huvud taget. Det är trots allt så att en bostad
              som man äger själv vårdar man också på ett helt annat sätt. Därför
              är det kanske en lite större fråga än bara vilka grannar man får.
            </seg>
          </u>
          <note type="speaker" n="32f2f464">
            Anf. 147 OLA JOHANSSON (C) replik:
          </note>
          <u who="ola_johansson_09875f" xml:id="i-1a9560c65ceeb24f-1" n="b8503ca0">
            <seg n="b81cbcb3">
              Herr talman! Det är möjligt att det blir lite favorit i repris
              här.
            </seg>
            <seg n="53c2d610">
              Det har som bekant blivit så att Sverigedemokraterna har anslutit
              sig till oppositionen i kanske den mest avgörande delen av det
              här förslaget, nämligen den som i hög grad begränsar människor
              möjlighet att fatta egna beslut om sina egna tillgångar.
            </seg>
            <seg n="deb10745">
              Carina Herrstedt efterlyser samtal, men hon vet att Alliansen
              inte arbetar så. Vi läser de förslag som kommer in och de motioner
              och yrkanden som finns, och så försöker vi tolka politiken utifrån
              dessa ställningstaganden. När det gäller Sverigedemokraternas
              politik vet vi väldigt lite om de förslag och viktiga frågor som
              verkligen berör människor.
            </seg>
            <seg n="530c3f98">
              Carina Herrstedt har själv motionerat och sagt att det måste
              bli enklare och mer lönsamt med privatuthyrning. Ändå sällar sig
              Sverigedemokraterna till den skara som anser att en bostadsrättsförening
              utan att ange skäl ska få lov att säga nej till en person som
              vill hyra ut en bostad. Vi kan bara spekulera i vilka motiv en
              förening kan ha till det, och jag tänker inte dra den tankegången
              längre i det här fallet.
            </seg>
            <seg n="56de872c">
              Huruvida det blir ekonomiskt fördelaktigt att hyra ut sin bostad
              vet vi inte. Det kommer säkert att variera från fall till fall.
              Sannolikt har det varit mer lukrativt att hyra ut tidigare på
              en svart marknad.
            </seg>
            <seg n="da88ed35">
              På vilket sätt menar Carina Herrstedt att det kommer att bli
              enklare när ni vill försvåra för den som vill hyra ut?
            </seg>
          </u>
          <note type="speaker" n="8a626b21">
            Anf. 148 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9d9871c015f6b212-3" n="7c3f6dc7">
            <seg n="dce55398">
              Herr talman! Jag förstår att det är en dröm för övriga partier
              att kunna stå här i talarstolen och skylla allt på Sverigedemokraterna.
              Det har ni förmodligen väntat på väldigt länge. Men man kanske
              också måste ta sitt eget ansvar och se sin del i det hela. Det
              är inte jag som ska bära hundhuvudet för att förslagen inte går
              igenom. Det är faktiskt Alliansen och till viss del oppositionen
              i övrigt som själva har valt att inte göra allt som står i deras
              makt för att få igenom de förslag som man tror är de bästa för
              Sverige. Man väljer från Alliansens sida att utesluta såväl Sverigedemokraterna
              som Vänsterpartiet i försöken att få igenom sina förslag. Det
              viktigaste här verkar vara att inte ha med Sverigedemokraterna
              att göra. Det verkar vara viktigare än och överordnat att försöka
              få igenom det man tror är bäst för Sverige. Jag anser inte att
              det är att ta ansvar.
            </seg>
            <seg n="ba095380">
              När det gäller bostadsrättsföreningarna menar jag att förslaget
              strider mot ägarprincipen. Det blir ingen direkt skillnad mot
              ägarlägenheter. Det försvårar styrelsearbetet, det försvårar skötseln
              av fastigheter, och föreningens karaktär kan påverkas i oförutsedd
              riktning.
            </seg>
            <seg n="09061bb9">
              Jag menar det har jag också motionerat om att man skulle se över
              regelverket. Jag tycker att man skulle göra det enklare att hyra
              ut i andra hand. Det är därför jag stöder de övriga förslagen.
              Jag tycker att dessa förslag leder till det. Däremot ser jag inte
              just den här delen som jag väljer att inte föreslå bifall till
              som den springande punkten i detta förslag.
            </seg>
            <seg n="922ea29a">
              Som jag har sagt tidigare finns det i dag beaktansvärda skäl
              som man kan hävda. Då tycker jag att man ska göra det också. Har
              vi ett problem med styrelser som inte följer de regelverk som
              är uppsatta får man såklart ta tag i det sedan.
            </seg>
          </u>
          <note type="speaker" n="238e3c8b">
            Anf. 149 OLA JOHANSSON (C) replik:
          </note>
          <u who="ola_johansson_09875f" xml:id="i-1a9560c65ceeb24f-2" n="b8503ca0">
            <seg n="e33104f7">
              Herr talman! Tack, Carina Herrstedt, för svaret! Det är möjligt
              att vi ägnade för mycket tid åt procedurfrågorna i inledningen,
              men jag kan ju konstatera att det råder olika uppfattningar inom
              Sverigedemokraterna om hur man ska se på andrahandsuthyrningen.
              I det svar som jag fick visar det sig att äganderätten för privatpersoner
              inte står speciellt högt i kurs hos Sverigedemokraterna.
            </seg>
            <seg n="eeeb262d">
              Carina Herrstedts partikamrater David Lång och Mikael Jansson
              har ju motionerat stick i stäv mot Herrstedts ambitioner om att
              förenkla. Det är tråkigt att inte sakkunskapen som finns i civilutskottet
              väger tyngre i ert parti. Jag begär inte att Carina Herrstedt
              ska försvara dessa herrar när de säger att det här strider mot
              den demokratiska tradition som systemet med bostadsrättsföreningar
              bygger på och kan sägas inskränka föreningsfriheten.
            </seg>
            <seg n="58157b5d">
              Jag kan slutligen konstatera, utan att ställa någon ytterligare
              fråga, att individens rätt inte står högt i kurs hos Sverigedemokraterna.
              Men jag frågar kanske ändå: Varför ska ett nekande till andrahandsuthyrning
              kunna beslutas utan att man som bostadsrättsinnehavare får lov
              att veta skälen?
            </seg>
          </u>
          <note type="speaker" n="7620373b">
            Anf. 150 CARINA HERRSTEDT (SD) replik:
          </note>
          <u who="carina_herrstedt_910876" xml:id="i-9d9871c015f6b212-4" n="7c3f6dc7">
            <seg n="fbb0b147">
              Herr talman! Jag kan egentligen inte säga på vilket sätt du menar
              att det går stick i stäv med herrarnas motion, som du nämnde.
            </seg>
            <seg n="6a3bcc94">
              På frågan om vi ser olika på andrahandsuthyrning i Sverigedemokraterna
              är svaret ja, det gör vi. Jag tror inte att Centerpartiet är överens
              i alla sina frågor heller. Därför sade jag också i mitt anförande
              att vi har varit väldigt ambivalenta i detta. Ett samtal hade
              kanske kunnat leda till att saken retts ut.
            </seg>
            <seg n="4dd52ad2">
              Sedan har jag faktiskt glömt vad du frågade om.
            </seg>
          </u>
          <note type="speaker" n="c0d380eb">
            Anf. 151 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-738300565d5ff7c6-0" n="66dd2698">
            <seg n="0f3f6167">
              Herr talman! Det betänkande som debatteras nu handlar om ett
              lagförslag angående privat uthyrning av bostadsrätter som regeringen
              har lagt fram i budgetpropositionen för 2013. Enligt propositionen
              ska det införas en särskild lag gällande när en privatperson hyr
              ut en egen bostad. Vidare föreslår regeringen att hyresvärden
              ska ha rätt att genom hyran få ersättning för sina kostnader för
              bostaden.
            </seg>
            <seg n="6a875da7">
              Herr talman! Vi i Vänsterpartiet tillsammans med Socialdemokraterna
              och Miljöpartiet har en gemensam reservation som innebär att förslagen
              ska avslås. Vi i Vänsterpartiet har även motivreservationer som
              avstyrker regeringens samtliga förslag. Däremot lyfter jag fram
              våra tre reservationer, det vill säga nr 1, 4 och 6.
            </seg>
            <seg n="68e10035">
              Herr talman! Vi i Vänsterpartiet menar att bostadsbristen är
              svår, för att inte säga katastrofal, i stora delar av Sverige.
              Trångboddhet och otrygghet breder ut sig. Följden blir att människors
              livssituation försvåras. Deras drömmar om frihet inskränks.
            </seg>
            <seg n="7aa87832">
              Bristen på bostäder är även bekymmersam ur ett sysselsättningsperspektiv,
              eftersom många tvingas tacka nej till arbete. Det har vi tagit
              del av genom olika rapporter de senaste veckorna, dagarna, månaderna
              och åren.
            </seg>
            <seg n="8e8b15b4">
              Särskilt hårt drabbade är landets ungdomar. Cirka en kvarts miljon
              unga vuxna som i dag saknar eget boende kommer att drabbas av
              regeringens förslag. Var femte ung vuxen är i dag orolig för att
              inte kunna få ett eget boende. Var fjärde person i åldrarna 18
              till 32 år bor hemma hos sina föräldrar. Många bor i andra hand.
            </seg>
            <seg n="76abe28d">
              Hur möter egentligen regeringen denna situation? Regeringens
              och bostadsminister Attefalls svar på detta är tyvärr inget annat
              än en bestraffning för dessa hundratusentals ungdomar som är i
              behov av en egen bostad.
            </seg>
            <seg n="6fdc0da9">
              Ni borgerliga partier, med stöd av Sverigedemokraterna, vill
              underlätta andrahandsuthyrning genom att göra uthyrningen mer
              lönsam för den som hyr ut och dyrare för den som hyr i andra hand.
              På så sätt gör ni ungdomarna och dem som har behov av att hyra
              i andra hand beroende och sätter dem i ett ojämlikt maktförhållande.
              Jag tycker att landets hundratusentals ungdomar och studenter
              är värda en bättre framtid med tryggare boendeformer samt en trygg
              tillvaro än det ni borgerliga partier erbjuder i dag.
            </seg>
            <seg n="12a1c775">
              Med högerregeringens förslag kommer det att bli möjligt att sätta
              en högre andrahandshyra. Den som till exempel hyr ut sin bostadsrätt
              ska nämligen få ta hänsyn till bostadens marknadsvärde när hyran
              sätts, något som inte tidigare har varit tillåtet i Sverige.
            </seg>
            <seg n="792d3968">
              Enligt Fastighetsägarna Helsingfors betalar andrahandshyresgäster
              i snitt 70 procent mer i hyra än vad förstahandshyresgäster gör.
            </seg>
            <seg n="5e2ddfbb">
              Samtidigt rapporterar Hyresgästföreningen om beräkningar som
              visar att i Helsingforss innerstad kan förslaget ge fördubblade
              andrahandshyror när de börjar gälla i februari 2013. Exempelvis
              kan hyran för en etta höjas från dagens 5 440 kronor till 10 300
              kronor per månad. Det här är orimligt. Frågan är hur ni borgerliga
              partier och Sverigedemokraterna egentligen tänker. Regeringen
              har ju föreslagit sänkta löner för ungdomar, och varken ungdomars
              löner, studiemedel eller andra bidrag höjs i takt med de tänkta
              höjda hyror som lagförslaget medför.
            </seg>
            <seg n="32ddb38c">
              Jag undrar på vilken planet ni egentligen lever.
            </seg>
            <seg n="cb6d0f54">
              Redan i dag är hyresnivåerna på andrahandsmarknaden högre än
              vad som är tillåtet. Det är alltså dessa ockerhyror som regeringen
              med stöd av SD nu kommer att göra lagliga. Ofta är andrahandshyresgäster
              dessutom unga människor med relativt låga inkomster. De kommer
              knappast att gynnas av de nya reglerna.
            </seg>
            <seg n="17b7aecd">
              Dessutom kommer regeringen att avskaffa rätten att via beslut
              i hyresnämnden retroaktivt få tillbaka en hyra som har varit för
              hög. Detta leder till ett försämrat skydd för hyresgästen. Att
              hyra i andra hand innebär redan nu att man som hyresgäst befinner
              sig i beroendeställning gentemot hyresvärden, och att ta bort
              det här skyddet är helt oacceptabelt.
            </seg>
            <seg n="f5dc811f">
              Enligt min och Vänsterpartiets uppfattning ska utvecklingen gå
              i helt motsatt riktning, och i stället ska man överväga skarpare
              sanktioner i fall med oskäliga hyror. Vänsterpartiet menar att
              bostadsbristen måste tas på stort allvar. Vi har i vår budgetmotion
              föreslagit att det ska införas ett statligt stöd för att stimulera
              byggande av miljövänliga hyresrätter av god kvalitet och med överkomliga
              och förhandlade hyror. Stödet ska riktas till tillväxtorter och
              till orter där bostadsbristen är särskilt stor.
            </seg>
            <seg n="fdf47509">
              Med Vänsterpartiets satsning är målsättningen att det ska byggas
              ca 20 000 hyreslägenheter årligen. Detta är investeringar som
              kan lösa de långsiktiga bostadsbehoven samtidigt som förslaget
              skapar fler jobb. Det skulle kunna vara Sveriges framtid.
            </seg>
            <seg n="5a74d66c">
              För att möta den akuta bostadsbristen avsätter vi också närmare
              500 miljoner av investeringsstödet för att kunna bygga om befintliga
              kontorslokaler till hyresrätter.
            </seg>
            <seg n="bf6f7941">
              Herr talman! Jag har svårt att se vitsen med förslaget om ändrade
              regler för andrahandsuthyrning. Om regeringen verkligen har ambitionen
              att få fram fler bostäder krävs andra åtgärder än att bara underlätta
              för bostadsrättsinnehavare att hyra ut i andra hand.
            </seg>
            <seg n="a66cee3b">
              Vi vet att ca 40 miljarder kronor per år satsas i ränteavdrag
              och ROT-avdrag. Om de pengarna avsätts till att stimulera nybyggnation
              blir det fler hyresrätter för ungdomar och studenter. Varför väljer
              regeringen att lägga 40 miljarder kronor av skattebetalarnas pengar
              på ränteavdrag och ROT-avdrag men inte till byggande av hyresrätter?
              Man undrar verkligen.
            </seg>
            <seg n="9f0a3e95">
              Det finns olika sätt att se till att fler bostäder byggs. Vi
              vet också att till exempel i Helsingfors och i flera andra städer
              i Sverige i dag finns ett stort antal tomma kontorslokaler som
              kan byggas om till hyreslägenheter relativt snabbt. Det är ett
              faktum att de finns. Vi pekar också ut ett antal konkreta platser
              där man kan markanvisa och sätta i gång bostadsbyggandet ganska
              omgående, till exempel i Helsingfors. Detta skulle ge ytterligare
              ett par tusen hyreslägenheter under 2014 utöver vad som redan
              är projekterat.
            </seg>
            <seg n="54429974">
              Området runt nya Karolinska i Helsingfors börjar växa fram, och
              vi har också där lagt fram konkreta förslag på att bygga 5 000
              nya forskar- och studentbostäder med överkomliga hyror. Varför
              är det omöjligt? Varför tänker ni inte långsiktigt i frågan?
            </seg>
            <seg n="9ff59700">
              Att bostadsbristen har tillåtits gå så långt är en skandal. Vänsterpartiet
              är berett att ta ansvar för att byggandet kommer i gång på allvar.
              Genom att bygga bostäder som människor har råd att bo i ges möjlighet
              att kombinera jobb eller studier med ett eget boende. På så sätt
              skapas framtidstro i vårt land. Det är Sveriges unga värda.
            </seg>
          </u>
          <note n="645c69a3">
            Avslutningsvis yrkar jag bifall till reservationerna 1, 4 och
            6.
          </note>
          <note type="speaker" n="5ebbbf26">
            Anf. 152 OTTO VON ARNOLD (KD):
          </note>
          <u who="unknown" xml:id="i-bec3a19ed89caada-3" n="d3516416">
            <seg n="24d30d27">
              Herr talman! Det är alltid intressant att höra hur man enligt
              Vänsterpartiet ska lösa problemen inom bostadspolitiken. Ett sätt
              kanske kan vara att man investerar sin riksdagslön i ett bostadsbyggnadsföretag.
              Då löses säkert problemet.
            </seg>
            <seg n="394cfc3d">
              Herr talman! Vi har i dag att behandla civilutskottets betänkande
              om privatuthyrning av bostäder. Det är ett viktigt betänkande,
              och det är en del av regeringens politik att få till stånd en
              fungerande bostadsmarknad.
            </seg>
            <seg n="d9618347">
              Att den så kallade marknaden för våra bostäder inte har en marknadsmässig
              funktion råder det bred enighet om i kammaren. Det kan vi tolka
              på lite olika sätt, men det är konsekvensen av det hela. Det råder
              heller ingen tveksamhet bland svenska folket och marknadens parter,
              till exempel Hyresgästföreningen och Fastighetsägarna, om att
              det är en dåligt fungerande marknad.
            </seg>
            <seg n="72473336">
              På en fungerande marknad ska det vara balans mellan utbud och
              efterfrågan. Så är inte fallet. Vi behöver bygga mer, och det
              har vi talat om i dag. Vi talade om det framför allt när vi behandlade
              vår budget under CU1.
            </seg>
            <seg n="e6fd0a48">
              På en fungerande marknad måste det finnas en lönsamhet. Det finns
              det bara delvis, främst för byggande av bostadsrätter. Även där
              är det för få aktörer. Konkurrensen är dålig. Men för ett stort
              antal så kallade svarthandlare finns det en lysande marknad för
              att hyra ut bostäder.
            </seg>
            <seg n="ba91bb3a">
              På en fungerande marknad ska det finnas transparens vad gäller
              regelverk och prissättning. Regelverket för byggande är komplext,
              och det är inte föremål för dagens debatt fast man lätt skulle
              kunna tro det.
            </seg>
            <seg n="3c46d0ee">
              Prissättningen är ineffektiv. Det främjar många gånger en stor
              svart marknad med handel av kontrakt av upplåtelser på andra olika
              sätt. Det är kontrakt i första hand, andra hand, tredje hand och
              så vidare. Om detta kan man läsa i Boverkets rapporter som behandlar
              just hur bostadsmarknaden fungerar. Framför allt i stora städer
              finns det en utbredd svart marknad. Det finns statistik fastän
              oppositionen säger att den inte finns. Det är uppenbart att hotet
              mot marknaden är framför allt den svarta marknaden.
            </seg>
            <seg n="e600e119">
              Herr talman! Vi måste se dagens betänkande som ett sätt att sprida
              ljus över denna skumraskhantering och få fram rätt pris och transparens.
              Ser vi till vad oppositionen har att komma med kan vi möjligtvis
              ana att de har förstått en del av problemet, dels att det finns
              en stor svart marknad, dels att det finns ett antal lägenheter
              som skulle kunna hyras ut under en kortare tid. Lägenheter efterfrågas
              verkligen. Men vad gör oppositionen åt problemet? Vad har de för
              idéer och tankar? Jag har inte hört något.
            </seg>
            <seg n="1e69b360">
              Att komma till en ort där man inte känner någon eller har kontakter
              när man har fått ett intressant jobb och snabbt behöver lösa sin
              bostadssituation är inte enkelt. Det finns ett otal vittnesmål
              om hur duktiga människor, ambitiösa studenter och forskare och
              så vidare blir uppskörtade på den svarta bostadsmarknaden. Det
              finns också många som har en bostadsrätt, villa eller ägarlägenhet
              som har fått ett jobb utomlands, behöver flytta, ska separera
              och så vidare och som vill hyra ut under en kortare tid. De har
              inte råd att ha ett dubbelt boende. Det är uppenbara problem.
              Det här ställer till med ineffektivitet på den svenska arbetsmarknaden
              och är en black om foten för arbetslinjen. Därför är det här betänkandet
              viktigt, som en del av lösningen för att få en bättre bostadsmarknad.
            </seg>
            <seg n="1edf50ed">
              Förslaget i betänkandet ger möjlighet till transparens och en
              kostnadstäckande rättvis hyra som både uthyraren och hyrestagaren
              kan beräkna. Regelverket är klart och enkelt, och avtalsprincipen
              gäller. Det går att få hyran prövad hos hyresnämnden. Avtalsprincipen
              gäller. Det innebär att om man har ingått ett avtal över en viss
              tid kan man inte bli uppsagd, det vill säga utkastad vilket hävdas
              i debatten. Parterna har fått en bättre likaställning.
            </seg>
            <seg n="b6d057b6">
              Betänkandet ligger också i linje med föreningslagen. Det måste
              vara bättre för en förening att ha ett fullt hus med legala kontrakt
              än ett hus med svarta bostäder som står halvtomt. Föreningen kan
              hindra en andrahandsuthyrning om man vill, om det finns bärande
              skäl, och givetvis efter prövning. I dag är det ju en regel att
              man inte hyr ut.
            </seg>
            <seg n="5e1ea12a">
              Betänker man oppositionens förslag, med frånvaro från kreativa
              förslag, att på kort sikt avhjälpa problemet på en icke fungerande
              andrahandsmarknad går det ut på att skydda dem som har en bostad
              och inte dem som saknar en bostad.
            </seg>
            <seg n="eb563fb4">
              Herr talman! Jag yrkar således avslag på oppositionens reservationer
              och bifall till reservation 2. Om någon förhoppningsvis ändrar
              sig överlämnar jag betänkandet om uthyrning av privatbostäder
              som en julklapp åt den del av svenska folket som inte har någon
              andrahandsbostad.
            </seg>
          </u>
          <note type="speaker" n="36efed7b">
            Anf. 153 Statsrådet STEFAN ATTEFALL (KD):
          </note>
          <u who="stefan_attefall_minister_2010" xml:id="i-bec3a19ed89caada-4" n="1031e727">
            <seg n="ce8a4269">
              Herr talman! Det verkar som att vi i alla fall är överens om
              en sanning, och det är att vi har byggt för lite under 20 års
              tid. Det är också sant att regeringen steg för steg försöker ta
              bort hindren för bostadsbyggandet ta bort hindren på bostadsbyggandets
              hinderbana.
            </seg>
            <seg n="56350f4e">
              Vi har en ny plan- och bygglag. Vi håller på med en översyn av
              plangenomförandeprocessen. Vi har ett utredningsförslag om kommunala
              tekniska särkrav. Vi har ett förslag på remiss om skärpt bostadsförsörjningslag
              med regional dimension. Vi har nya strandskyddsregler. Bättre
              kreditgarantier har tagits. Vi har sänkt skatter på byggande och
              boende, och senast i budgetpropositionen sänkte vi skatterna ytterligare
              för att bygga och bo. Listan kan göras lång.
            </seg>
            <seg n="3ccb0608">
              Veronica Palms anförande var märkligt i det ljuset, eftersom
              hon gav intryck av att ingenting händer. Jag skulle vilja påstå
              att varje seriös bedömare som studerar vad regeringen gjorde under
              den förra mandatperioden och framför allt gör under den här mandatperioden
              kan jämföra det med exempelvis den socialdemokratiska regeringsperioden
              20022006. Man kommer då att upptäcka en häpnadsväckande skillnad
              i aktivitetsnivå.
            </seg>
            <seg n="b7754d5a">
              Det är också intressant att höra Veronica Palm tala om att subventionerna
              avskaffades 2006/07 och att bostadsbyggandet då dök i Sverige,
              trots att vi i denna kammare har upprepat de samband som inte
              finns på det sätt som Veronica Palm redogör för. Bostadsbyggandet
              sjönk 2007 i Sverige, Finland, Norge och Danmark. Borttagandet
              av subventionerna i Sverige har inte det samband som Veronica
              Palm gör gällande. Att påstå detta blir lite löjligt i det långa
              loppet.
            </seg>
            <seg n="f4753c01">
              Alla talar om bostadsbristen. Det gör även regeringen. Men vi
              utmanar också de regler som finns genom att titta över dem för
              att försöka se till att vi kan börja montera bort krångel och
              hinder för ett ökat bostadsbyggande. Vi har förslag på gång. Vi
              har förslag som diskuteras, och det kommer att komma mer.
            </seg>
            <seg n="bbe3fbd9">
              Om vi ska få i gång bostadsbyggandet måste vi våga ifrågasätta,
              göra om, ta bort, förändra men också väga intressen för och emot.
              Debatten om uthyrning av privatbostad tycker jag är ett lackmustest
              på den politiska viljan och förmågan att just fatta beslut, våga
              väga av, våga ta ställning och inte bara följa minsta motståndets
              lag.
            </seg>
            <seg n="4d215da0">
              Herr talman! Helsingfors tillhör de huvudstäder i Europa som
              växer kraftigast. Befolkningsökningen motsvarar nästan två fullsatta
              SL-bussar per dag. I medierna hör vi berättas om företag som oroar
              sig för att det blir svårare att hitta arbetskraft i Helsingfors
              därför att det är svårt att hitta en bostad snabbt. Det är klart
              att det måste byggas mer i Helsingfors, Göteborg, Malmö och på
              många andra ställen i landet.
            </seg>
            <seg n="403610ed">
              Men som flera andra har påpekat löser det inte den akuta situationen.
              Flera olika åtgärder måste till. I dag har vi ett förslag om underlättande
              av privatuthyrning av bostäder på vårt bord.
            </seg>
            <seg n="a8616465">
              Åtskilliga är de, inte minst unga, som flyttar runt i osäkra
              och tillfälliga andrahandslösningar, i mer eller mindre grå eller
              svarta kontrakt. Otto von Arnold tog upp det problemet. Jag tycker
              att det är en poäng som inte har kommit fram tillräckligt mycket
              i debatten att många bor under dolda, lite märkliga villkor. Man
              smyger i trappan och vågar inte ens sätta upp namnet på dörren
              då man inte bor där under helt sjysta villkor. Bostadsrättsföreningen
              tillåter inte andrahandsuthyrning, och man vågar därför inte anmäla
              det. Bostadsbristen gör att man bor under sådana villkor.
            </seg>
            <seg n="aae00660">
              De skulle med det förslag som nu ligger på riksdagens bord få
              tydligare och bättre spelregler och kunna bo med ärliga kontrakt
              och kanske också under rimligare villkor.
            </seg>
            <seg n="fff96f4e">
              Hela förslaget bygger på enkla principer: att få enklare och
              tydligare regler, både för den som hyr ut och för den som ska
              hyra. Och det vet vi: Får man enklare och tydligare spelregler
              underlättas uthyrning.
            </seg>
            <seg n="aaeec62a">
              Det är egentligen inte så komplicerat och konstigt om man jämför
              med andra länder. Det är faktiskt Sverige som har en underutvecklad
              andrahandshyresmarknad. Tittar man på andra länder ser man att
              många bor just i lägenheter ägda av privatpersoner. Där heter
              det kanske ägarlägenheter. I Sverige har vi en stor andel bostadsrätter.
              Det är möjligtvis skillnaden.
            </seg>
            <seg n="f031e60d">
              När vi nu kommer med ett konkret förslag säger oppositionen nej.
              Ska man summera de olika invändningarna blir det ungefär: Utred
              mer! Det är motbudet från oppositionen. Man kan bli förvånad över
              den inställningen, eftersom det är utrett och berett i alla möjliga
              ordningar.
            </seg>
            <seg n="6190ad72">
              Socialdemokraterna säger att de vill underlätta andrahandsuthyrning,
              men det sträcker sig bara till tomma ord.
            </seg>
            <seg n="18e8b9f9">
              De säger sig vilja ha en kostnadshyra. Ja, säger Socialdemokraterna,
              men det är inte den typ som regeringen föreslår utan en kostnadshyra
              som innebär att man skulle behöva gå in i varje enskild persons
              lånesituation för att bestämma vilken hyra som är rimlig.
            </seg>
            <seg n="d59aa976">
              Tala om intrång i den personliga integriteten! Tala om byråkrati!
            </seg>
            <seg n="6aa91863">
              Om jag har en lägenhet som är värd 2 miljoner kronor och jag
              har lånat de pengarna skulle jag få täckning för kostnaderna,
              enligt Socialdemokraterna, om jag kan visa upp lånekontrakten
              och räntepapperen. Kan jag inte visa upp dem får jag inte täckning.
              Jag måste alltså redovisa mina privata förhållanden för någon
              myndighet för att Socialdemokraternas modell ska fungera. Men
              i praktiken kan det bli samma hyra. Är det verkligen den ordningen
              Socialdemokraterna föreslår?
            </seg>
            <seg n="ba976b74">
              Nej, det enda rimliga för att få en hyra som täcker de kostnader
              man har är att räkna ut en schablon. Om man hyr en sådan lägenhet
              och inte är nöjd går man självklart till hyresnämnden och får
              hyran prövad. Hyresnämnden gör då en avvägning om det är täckning
              enligt vad lagen har skrivit.
            </seg>
            <seg n="37731302">
              Idén med den socialdemokratiska kostnadshyresvarianten har utretts
              och förpassats till papperskorgen, där förslaget hör hemma.
            </seg>
            <seg n="2d08c265">
              I den socialdemokratiska bostadspolitiska rapport som presenterades
              i november nämner Socialdemokraterna inte med en stavelse behovet
              av att nyttja de bostäder som finns på ett bättre sätt. Jag kan
              bara konstatera att intresset och engagemanget i dessa frågor
              inte är speciellt stort från socialdemokratins sida.
            </seg>
            <seg n="38c7036b">
              Nu hotar Socialdemokraterna och Miljöpartiet att tillsammans
              med Sverigedemokraterna rösta nej till de förändringar som skulle
              göra det lättare för bostadsrättshavare att hyra ut sin lägenhet.
            </seg>
            <seg n="23a31a75">
              Förslaget innebär att vi sänker tröskeln för bostadsrättshavaren
              att hyra ut sin lägenhet. Men vi släpper inte det helt fritt,
              som vissa vill göra gällande. Det har varit många medvetna eller
              omedvetna missförstånd i debatten.
            </seg>
            <seg n="0f8c6746">
              Bostadsrättshavaren ska fortfarande söka tillstånd, och en förening
              kan fortfarande säga nej. Men det är föreningen som ska ha beaktansvärda
              skäl för att säga nej. Ett sådant skäl kan till exempel vara att
              det är en liten förening och att det, om många vill hyra ut, kan
              vara svårt att få till stånd en fungerande verksamhet och en styrelse
              som fungerar.
            </seg>
            <seg n="d9311d2c">
              Vad det handlar om är en viss förskjutning av makten från bostadsrättsföreningens
              styrelse till den enskilde som äger sin bostadsrätt. Det tycker
              alltså oppositionen är ett alltför stort ingrepp i föreningsfriheten.
              Ja, det tyder på att man inte vågar fatta beslut och prioritera
              just dem som inte har en bostad.
            </seg>
            <seg n="8c26a023">
              Alliansregeringen har varit beredd att diskutera enskildheter
              i förslaget med oppositionen, i vår ambition att få breda lösningar.
              Det vore ju självklart önskvärt att ha just breda, långsiktiga
              lösningar på det här området.
            </seg>
            <seg n="cddd880b">
              Socialdemokraterna säger att man vill att vi ska lyssna på det
              största partiet. Ja, vi har lyssnat. Vi har lyssnat nästan så
              att öronen faller av. Men vi hör ju ingenting det är problemet!
              Vi får inga förslag på vad man vill ändra på, utan så fort man
              kommer in på konkreta frågor blir det: Utred mer! Samtidigt säger
              man i nästa andetag att regeringen utreder för mycket. Den inkonsekvensen
              blir lätt absurd ibland.
            </seg>
            <seg n="324e46a8">
              Socialdemokraterna säger att vi inte vet hur många lägenheter
              som frigörs, om det är 5 000, 10 000 eller 20 000. Det är riktigt.
              Vi vet inte säkert, och vi kan aldrig veta detta med någon exakthet.
              Det vi kan göra är att försöka få en bild av hur läget ser ut.
            </seg>
            <seg n="3a99a659">
              Det har gjorts flera olika opinionsundersökningar och också bedömningar
              av kvalificerade personer på Regeringskansliet. Alla de visar
              att potentialen på det här området är ganska stor. Alla undersökningar
              kommer fram till ungefär samma slutsats, att det finns tusentals
              och åter tusentals lägenheter som kan komma till uthyrning om
              regelverket är enklare och tydligare.
            </seg>
            <seg n="c85aecd9">
              Socialdemokraterna och Miljöpartiet gör gemensam sak med Vänsterpartiet
              och Sverigedemokraterna och begränsar effekterna av det förslag
              som nu ligger på riksdagens bord.
            </seg>
            <seg n="3c26510f">
              Jag måste erkänna att jag tycker att Vänsterpartiet är det mest
              konsekventa partiet. De är emot allt. De ger inte sken av något
              annat. Det är hederligt, rakt, ärligt. Jag har respekt för det.
              Jag har mindre respekt för krumbukterna från socialdemokrater,
              miljöpartister och inte minst sverigedemokrater, som påstår sig
              vara för att underlätta uthyrning men i praktiken tvekar eller
              motsätter sig så fort det blir skarpa beslut att fatta.
            </seg>
            <seg n="1393c721">
              Tusentals bostäder står oanvända i storstäderna. Många är övernattningslägenheter.
              Andra ägs av människor som under en tid arbetar utomlands men
              vill behålla en fast punkt i Sverige och kanske har nekats att
              hyra ut lägenheten av sin bostadsrättsförening.
            </seg>
            <seg n="e4a619ea">
              Vi har fått många brev och samtal till departementet, både till
              enskilda tjänstemän men också till mig personligen, som bekräftar
              den bilden. Många undrar: När går förslagen igenom? Vad är det
              som händer? Var sitter det fast? Varför händer ingenting? Jag
              brukar säga: Hör av er till oppositionens företrädare!
            </seg>
            <seg n="a9780b3c">
              Jag kan ge några exempel för att illustrera de olika brev och
              samtal som vi har fått.
            </seg>
            <seg n="1eed8bc0">
              En person säger: Vi har köpt en bostadsrättstrea som vi inte
              har kunnat flytta in i på grund av att vår villa har visat sig
              svårsåld. Nu gör vi ändringar i villan, så att en framgångsrik
              försäljning ska kunna ske nästa år. Vi skulle vilja hyra ut trean
              i ett år, men föreningen har nekat oss tillstånd att hyra ut.
              Den familjen gör sig självklart inte av med lägenheten, utan den
              får stå tom ett tag.
            </seg>
            <seg n="d58396e7">
              En annan person berättar: Jag lämnade Sverige strax efter att
              it-bubblan sprack i början på 2000-talet. Han har en stor lägenhet
              i Helsingforss innerstad och skulle vilja hyra ut den i andra
              hand. Det är hans fasta punkt i Helsingfors som han inte vill
              släppa. Han påstår också: I min förening står 15 procent av bostadsytan
              tom och outnyttjad därför att ägarna inte får hyra ut.
            </seg>
            <seg n="8eef634a">
              En annan säger att man ärvde en bostadsrätt och vill kunna hyra
              ut den till barnen, som snart ska flytta hemifrån och behöver
              lägenheten så småningom.
            </seg>
            <seg n="2be379bd">
              En annan vittnar om att i deras hus står ungefär en sjättedel
              av husets lägenheter tomma.
            </seg>
            <seg n="24f4417e">
              Slutligen är det en som säger: Själv arbetar jag som läkare i
              Norrland, och min dotter, som äger hälften av lägenheten, studerar
              i annat land. Dessa omständigheter godtogs ej av styrelsen som
              skäl för att få hyra ut.
            </seg>
            <seg n="4cd3b723">
              Det är några illustrativa exempel. Det blir då lite absurt att
              höra Sverigedemokraternas representant fråga: Vad är problemet?
              Finns det något problem för människor att få hyra ut, genom sina
              föreningar?
            </seg>
            <seg n="74479a86">
              Detta är verkligheten, som alla som rör sig på Helsingforss bostadsmarknad
              märker och känner till. Frågan är: Vågar vi fatta ett beslut som
              innebär att vi förskjuter makten något till den enskilde som äger
              sin bostadsrätt och säga att föreningen nu måste ha argument för
              att få säga nej? Föreningen kan säga nej, men de måste visa argumenten
              då kan de neka.
            </seg>
            <seg n="3103b823">
              Detta skulle, tillsammans med den kostnadstäckningshyra som vi
              föreslår och de tydligare och enklare regler som gäller för besittningsskydd,
              uppsägningstid och liknande saker, innebära att vi får en betydligt
              bättre fungerande privatuthyrning. Därmed tar vi ett viktigt steg
              för att lindra bostadsbristen.
            </seg>
          </u>
          <note type="speaker" n="7acd4620">
            Anf. 154 VERONICA PALM (S) replik:
          </note>
          <u who="veronica_palm_3d4bd3" xml:id="i-de9b67e9fd4e7681-3" n="49432021">
            <seg n="684452af">
              Herr talman! Det har varit en lång debatt. Jag tror att det var
              bra att vi valde att göra detta till en separat debatt, för det
              är en separat, liten del av bostadspolitiken, så får vi möjlighet
              att diskutera det andra senare.
            </seg>
            <seg n="1bff5cfe">
              Regeringen hade två val att göra. När man i presentationen av
              vårpropositionen valde att lansera fyra partiledare ute på ett
              bygge och så detta förslag om andrahandsuthyrning som det enda,
              då svarade vi direkt. Den 4 juni beskriver jag i Dagens Industri
              hur vi är beredda att medverka till att underlätta andrahandsuthyrningen.
              Från den dagen har vår hand varit utsträckt.
            </seg>
            <seg n="504d1161">
              När vi diskuterar regelförenklingar, prissättningssystemet, möjligheterna
              till andrahandsförmedling och möjligheterna för föreningar att
              ta ut extra avgifter allt det som behöver diskuteras i ett samlat
              paket har vi ända in i det sista varit benägna att ge möjlighet
              till en bred lösning. Det hade man kunnat göra. Om man inte på
              sex år har gjort någonting hade man väl kunnat ta den öppna handen
              redan i våras, för att få ett system som håller. Det var det ena
              valet man hade.
            </seg>
            <seg n="8f54394e">
              Det andra var att tricksa och fixa och som minoritetsregering
              med stöd av Sverigedemokraterna som det ser ut, fast vi inte vet
              det riktigt än få igenom endast en hyreshöjning.
            </seg>
            <seg n="d6a619ab">
              Jag har väldigt svårt att tro att det är värt det. Om man på
              riktigt vill ha förändringar, om man på riktigt hade velat ha
              förbättringar på andrahandsmarknaden, då hade nog den socialdemokratiska
              och miljöpartistiska handen varit mer värd än att bara få igenom
              höjda hyror med hjälp av Sverigedemokraterna.
            </seg>
            <seg n="a02cf6a5">
              Min fråga till ministern är: Är det värt det? Är det värt att
              resultatet av detta bara blir höjda hyror med hjälp av Sverigedemokraterna?
              Hade det inte varit bättre med en bredare överenskommelse?
            </seg>
          </u>
          <note type="speaker" n="b5fbf5de">
            Anf. 155 Statsrådet STEFAN ATTEFALL (KD) replik:
          </note>
          <u who="stefan_attefall_minister_2010" xml:id="i-bec3a19ed89caada-5" n="1031e727">
            <seg n="ee8ee1fd">
              Herr talman! Jag vill bara först säga att skälet till att regeringen
              lade in detta i budgetpropositionen var att det hänger ihop med
              skatteförslag som behandlas i skatteutskottet och att det också
              hänger ihop med inkomstberäkningarna, eftersom de olika regelförändringarna
              får effekter på inkomstberäkningen. Det hör ihop med budgetprocessen.
              Det har också varit en del av regeringens budgetprocess.
            </seg>
            <seg n="09be7ae6">
              Sedan är riksdagen suverän att fatta beslut om hur man vill hantera
              förslagen. Det har jag inga synpunkter på. Men regeringen har
              hanterat detta som en del i budgetprocessen och tycker att det
              har hängt ihop, eftersom det också har hängt ihop med de beräkningar
              som vi har gjort. Så enkelt är det i den delen.
            </seg>
            <seg n="a53fab8b">
              Veronica Palm fortsätter med att säga att sex år har gått och
              ingenting har gjorts. Gå hem och läs på hur mycket Socialdemokraterna
              gjorde under de sista fyra åren vid regeringsmakten, så kanske
              det blir slut på det tramset!
            </seg>
            <seg n="143ca69a">
              Veronica Palm säger: Vi har sträckt ut handen. Ja, jag har tagit
              den handen. Vi har till och med suttit och pratat i min soffa.
              Civilutskottet har pratat i timmar med er. Men så fort vi ser
              vad som finns i den där handen ser vi att det inte finns någonting.
              Ni har lyckats prestera ett enda förslag: Utred mer!
            </seg>
            <seg n="250473cc">
              I diskussionen om bostadsrätter för föreningar som kan ta ut
              en avgift har vi sagt att vi har ett sådant arbete på gång och
              att vi kan diskutera hur vi ska kunna föra in det i processen.
              Vi har diskuterat att vi kan vara öppna för andra enskildheter
              just för att skapa långsiktiga spelregler.
            </seg>
            <seg n="17a1a994">
              Under den långa period som har gått har Socialdemokraterna inte
              lyckats kläcka ur sig en enda tanke om vilka kriterier man vill
              uppnå: Om vi får ändring på de här tre fyra områdena, då är vi
              beredda att diskutera en uppgörelse.
            </seg>
            <seg n="0534d594">
              Ni verkar inte ha tänkt så mycket. Gör ni ingenting i opposition?
            </seg>
          </u>
          <note type="speaker" n="8aded639">
            Anf. 156 VERONICA PALM (S) replik:
          </note>
          <u who="veronica_palm_3d4bd3" xml:id="i-de9b67e9fd4e7681-4" n="49432021">
            <seg n="7d0dbb66">
              Herr talman! Stefan Attefall vet mycket väl vilka förslag jag
              har presenterat vid olika tillfällen. Vad gäller att presentera
              förslag och politik kan man välja att jämföra antingen antalet
              propositioner där tror jag att man står sig ganska lika eller
              resultatet och utfallet.
            </seg>
            <seg n="a6709eb2">
              Fram till 2006 steg nyproduktionen. Efter 2006 sjunker nyproduktionen.
              För mig är det det viktigaste. Jag är realpolitiker. Jag vill
              ha saker gjorda. Jag vill vara med och bygga ett bättre Sverige,
              ett Sverige som står sig starkt i framtiden. Då är resultatet
              viktigare än vem som gör vad med vem.
            </seg>
            <seg n="d3a728ad">
              Jag tänkte ägna den sista minuten ursäkta, statsrådet! åt talmannen
              och utskottskollegerna.
            </seg>
            <seg n="2d09e7ff">
              Jag stod här för ett år sedan och sade: Det var synd att det
              inte har hänt något inom bostadspolitiken, men vi får ta nya tag
              nästa år. Den här gången händer det saker. Jag är dess värre inte
              speciellt nöjd med det som händer, för det som händer vi vet inte
              hur voteringen går, men som resultatet ser ut att bli är att Sverigedemokraterna
              och regeringen väljer att ha en ny hyressättning.
            </seg>
            <seg n="c0a5af2b">
              Oaktat detta kommer jag och de övriga socialdemokraterna att
              lägga fram nya förslag. Vi kommer att komma med många nya förslag
              som förbättrar och förstärker bostadspolitiken ända fram till
              dess att vi förhoppningsvis får lägga dem som propositioner om
              två år.
            </seg>
            <seg n="1ffc3cbf">
              Jag vill tacka utskottet för det gångna året. Jag vill tacka
              talmannen för den här debatten. Den blev sen och extrainsatt.
              Och jag vill, för det glömde jag i mitt anförande, yrka bifall
              till reservation 1 och 3.
            </seg>
          </u>
          <note type="speaker" n="043fef9f">
            Anf. 157 Statsrådet STEFAN ATTEFALL (KD) replik:
          </note>
          <u who="stefan_attefall_minister_2010" xml:id="i-bec3a19ed89caada-6" n="1031e727">
            <seg n="171e329f">
              Herr talman! Jag kan bara utmana Veronica Palm. Ge oss gärna
              en lista på de konkreta förslagen till förändringar när det gäller
              exempelvis andrahandsuthyrning som ni vill diskutera! Jag är självfallet
              beredd att diskutera dem.
            </seg>
            <seg n="4f3aca38">
              Nu har vi ett förslag på riksdagens bord. Vi vädjar till riksdagen
              att fatta ett klokt beslut som kan skapa tusentals bostadstillfällen.
              Varje inskränkning i det förslag som nu ligger på riksdagens bord
              innebär att färre människor får tag på en lägenhet. Det kan till
              exempel gälla it-företagaren som hade svårt att rekrytera personal
              till sitt företag, som vi såg på Aktuellt häromdagen. Med vårt
              förslag skulle det bli lättare att få tag på arbetskraft och lättare
              att få tag på en lägenhet för att i alla fall starta sin bostadskarriär
              i Helsingfors. Vi tror att vårt förslag kommer att underlätta
              detta, och vi diskuterar gärna olika detaljer i det förslaget.
              Det finns möjlighet att återkomma till riksdagen med ytterligare
              förslag om Socialdemokraterna presenterar intressanta förslag
              som vi kan enas om.
            </seg>
          </u>
          <note type="speaker" n="49f1a6a6">
            Anf. 158 JAN LINDHOLM (MP) replik:
          </note>
          <u who="jan_lindholm_6c3791" xml:id="i-ec0fff8f2dbea8df-2" n="6779f64b">
            <seg n="049428c8">
              Herr talman! Efter att ha lyssnat på allianspartiernas företrädare,
              inklusive den ansvarige ministern, tror jag faktiskt på fullt
              allvar att företrädarna för allianspartierna inte har förstått
              det problem som det här betänkandet och den här frågan handlar
              om. Alla företrädare och även ministern pratar väldigt mycket
              om fungerande marknader och om icke fungerande marknader. Det
              är viktigt att de fungerar. Men trots det vägrar man att se att
              det är skillnad på marknader och marknader.
            </seg>
            <seg n="6199b32f">
              I mitt anförande använde jag med flit fastigheter och bilar eftersom
              bilar kan flytta på sig men fastigheterna står där de står. Sverige
              består inte bara av Helsingfors, men det verkar de flesta av debattörerna
              inte riktigt förstå. De flesta människor i det här landet bor
              utanför storstäderna. Där slår konjunkturen mycket hårdare. Hyresmarknaden
              och marknaden för ägda bostäder följer inte alls varandra. I nedläggningstider
              stiger värdet på en hyresrätt medan det sjunker på en ägd bostad.
              Ingen vill äga en bostad i en sådan situation. Däremot är det
              mycket attraktivt för den verksamhet som finns kvar på orten att
              ha möjlighet att hyra en bostad. Den här problematiken finns över
              huvud taget inte belyst i förslaget. Det här förslaget fungerar
              därför inte i hela landet, hävdar jag.
            </seg>
            <seg n="6f63e74b">
              Herr talman! Jag skulle vilja att ministern förklarar ett par
              saker. För det första skulle jag vilja veta vilken trygghet det
              är att bli uppsagd om man ifrågasätter en ockerhyra. För det andra
              skulle jag vilja veta vad det är i det här förslaget som gör att
              det blir mer transparent än förut. Jag kan inte se att det finns
              någonting i det här förslaget som gör att den som i dag kan hyra
              ut sin bostad, vare sig han vill eller inte, till en ockerhyra
              inte skulle fortsätta att göra det när det här förslaget är genomfört.
            </seg>
          </u>
          <note type="speaker" n="a2999882">
            Anf. 159 Statsrådet STEFAN ATTEFALL (KD) replik:
          </note>
          <u who="stefan_attefall_minister_2010" xml:id="i-bec3a19ed89caada-7" n="1031e727">
            <seg n="8bbc729c">
              Herr talman! Situationen ser självfallet olika ut i olika delar
              av Sverige. Men var har vi störst bostadsbrist? Jo, det är i de
              större städerna och universitetsorterna. Där har vi också fler
              bostadsrätter. Därför berör det här förslaget mest de områdena.
              I en ort med kris och utflyttning finns det ofta få bostadsrätter,
              men det finns också tomma hyresrätter i många fall. Där är de
              här frågorna kanske inte aktuella över huvud taget.
            </seg>
            <seg n="97005dd4">
              Regelverket är tydligare, bättre och mer transparent. Vi har
              till exempel tydliga regler som säger att man aldrig kan binda
              fast någon med en uppsägningstid längre än en kalendermånad. Det
              innebär att man inte kan skriva ett kontrakt som gör att en människa
              inte snabbt kan komma ur en lägenhet som man inte trivs med, antingen
              för att man har hittat någonting bättre eller för att man tycker
              att hyran inte är rimlig jämfört med det man kan få i stället.
            </seg>
            <seg n="183639b6">
              Det innebär också att besittningsskyddet är tydligare i lagstiftningen
              för den som ska hyra ut. Det blir också enklare med hyressättningen.
              I dag är det ett problem att många inte vågar hyra ut, för man
              vet inte om man landar på en hyra som är korrekt ur olika aspekter.
              Osäkerheten om man kan få betala igen hyran så småningom, fast
              man har haft ett kontrakt och fast man har haft ett boende som
              har fungerat väl, skapar också en osäkerhet som gör att många
              tvekar.
            </seg>
            <seg n="f803953a">
              Här blir det tydligt, men det finns ett tak i systemet. Det innebär
              att man kan testa om man har nått taket eller gått över taket
              med den aktuella hyran. Det kan hyresnämnden bedöma.
            </seg>
            <seg n="b1c12df9">
              Sedan finns det alltid en risk för att människor utnyttjar ett
              system, men jag vill påstå att risken för missbruk av nuvarande
              regler är betydligt större än vad den är i det nya systemet.
            </seg>
          </u>
          <note type="speaker" n="08734f23">
            Anf. 160 JAN LINDHOLM (MP) replik:
          </note>
          <u who="jan_lindholm_6c3791" xml:id="i-ec0fff8f2dbea8df-3" n="6779f64b">
            <seg n="861cdaea">
              Herr talman! Det där var väl inte något vidare svar. Att påstå
              att risken för missbruk skulle vara mindre med det nya systemet
              hänger väldigt fritt i luften.
            </seg>
            <seg n="4ecf894f">
              Den som hyr är mer rättslös i det här systemet och med de här
              reglerna än tidigare eftersom man inte kan få en ockerhyra återbetald.
              Det gör att man är uppsagd med tre månaders varsel. Den som behagar
              bo i den här bostaden får passa sig vare sig ockerhyran finns
              på kontraktet eller under bordet. Det spelar ingen roll. Det är
              ingen skillnad mot i dag.
            </seg>
            <seg n="4473aee4">
              Den ökade tryggheten som ministern beskriver är ju en ökad trygghet
              för den sida som hyr ut. Det här leder till högre hyror och större
              säkerhet för hyresvärden att hantera hyresgästerna som man vill.
              Så är det, och jag tycker att det är sorgligt.
            </seg>
            <seg n="60a374dd">
              Jag skulle vilja lägga till en fråga. I mitt anförande frågade
              jag om kollektiva lösningar. Finns kollektiva lösningar på regeringens
              hatlista? Jag tycker att det vore intressant att höra det eftersom
              det här så uppenbart är ett förslag som gör det svårare för gemensamhetslösningar.
            </seg>
            <seg n="80533db9">
              Jag vill kommentera en sak som ministern har använt sig av mycket.
              Han har nämligen pratat om att oppositionen inte har några förslag.
              Man ska vara försiktig med att prata om saker som man inte känner
              till. I de kontakter som vi har haft har vi två gånger lagt fram
              förslag. Era representanter har sedan gått hem och kommit tillbaka
              och sagt nej. Det är inte vi som har sagt nej, utan det är ni
              som har sagt nej i de förhandlingar som de facto har förekommit,
              åtminstone vad jag känner till.
            </seg>
          </u>
          <note type="speaker" n="8478d9cd">
            Anf. 161 Statsrådet STEFAN ATTEFALL (KD) replik:
          </note>
          <u who="stefan_attefall_minister_2010" xml:id="i-bec3a19ed89caada-8" n="1031e727">
            <seg n="583966c3">
              Herr talman! Jag tycker att det finns en märklig underton i diskussionen
              från Jan Lindholms sida, men också från andra debattörer. Man
              talar om ockerhyra. Den hyra vi talar om innebär att människor
              har rätt att ta ut den kostnad de har för den lägenhet de äger
              i en andrahandsuthyrning. Kallar man det ockerhyra innebär det
              att varenda människa som bor i en bostadsrätt i Helsingfors i
              dag lever med ockerkostnader på något sätt. Det handlar faktiskt
              om vad kostnaden är. En privatperson kan få ta ut hyra för kapitalkostnaden
              och driftskostnaden i form av avgift till föreningen. Vi tycker
              att det är ganska rimligt. Jag tror att de flesta människor känner
              att det är ganska sjyst. Det är inte ockerhyra.
            </seg>
            <seg n="7d728f15">
              Om man går utöver detta tycker jag att man kan tala om ockerhyra,
              och då har vi också spärrar i det här systemet. Jag tror att det
              är ganska sällan förekommande, men vi måste ha den spärren för
              de fall där det kan inträffa.
            </seg>
            <seg n="7b30c6d4">
              Det stora bekymret är bristen på lägenheter. Låt oss ta ett exempel.
              Ett företag i Helsingfors börjar rekrytera människor. På det här
              sättet kan man göra det lättare för människor som flyttar till
              Helsingfors för sitt arbetes skull att få tag på en lägenhet.
              Det kanske inte är en lägenhet som man tycker är perfekt i olika
              avseenden, men man börjar där. Man får tid på sig att hitta en
              mer permanent lösning. Man kan bestämma sig för om man ska vara
              kvar i den här staden och om man ska köpa en lägenhet eller inte.
              Är det inte ganska rimligt att vi underlättar detta?
            </seg>
            <seg n="2708fbce">
              Då måste man gå den väg som regeringen har föreslagit. Alla andra
              metoder blir ruskigt byråkratiska, och framför allt blir det färre
              lägenheter att hyra ut.
            </seg>
          </u>
          <note type="speaker" n="117b916a">
            Anf. 162 AMINEH KAKABAVEH (V) replik:
          </note>
          <u who="amineh_kakabaveh_2a4ff8" xml:id="i-738300565d5ff7c6-1" n="66dd2698">
            <seg n="f0dfb1ef">
              Herr talman! Tack, statsrådet Stefan Attefall! Det finns inte
              någon balans i Alliansens siffror. Statsrådet säger ca 20 000
              ena gången och ca 10 000 andra gången. Vid andra tillfällen får
              vi höra att det är tusentals. Det finns ingen beräkning av hur
              många lediga lägenheter det här kommer att leda till för de hundratusentals
              ungdomar som söker bostad i Sverige.
            </seg>
            <seg n="b7e1d525">
              Varför väljer ni att ta bort rätten att retroaktivt begära tillbaka
              pengar för en oskälig hyra som man har betalat? Hur kan en bostadsminister
              från KD, som i retoriken värnar om dem som är ekonomiskt utsatta
              och har en svagare position på arbets- och bostadsmarknaden, göra
              så? Ni väljer i retoriken att stå på deras sida, men i detta förslag
              har ni inget annat val än att följa Moderaterna och resten av
              Alliansen. Varför står ni inte på er? Du berömde oss i Vänstern
              för att vi står på oss, och jag är väldigt glad att vi gör det,
              för man måste våga sticka ut om man menar allvar.
            </seg>
            <seg n="1a7881a2">
              Det finns faktiskt förväntningar på statsrådet och KD i det här
              fallet, för vi vet att de som får betala ockerhyror inte är de
              som alltid kan hävda sig. Det är en ojämn maktbalans mellan dem
              som behöver en bostad och dem som hyr ut. Det är oftast inte överklassens
              barn som betalar ockerhyror, utan det är faktiskt de som behöver
              få pengar tillbaka. Varför ställer ni er inte på deras sida?
            </seg>
          </u>
          <note type="speaker" n="2852451f">
            Anf. 163 Statsrådet STEFAN ATTEFALL (KD) replik:
          </note>
          <u who="stefan_attefall_minister_2010" xml:id="i-bec3a19ed89caada-9" n="1031e727">
            <seg n="8284b90c">
              Herr talman! Återigen: Det finns inga säkra siffror. Det som
              finns är olika opinionsundersökningar och kvalificerade bedömningar.
              De indikerar att det handlar om kanske 20 000 lägenheter, men
              vi vet inte säkert. Det handlar i alla fall om tusentals bostadstillfällen.
              Någon exakt vetenskap finns inte här, men måste vi ha det? Då
              kommer vi att få räkna och göra undersökningar hundra år framåt
              i tiden, för det går aldrig att få en exakt siffra på detta. Det
              beror på så många olika faktorer.
            </seg>
            <seg n="6fe4ba7f">
              Frågan är om man från Vänsterpartiet är beredd att avstå från
              tusentals nya bostadstillfällen. Det är den frågan vänsterpartistiska
              väljare ska ställa sig.
            </seg>
            <seg n="ec1bd27f">
              Varför tar vi bort retroaktiviteten i vårt förslag? Som jag sade
              måste det bli enklare och tydligare regler för att hyra ut. Gå
              till hyresnämnden här i Helsingfors exempelvis och fråga dem om
              de olika fall som kommer in! Människor har bott i kanske ett eller
              två år i en lägenhet, och när de flyttar därifrån anmäler de hyresvärden
              för att de har haft en högre hyra än vad som kan tänkas vara bruksvärdeshyran,
              men det har varit en hyra som har varit i nivå med de kostnader
              som hyresvärden har haft. Då anmäler man hyresvärden, som åker
              på att betala igen kanske 1 000 kronor per månad tolv månader
              tillbaka i tiden. Osäkerheten som finns i dag kring vad det är
              för hyra som gäller och hur man ska tolka vad det är för bruksvärde
              jämförbart med hyran leder till färre bostadstillfällen.
            </seg>
            <seg n="061aded7">
              Vår enkla filosofi är att om jag har en bostadsrätt som jag har
              lagt ut pengar för och har en kostnad som motsvarar ett visst
              belopp är det rimligt att jag får ut den kostnaden. Den kan man
              bara räkna fram schablonmässigt. Man kan inte gå in och nagelfara
              den enskilda individens ekonomi. Det skulle också bli märkligt,
              eftersom det skulle bli helt olika regler beroende på hur mycket
              pengar människor har lånat. Det är den här enkla principen som
              vi har. Jag hoppas att Amineh Kakabaveh kan försöka förstå de
              enkla reglerna och hur människor fungerar. Reglerna ska göra det
              lättare och göra att det blir mer uthyrning än vad det är i dag.
            </seg>
          </u>
          <note type="speaker" n="a0d0da30">
            Anf. 164 AMINEH KAKABAVEH (V) replik:
          </note>
          <u who="amineh_kakabaveh_2a4ff8" xml:id="i-738300565d5ff7c6-2" n="66dd2698">
            <seg n="2ec9ac08">
              Herr talman! Jag tror att det här är mer av praktisk politik
              och mindre av filosofi. Ekvationen är enkel. Är du i behov av
              en bostad är du så illa tvungen att gå så långt du kan för att
              få tag på en, eftersom du har en studieplats eller arbete som
              du måste hålla dig till för att överleva. Vi vet också att de
              drabbade är ungdomar som har en svag ställning på arbetsmarknaden
              och framför allt på bostadsmarknaden.
            </seg>
            <seg n="7cbd485e">
              Statsrådet vet att vi går mycket längre. Vår politik är mycket
              mer långsiktig. Vi säger att man ska bygga fler hyresrätter och
              inte sälja de hyresrätter som behövs. Nu möjliggör man för spekulation
              på bostadsmarknaden. Folk kan köpa för att det lönar sig att hyra
              ut. Det här kommer att bli allvarligt för den ordinarie bostadsmarknaden.
              Vänsterpartiet inser vilka konsekvenser som kan uppstå, precis
              som många andra aktörer i branschen. Ni i regeringen, med stöd
              av Sverigedemokraterna, är ensamma om att vilja genomföra detta.
            </seg>
            <seg n="f0145fc0">
              Varför väljer man inte den andra vägen? Varför vill man betala
              40 miljarder kronor i ränteavdrag och i ROT-avdrag men inte bygga
              fler hyresrätter? Det finns massor av tomma lokaler som man snabbt
              skulle kunna bygga om till hyresrätter. Varför väljer ni inte
              den vägen utan gör något helt annat? Det finns ingen transparens
              i detta, och det finns inte heller några vetenskapliga bevis för
              hur många bostadstillfällen detta kan leda till.
            </seg>
          </u>
          <note type="speaker" n="10bd02d0">
            Anf. 165 Statsrådet STEFAN ATTEFALL (KD) replik:
          </note>
          <u who="stefan_attefall_minister_2010" xml:id="i-bec3a19ed89caada-10" n="1031e727">
            <seg n="30371f25">
              Herr talman! Alla som vill bygga om lokaler till bostäder är
              välkomna att göra detta, och vi gör allt vi kan för att förenkla
              regelverket för att det ska bli mer lönsamt. Men jag är mycket
              försiktig med att stoppa skattebetalarnas pengar i fickorna på
              byggherrarna.
            </seg>
            <seg n="003c7b01">
              Bygg mer bostäder, säger Amineh Kakabaveh. Ja, självklart. Men
              även om vi skulle ha ett högt bostadsbyggande under de kommande
              tio åren förändrar det bara 67 procent av hela bostadsbeståndet.
              Ska vi hushålla med bostadsresurserna effektivt måste vi också
              titta på hur vi kan använda befintliga bostäder på ett effektivare
              sätt.
            </seg>
            <seg n="645b8e4f">
              Blir det spekulation? Nej. Om en privatperson kan hyra ut en
              bostad under de här villkoren finns ingen risk för spekulation.
              Kostnaden man kan ta ut är upp till taket för den kapitalkostnad
              och driftskostnad som man har för lägenheten.
            </seg>
            <seg n="9d119a77">
              Jag är mer bekymrad än vad Amineh Kakabaveh är för alla som saknar
              en bostad. Jag är beredd att vända på alla stenar för att också
              se till att vi skapar så många bostadstillfällen som möjligt.
              Min fråga till Amineh Kakabaveh och till alla andra är: Varför
              vill ni inte hjälpa till med det arbetet?
            </seg>
          </u>
          <note n="dd61a91f">
            Överläggningen var härmed avslutad.
          </note>
          <note n="d3e41dfe">
            10 § (forts. från prot. 43) Areella näringar, landsbygd och livsmedel
            (forts. MJU2)
          </note>
          <note type="speaker" n="8dc2e125">
            Anf. 166 STAFFAN DANIELSSON (C):
          </note>
          <u who="staffan_danielsson_40fac6" xml:id="i-8384eb3226396f3a-0" n="1882721a" next="i-45e9bb7a81475830-0">
            <seg n="4422d44b">
              Herr talman! Kära åhörare! Jag kommer nog att rikta mig mycket
              till herr talmannen i den här debatten.
            </seg>
            <seg n="6cdde1af">
              Det är sent på kvällen, och så är det ibland i politiken. Frågorna
              vi debatterar är dock oförändrat viktiga för Sveriges medborgare,
              för bönder och företagare, för industrier och konsumenter och
              för miljön. Min debattlusta lever även i denna sena timme. Jag
              brinner verkligen för ett livskraftigt svenskt jordbruk och en
              livskraftig svensk landsbygd.
            </seg>
            <seg n="0fc04ee4">
              Så, herr talman, hade jag tänkt inleda mitt anförande torsdag
              kväll när miljö- och jordbruksutskottet debatterade dessa frågor,
              men tiden rann i väg och jag gör i stället inlägget i dag. Det
              går lika bra.
            </seg>
            <seg n="783e7cd9">
              Det är viktigt att ha rejäla debatter. Näringen är hårt pressad.
              Många företagare sliter med sina gårdar och överväger om de ska
              lägga av eller fortsätta. Det gäller exempelvis mjölkbönder. Då
              har politiken relevans. Det vi diskuterar och beslutar är viktigt,
              och därför, herr talman, vill jag säga några ord i denna inte
              lika sena timme. Det kommer att ta cirka åtta minuter.
            </seg>
            <seg n="ee86fcca">
              Landsbygds- och jordbruksfrågorna är viktiga frågor med bäring
              på global och svensk livsmedelsförsörjning och på miljö, kretslopp
              och biologisk mångfald. Frågorna har också stor betydelse för
              vårt öppna landskap och för Sveriges fjärde största industribransch,
              livsmedelsindustrin.
            </seg>
            <seg n="73956921">
              Diskussionen sker i ett allvarsamt läge, herr talman. Samtidigt
              som FN och FAO slår larm om att världens matproduktion behöver
              öka med 6070 procent på några få decennier har Sveriges matproduktion
              minskat med flera tiotals procent de senaste decennierna. Sverige
              är i dag ett av Europas mest importberoende länder vad gäller
              mat. Nära hälften av vad vi äter kommer nu från länder långt bort
              där miljö- och djurskyddet ligger efter det svenska. Särskilt
              allvarligt är läget för den dominerande svenska animalieproduktionen,
              det vill säga för mjölk, nötkött och griskött.
            </seg>
            <seg n="9091568e">
              Ändå handlar en hel del av förslagen från oppositionen om än
              högre krav på det svenska jordbruket i olika avseenden, om fler
              regler och kontroller, om nya djurskyddsombudsmän och djuretiska
              ombudsmän av skilda slag och om än högre skatter, på många hundra
              miljoner, för det redan hårt pressade jordbruket. Totaleffekten
              av de rödgrönas förslag är faktiskt uppåt 1 miljard, en kostnadschock
              som skulle drabba det svenska jordbruket.
            </seg>
            <seg n="b1d1fe78">
              De rödgröna vill att Sveriges riksdag ska fastslå att jordbruket
              i allt högre grad ska bedrivas utan mineralgödsel genom så kallad
              ekologisk produktion. Jag har stor respekt för det ekologiska
              jordbruket som en viktig nisch och spjutspets, men för att mätta
              världen krävs modern teknik.
            </seg>
            <seg n="3dd03468">
              Oppositionens recept för att öka den svenska livsmedelsproduktionen
              är alltså ökade kostnader och lägre avkastning. Det är kontraproduktivt,
              vilket är lätt att inse. Resultatet skulle bli att jordbruk och
              livsmedelsindustri fortsätter att minska, herr talman, och att
              maten från länder med sämre miljö- och djurskyddsregler skulle
              välla in i ännu högre grad än vad som redan sker.
            </seg>
            <seg n="e216ff25">
              Centerpartiet och landsbygdsminister Eskil Erlandsson driver
              på för att förbättra förutsättningarna för vårt jordbruk att konkurrera,
              och många bra åtgärder har genomförts och genomförs, till exempel
              stora kostnadsavlastningar för jordbruket genom borttagen mineralgödselskatt,
              världens enda, på 300 miljoner kronor och genom att slakteriernas
              kontrollavgifter på över 100 miljoner kronor lyfts av, liksom
              djurskyddsavgifterna för lantbrukarna.
            </seg>
            <seg n="73911119">
              Satsningen på Matlandet Sverige stöttar omfattande utvecklingsprojekt
              av skilda slag, och en djurvälfärdsersättning ska införas för
              grisar och förhoppningsvis också för mjölkkor framgent.
            </seg>
            <seg n="bbc7edfa">
              För att ge hela bilden ska jag vara rak och medge att på en viktig
              punkt lyckades inte Centerpartiet för några år sedan förhindra
              en stor kostnadsökning för det svenska lantbruket. Den kraftiga
              höjning av mineralgödselskatten med över ½ miljard kronor som
              dåvarande S-regeringen införde i samband med Sveriges EU-inträde
              ska, tyvärr tycker jag, återinföras 2013 och 2015. Det är inte
              någon bra signal alls, tvärtom, till de hårt pressade mjölk- och
              nötköttsbönderna där många nu överväger om de ska fortsätta med
              produktionen eller sluta. En del kanske funderar på att investera,
              och då är det inte heller någon bra signal. Voteringen om detta,
              där jag lojalt stödde min regerings gemensamma förslag, var mycket
              smärtsam.
            </seg>
            <seg n="868ca38f">
              Dock har, som jag sade, regeringen drivit igenom en lång rad
              positiva åtgärder för jordbruket, vilket är utmärkt. Det behövs
              ytterligare sådana. Här behövs dialog och diskussion, och jag
              ska visa på några tänkbara vägar att gå.
            </seg>
            <seg n="ef58b859">
              Utmaningen för det svenska jordbruket, det mest moderna och miljövänliga
              i världen, för att vända utvecklingen och inte längre krympa utan
              i stället växa och stå emot importkonkurrensen är så stor att
              jag inte tror att näringen klarar det på egen hand. Det behövs
              en bred kraftsamling. Gemensamma insatser är nödvändiga från det
              svenska jordbrukets alla vänner. Det är min övertygelse att de
              vännerna finns i de olika politiska partierna, i handeln, bland
              konsumenterna och miljöorganisationerna, och det gäller att kanalisera
              den kraften.
            </seg>
            <seg n="ec8b9554">
              Till socialdemokrater, vänsterpartister och miljöpartister, var
              ni än håller till, vill jag säga att ni tyvärr är inne på fel
              spår när ni föreslår kraftiga kostnadsökningar för jordbruket
              genom återinförande av mineralgödselskatt och slakteriernas kontrollavgifter
              och genom att ni lägger något av ett huvudfokus på att just den
              ekologiska produktionen ska öka till hela 30 procent och mer i
              olika avseenden, trots att Sverige redan ligger i den absoluta
              världstoppen.
            </seg>
            <seg n="f32855dd">
              Ekojordbruket är förvisso, som jag sade, ett bra miljöalternativ,
              men det är enligt min mening det världsledande moderna miljövänliga
              svenska jordbruket också. Ekoproduktionen är en viktig nisch och
              spjutspets, men avkastningen är oftast betydligt lägre och kostnaden
              i handeln är för konsumenterna 3060 procent högre.
            </seg>
            <seg n="0a019379">
              En rödgrön politik skulle tyvärr kunna medföra att vårt jordbruk
              och vår livsmedelsindustri fortsatte att minska, och importandelen
              av vad vi äter skulle riskera att öka till kanske 6070 procent,
              vilket vore Europarekord. Livsmedelsindustriarbetarna, de som
              jobbar med denna viktiga näring, inser vad som skulle vänta och
              är starkt kritiska till delar av förslagen.
            </seg>
            <seg n="dbaa135e">
              Herr talman! Vad behövs det då för åtgärder som skulle leda rätt?
              Det är alldeles utmärkt att landsbygdsministern och regeringen
              i budgetpropositionen påvisar den allvarliga utvecklingen i livsmedelsproduktionen
              och avser att utreda vilka hinder för tillväxt som kan tas bort
              och vilka möjligheter som i stället kan öppnas för livsmedelsproduktionen.
              Som jag tidigare sagt vore det, tror jag, en fördel om utredningen
              kunde bedrivas i eller kopplas ihop med en parlamentarisk grupp
              på lämpligt sätt. Det skulle understryka lägets allvar och öka
              möjligheterna till den breda kraftsamling som jag tror är en förutsättning
              för att näringen ska kunna vända utvecklingen.
            </seg>
            <seg n="b3d340ef">
              De förslag som både näringen och de rödgröna har om detta tycker
              jag är intressanta. Jag noterade att även Josef Fransson var inne
              på det i debatten i torsdags. Varför är de intressanta? Är inte
              jordbruket en liten näring bland andra? Nej, det är det inte.
              När vi i Sveriges riksdag samlas kring angelägna saker som vårt
              försvar och vår miljö tillsätter vi en försvarsberedning och en
              miljömålsberedning. Livsmedelsförsörjningen, globalt och i Sverige,
              är en produktion med bäring på mycket vår föda, vår miljö och
              hur vi utnyttjar våra produktionsresurser. Därför tycker jag att
              det, när vi ser att det går åt fel håll, är relevant att tillsammans
              diskutera frågan.
            </seg>
            <seg n="1dc4172e">
              Jag tror att det också är dags att se över riksdagens mål för
              jordbruket och för livsmedelsproduktionen. De nuvarande målen
              är i betydande grad inriktade på nischer av olika slag. Dessa
              är självfallet mycket viktiga och ska ges fortsatt betydande uppmärksamhet,
              men huvudinriktningen måste vara hur livsmedelsproduktionen i
              dess helhet ska kunna vässas så att våra åker- och betesmarksresurser
              kan utnyttjas till produktion, till gagn för miljö, kretslopp
              och biologisk mångfald.
            </seg>
            <seg n="c46c0a95">
              Läser man utskottets betänkande är det anmärkningsvärt, kan jag
              tycka, hur stor del som upptas av utvecklingen av de viktiga nischerna
              ekoproduktion, småskalig livsmedelsförädling, gårdsbutiker och
              så vidare och hur liten del som diskuterar utvecklingen i jordbruket
              i dess helhet. Här tror jag att vi måste rikta om vårt huvudfokus.
            </seg>
            <seg n="640f5851">
              Riksdagens mål för upphandling av ekologisk mat, varifrån i världen
              den än kommer, är hos kommuner, landsting och myndigheter mycket
              precisa. Däremot anges inga mål för att den offentliga sektorn
              ska kräva ett högt djurskydd vid sin upphandling så att inte kommunerna,
              såsom fallet är i dag, i dominerande grad fortsätter att köpa
              in mat som är olaglig att producera i Sverige.
            </seg>
            <seg n="af35e3a1">
              Jag anser att riksdagen borde överväga också ett sådant mål,
              och jag rekommenderar alla att hålla mat producerad i Sverige
              närproducerad mat högt, gärna även ekologisk sådan. Däremot är
              jag starkt kritisk till när man väljer ekokyckling och ekokött
              från andra länder och kontinenter före svensk salmonellafri kyckling
              och före kött från kor som betat svenska åkrar och hagar. Jag
              förstår ärligt talat inte Göteborgs kommun, som agerar precis
              så i sin upphandling.
            </seg>
            <seg n="8c2d41c9">
              Jag uppfattar ändå att partierna här i dag, handel och industri,
              konsument- och miljöorganisationer med flera alla är positiva
              till att Sverige, inom ramen för de regelverk som gäller i WTO
              och EU, ska göra vad som är möjligt för att visa på den svenska
              livsmedelsproduktionens fördelar och lyfta fram dess värden. Så
              sker samordnat i många andra länder, och jag är övertygad om att
              vi kan bli mycket bättre här i Sverige på detta. En sådan bred
              kraftsamling kunde åstadkommas till exempel i samband med den
              utredning som landsbygdsministern initierat, och kanske skulle
              exempelvis den offentliga sektorn kunna åta sig att prioritera
              ett bra djurskydd vid sin upphandling mycket bättre än i dag.
            </seg>
            <seg n="9bf3d7cc">
              Det behövs fler åtgärder, herr talman: regelförenklingar, ökad
              konkurrenskraft, en översyn av våra skatter i förhållande till
              EU och så vidare. Men jag nöjer mig med detta vid det här tillfället.
              Slutligen yrkar jag bifall till förslaget i utskottets betänkande.
            </seg>
          </u>
          <note n="0d9a4333">
            I detta anförande instämde Otto von Arnold (KD).
          </note>
          <note n="dd61a91f">
            Överläggningen var härmed avslutad.
          </note>
          <note n="2bde67ca">
            11 § Bordläggning
          </note>
          <note n="fd28067b">
            Anmäldes och bordlades
          </note>
          <note n="c51f4a23">
            12 § Anmälan om interpellation
          </note>
          <note n="ee2449bd">
            Anmäldes att följande interpellation framställts
          </note>
          <note n="5ba8dec2">
            den 17 december
          </note>
          <note n="587835a8">
            Peter Rådberg
          </note>
          <note n="14896713">
            Interpellationen redovisas i bilaga som fogats till riksdagens
            snabbprotokoll tisdagen den 15 januari 2013.
          </note>
          <note n="408aa367">
            13 § Anmälan om fråga för skriftligt svar
          </note>
          <u who="staffan_danielsson_40fac6" xml:id="i-45e9bb7a81475830-0" n="1882721a" prev="i-8384eb3226396f3a-0">
            <seg n="88b31ddf">
              Anmäldes att följande fråga för skriftligt svar framställts
            </seg>
          </u>
          <note n="5ba8dec2">
            den 17 december
          </note>
          <note n="45089901">
            Christina Oskarsson
          </note>
          <note n="6456bd8d">
            Frågan redovisas i bilaga som fogats till riksdagens snabbprotokoll
            tisdagen den 15 januari 2013.
          </note>
          <note n="9b81539e">
            14 § Anmälan om skriftliga svar på frågor
          </note>
          <note n="d98e2589">
            Anmäldes att skriftliga svar på följande frågor inkommit
          </note>
          <note n="5ba8dec2">
            den 17 december
          </note>
          <note n="c1673862">
            Cecilia Dalman Eek
          </note>
          <note n="a92e9953">
            Agneta Gille
          </note>
          <note n="922548b5">
            Svaren redovisas i bilaga som fogats till riksdagens snabbprotokoll
            tisdagen den 15 januari 2013.
          </note>
          <note n="8e709539">
            15 § Kammaren åtskildes kl. 20.21.
          </note>
          <note n="2691e556">
            Förhandlingarna leddes
          </note>
          <note n="362279cf">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
