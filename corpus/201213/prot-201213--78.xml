<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--78</head>
          <docDate when="2012-03-14">2012-03-14</docDate>
        </div>
      </front>
      <body>
        <div>
          <note n="73c85114">
            ﻿
          </note>
          <note n="4611cb7d">
            Riksdagens protokoll
          </note>
          <note n="a0750241">
            2012/13:78
          </note>
          <note type="date" n="d413d2e8">
            Torsdagen den 14 mars
          </note>
          <note n="a858f6ba">
            Kl. 12:00 - 18:46
          </note>
          <note n="318f222a">
            1 § Justering av protokoll
          </note>
          <note n="a5430064">
            Justerades protokollet för den 8 mars.
          </note>
          <note n="80c3f876">
            2 § Anmälan om inkomna protokollsutdrag från utskott
          </note>
          <note n="d05d162a">
            Tredje vice talmannen anmälde att utdrag ur prot. 2012/13:21
            för tisdagen den 12 mars i ärenden om subsidiaritetsprövning av
            EU-förslag inkommit från justitieutskottet.
          </note>
          <note n="b0bf51eb">
            3 § Anmälan om fördröjda svar på interpellationer
          </note>
          <note n="ee00e59d">
            Till riksdagen hade inkommit följande skrivelser:
          </note>
          <note n="91bc2e1b">
            Interpellation 2012/13:299
          </note>
          <note n="3af86a3c">
            Interpellation 2012/13:299 Lex Laval och brott mot internationella
            konventioner
          </note>
          <note n="79e3670a">
            Interpellationen kommer att besvaras den 9 april 2013.
          </note>
          <note n="e7c02110">
            Skälet till dröjsmålet är inbokade resor och engagemang som inte
            kan ändras.
          </note>
          <note n="e9906889">
            Monica Rodrigo
          </note>
          <note n="2dc17b7a">
            Interpellation 2012/13:304
          </note>
          <note n="e89c6eca">
            Interpellation 2012/13:304 Exportkrediter till diktaturer
          </note>
          <note n="761cefe6">
            Interpellationen kommer att besvaras tisdagen den 19 mars 2013.
          </note>
          <note n="c571cd66">
            Skälet till dröjsmålet är att statsrådet Ewa Björling på grund
            av sjukdom inte kunde besvara interpellationen vid det tillfälle
            som tidigare meddelats.
          </note>
          <note n="ea2f28bf">
            Fredrik Jörgensen
          </note>
          <note n="688d30ff">
            Interpellation 2012/13:307
          </note>
          <note n="e2fed250">
            Interpellation 2012/13:307 Tvärbanan ArvidsjaurJörn
          </note>
          <note n="761cefe6">
            Interpellationen kommer att besvaras tisdagen den 19 mars 2013.
          </note>
          <note n="f2082ff3">
            Skälet till dröjsmålet är tidigare inbokade resor och arrangemang.
          </note>
          <note n="45e9b736">
            Fredrik Ahlén
          </note>
          <note n="9d29ef39">
            Interpellation 2012/13:308
          </note>
          <note n="6f918cf1">
            Interpellation 2012/13:308 Samhällsservice i glesbygdskommuner
          </note>
          <note n="74074994">
            Interpellationen kommer att besvaras tisdagen den 26 mars 2013.
          </note>
          <note n="b6b859ce">
            Skälet till dröjsmålet är sedan tidigare inbokade engagemang.
          </note>
          <note n="ec48f08a">
            Rikard Jermsten
          </note>
          <note n="28e1f78c">
            Interpellation 2012/13:309
          </note>
          <note n="cd932b4d">
            Interpellation 2012/13:309 Samverkan mellan kommuner
          </note>
          <note n="74074994">
            Interpellationen kommer att besvaras tisdagen den 26 mars 2013.
          </note>
          <note n="b6b859ce">
            Skälet till dröjsmålet är sedan tidigare inbokade engagemang.
          </note>
          <note n="ec48f08a">
            Rikard Jermsten
          </note>
          <note n="8cc54e28">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="89728ab4">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="631bcf5d">
            KOM(2013) 74, KOM(2013) 75
          </note>
          <note n="cff30540">
            KOM(2013) 40
          </note>
          <note n="ca5f0306">
            5 § Hänvisning av ärenden till utskott
          </note>
          <note n="8bcf34af">
            Föredrogs och hänvisades
          </note>
          <note n="6f0ce27b">
            6 § Familjerätt
          </note>
          <note n="4da80062">
            Föredrogs
          </note>
          <note type="speaker" n="e5f58969">
            Anf. 1 JONAS GUNNARSSON (S):
          </note>
          <u who="jonas_gunnarsson_287854" xml:id="i-b623c21082f49844-0" n="5bb84f94">
            <seg n="8e079360">
              Herr talman! Först vill jag säga att det är roligt att det är
              just tredje vice talmannen som sitter i talmansstolen i dag, med
              tanke på ert tidigare engagemang i civilutskottet. Jag vet att
              ni tycker att detta är spännande och intressanta frågor.
            </seg>
            <seg n="23305465">
              Vi ska nu behandla betänkande CU8, Familjerätt . I betänkandet
              finns två reservationer. För tids vinnande väljer jag att bara
              yrka bifall till den gemensamma S- och V-reservationen om översyn
              av vårdnadsreglerna.
            </seg>
            <seg n="eaaba23e">
              Familjerätten är ett brett politiskt område som i allra högsta
              grad berör oss människor i vår vardag. Den berör oss i livets
              lyckligaste stunder, men också i de svåraste och sorgligaste.
              För det mesta kanske vi inte tänker så mycket på att det finns
              lagar och regler som styr vad som händer när vi gifter eller skiljer
              oss, vad som händer när vi flyttar ihop med den stora kärleken
              eller vad som händer när vi får barn. Men för att se till att
              allas intressen tas till vara och att ingen förbises eller utnyttjas
              av starkare parter har vi byggt upp lagstiftning som ska se till
              att ta till vara allas intressen i de här stunderna av lycka och
              sorg.
            </seg>
            <seg n="f6d16e49">
              Ofta slår vi oss för bröstet och hävdar att vi i Sverige har
              kommit långt. Vi hävdar att vi har en modern lagstiftning som
              bejakar förälskade pars vilja att gifta sig oavsett kön. Vi har
              lagstiftning som inte skuldbelägger eller söker försvåra skilsmässor.
              Vi har lagstiftning som tar till vara barnets rätt i händelse
              av vårdnadstvister. Det finns också lagstiftning för att den som
              inte kan ta vara på sig själv och sina intressen ska få hjälp
              med det.
            </seg>
            <seg n="b5fd501c">
              Herr talman! Men trots att det finns så mycket att vara nöjd
              över kan vi inte stanna upp och tro att vi är färdiga nu. Samhället
              förändras, likaså människors sätt att leva och människors krav
              på en lagstiftning som är anpassad efter just deras situation.
            </seg>
            <seg n="e79f0c90">
              I reservationen om en översyn av vårdnadsreglerna tar vi upp
              den situation som uppstått efter att 2006 års vårdnadsreform börjat
              tillämpas. Målet med reformen var bland annat att fler vårdnadstvister
              skulle lösas utanför domstol. Tyvärr har inte det målet uppnåtts.
              I reservationen lyfter vi den modell som kallas Trondheimsmodellen
              och som i olika försöksprojekt har testats i några svenska domstolar.
              Modellen bygger på att en familjerättssekreterare eller liknande
              tar ett samlat grepp och hjälper föräldrarna i kontakten med varandra,
              socialtjänst, BUP och liknande samt med att genomföra samarbetssamtal,
              allt i syfte att i större utsträckning ta till vara barnets behov
              i en vårdnadstvist samt att minimera konflikter och stärka de
              vuxna i deras föräldraroll.
            </seg>
            <seg n="7ed3ec24">
              En annan effekt av vårdnadsreformen är att det har blivit lättare
              för den ena av föräldrarna att få enskild vårdnad om det gemensamma
              barnet. Detta kan säkerligen i många fall vara bra. Tyvärr verkar
              det dock som om lagstiftningen har öppnat för en gammalmodig hållning
              om vem av föräldrarna som är bäst lämpad att vara vårdnadshavare.
              Många män uttrycker frustration över att de alltför lättvindigt
              har avfärdats av rätten som potentiella vårdnadshavare. Om vi
              menar allvar med att barnets bästa ska stå i centrum vid bedömning
              av vem som är lämplig vårdnadshavare måste det säkerställas att
              lagstiftningen inte öppnar för generella bedömningar baserade
              på gammalmodiga föreställningar om kön.
            </seg>
            <seg n="5ad5d0da">
              Trots att regeringen har uttryckt en vilja att både titta på
              den så kallade Trondheimsmodellen och utvärdera 2006 års vårdnadsreform
              har vi ännu inte sett några initiativ. Det vore därför på sin
              plats att riksdagen uttalade sin vilja att det görs en uppföljning
              och utvärdering av reformen.
            </seg>
            <seg n="6cb50efc">
              Herr talman! I betänkandet avhandlas också en del motioner i
              förenklad form. Jag kan inte låta bli att lyfta fram några av
              de frågor som en del av motionerna tar upp.
            </seg>
            <seg n="dc75b401">
              Först vill jag lyfta frågan om föräldrapresumtion. Som jag sade
              tidigare brukar vi stolt slå oss för bröstet när det kommer till
              frågan om vår familjerätt är i paritet med människors behov. Tyvärr
              gäller inte det frågan om juridisk rätt till föräldrar. Som vi
              alla vet antar samhället i alla lägen att olikkönade par som får
              barn också automatiskt betraktas som föräldrar till barnet. Detsamma
              gäller inte för till exempel lesbiska par som väljer att skaffa
              barn på annat sätt än genom den allmänna sjukvården eller för
              par som inte är gifta.
            </seg>
            <seg n="fd94a448">
              Redan 2007 föreslogs i utredningen Föräldraskap vid assisterad
              befruktning att det skulle införas en könsneutral föräldrapresumtion
              för alla gifta par. Det är ett sunt förslag som lutar sig på barnets
              rätt till föräldrar, helt i enlighet med barnkonventionen. Tyvärr
              verkar andra saker vara viktigare för regeringen än barns rätt,
              eftersom förslagen från regeringen med anledning av utredningen
              sex år senare fortfarande lyser med sin frånvaro.
            </seg>
            <seg n="168bb4b0">
              I dag kan så absurda situationer uppstå som att den ena parten
              i ett par som under pågående äktenskap väljer att skaffa barn,
              men som skiljer sig innan föräldraskapet är bekräftat, undkommer
              sitt ansvar som förälder. För mig blir det tydligt att regeringen
              inte tycker att det här är en alltför problematisk situation eftersom
              man väljer att inte komma med förslag som skulle kunna lösa problemet
              med att vuxna människor inte behöver ta ansvar för de barn de
              varit med om att sätta till världen.
            </seg>
            <seg n="dace849c">
              Det finns också andra saker när det gäller dagens föräldrapresumtion
              som av många upplevs som problematiska, bland annat den situation
              som uppstår när sambor som skaffar barn ska bekräfta sitt föräldraskap.
              I dag krävs ett besök med tillhörande intervju på kommunens socialkontor
              för att föräldraskapet för fadern ska fastställas.
            </seg>
            <seg n="098fdd14">
              Detta kan med rätta upplevas som gammalmodigt men också kränkande.
              Rimligt vore att införa en enklare föräldrapresumtion i de fall
              där föräldrarna är eniga om att det är de som har skapat det gemensamma
              barnet.
            </seg>
            <seg n="64d89285">
              Herr talman! För att sammanfatta: Familjerättens område är något
              som berör oss alla i livets alla skeden. I glädje och sorg finns
              det lagar som reglerar hur våra förhållanden ska vara jämlika
              och rättvisa lagar som ger samhället stadga och trygghet. Just
              för att den här typen av lagstiftning är så viktig för enskilda,
              både vuxna och barn, är det viktigt att den är up to date. Jag
              tror att alla vi som sitter i den här kammaren är överens om att
              familjebildningen i dag inte ser ut som den gjorde bara för 20
              eller 30 år sedan. Det gör också att det finns andra krav på lagstiftningen
              i dag än det gjorde då.
            </seg>
            <seg n="51dfa7d5">
              Om inte vi lyckas hänga med är det vi som är de som skapar problemen
              för människor. I värsta fall kanske vår frånvaro av fingertoppskänsla
              förvärrar människors sorg och livsöden. Vi har ett ansvar att
              se till att alla människor kan känna sig trygga med att lagstiftningen
              backar upp dem i de livsval som de gör i både kärlek och sorg
              i de val som människan gör för att bilda familj eller i separation.
              Som jag har nämnt finns det ett flertal områden där förbättringar
              och förändringar bör ske. Alla handlar om att stärka barns rätt
              och värna människors trygghet i de förhållanden de har med andra.
            </seg>
          </u>
          <note type="speaker" n="01b229ec">
            Anf. 2 MARIANNE BERG (V):
          </note>
          <u who="marianne_berg_22ebf4" xml:id="i-a156f5d8c87d113c-0" n="6a59e6b2">
            <seg n="3c59b975">
              Herr talman! I detta anförande vill jag lägga tonvikten på barnens
              situation. Jag börjar med översynen av vårdnadsreglerna. Jag yrkar
              bifall till reservation 2 i betänkandet.
            </seg>
            <seg n="a3f7b750">
              Vi har inte kommit så långt med 2006 års vårdnadsreform, som
              syftade till att få bättre samarbete mellan föräldrarna och att
              minska antalet vårdnadstvister som går till domstol. Det har i
              stället tenderat att bli precis tvärtom: Målen som går till domstol
              har ökat. Det är bedrövligt sett ur ett barnperspektiv.
            </seg>
            <seg n="65dec96f">
              Regeringen har inte kommit med något initiativ när det gäller
              konfliktlösning vid vårdnadstvister. Alliansen har suttit i sex
              och ett halvt år i regeringsställning, och det finns fortfarande
              inget initiativ. Vi hör alltid samma sak från Alliansen: Vänta,
              vänta regeringen har tagit och kommer att ta initiativ för att
              följa upp och utvärdera vårdnadsreformen från 2006.
            </seg>
            <seg n="2c123209">
              Jag tycker att vi har väntat för länge. Barnen har väntat för
              länge. Det är bara trist att konstatera detta. Ni borde väl kunna
              tala om eller i alla fall ge ett hum om när det beräknas komma
              något initiativ från er sida. Det gäller barn som själva inte
              kan föra sin egen talan. Barn står mellan sina föräldrar när de
              är i en konflikt, och jag tror att dessa barn bara hoppas på att
              föräldrarna ska sluta bråka. De önskar att få en lugn och trygg
              vardag. Det är dags att komma till skott. Man ska inte dra detta
              ytterligare i långbänk. Vänsterpartiet tillsammans med Socialdemokraterna
              menar att detta att verkligen se till barnets bästa är att arbeta
              med medling mellan föräldrar. Att arbeta med konfliktlösning är
              det som gagnar barnet bäst.
            </seg>
            <seg n="da9543dc">
              Dessa föräldrar vill naturligtvis sina barns bästa, herr talman.
              Men de ser inte detta vid en separation, då känslor som kan uttrycka
              sig som sorg, vrede och till och med hat blandas ihop och tar
              över. Svallvågorna blir allt högre, och ljuset blir alltmer dunkelt.
            </seg>
            <seg n="bc86ebf0">
              Det finns i dag en otroligt bra modell som har praktiserats i
              Norge under en längre tid. Föregående talare tog upp den den så
              kallade Trondheimsmodellen. Det är en modell som också några av
              våra domstolar i det här landet praktiserar, bland annat vid Södertörns
              tingsrätt i Huddinge kommun. Detta har medfört goda resultat för
              både föräldrar och barn.
            </seg>
            <seg n="2d885bdd">
              Föregående talare tog upp vad modellen bygger på, så det behöver
              jag inte repetera, herr talman. Arbetssättet med Trondheimsmodellen
              har visat sig vara framgångsrikt. Därför anser vi från Vänsterpartiets
              sida att det så fort som möjligt bör permanentas även här i landet.
              Regeringen kan inte ytterligare dra ut på tiden. Kom nu med ett
              initiativ, för detta drabbar barnen i vårdnadstvister! De har
              väntat tillräckligt länge nu.
            </seg>
            <seg n="9e1a0d8e">
              Vi vet att konflikter mellan föräldrar är skadliga för barnet.
              Det kan många gånger vara totalt förödande och få långvariga konsekvenser
              att bli indragen i dessa. Konfliktlösning mellan föräldrar, och
              inte en dom, är det bästa alternativet. Kom till skott nu, Alliansen
              låt det inte gå ytterliggare ett år innan något händer!
            </seg>
            <seg n="c52fd462">
              Herr talman! Jag ska säga några ord om de motioner som vi har
              berett i förenklad form. Tidigare talare, Jonas Gunnarsson från
              Socialdemokraterna, var också inne på en föräldraskapspresumtion
              att säkerställa barnets rätt till båda sina föräldrar oavsett
              kön. Utredningen lades fram 2007. Det är sex år sedan. Jag kan
              bara konstatera att ännu har ingenting hänt. Utredaren lägger
              fram ett förslag om att lagstiftningen ska vara könsneutral, det
              vill säga att den ska gälla lika för likkönade och för olikkönade
              på samma sätt som gäller vid faderskapspresumtion.
            </seg>
            <seg n="346447fc">
              Man ställer sig hela tiden frågan: Varför har inget hänt? Var
              sitter stoppet? Det skulle jag gärna vilja ha reda på. Är det
              kanske Kristdemokraterna, som brukar stoppa de här frågorna, som
              är klossen? Eller är ni allihop bromsklossar i frågan? Varför
              ska likkönade föräldrar fortfarande tvingas genomgå en krångligare
              juridisk process än olikkönade par? Det är diskriminerande.
            </seg>
            <seg n="5b340abc">
              Återigen: Sätt lite fart under galoscherna och kom till skott!
              Jag tycker att ni i samma andetag kan passa på att komma fram
              med ett initiativ gällande fler än två vårdnadshavare. Då skulle
              jag bli riktigt glad.
            </seg>
            <seg n="8400ff57">
              Herr talman! Namnlagskommittén är också en långkörare från Alliansens
              sida. Man såg fram emot att utredningen skulle komma på bordet
              den 1 mars i år. Nu är det förlängt; nu ska den komma den 31 maj.
              Utredningen har pågått i över tre år. I en dom från Regeringsrätten
              2009 gjordes tolkningen att man har rätt att välja ett namn som
              jag som person känner är jag ett namn som ger mig den rätta självbilden.
              Det var ett välkommet beslut. Men faktum kvarstår, nämligen att
              namnlagen fortfarande inte har ändrats. Den stämmer alltså inte
              överens med den dom från Regeringsrätten som föll 2009.
            </seg>
            <seg n="6fbbf878">
              För mig är det självklart att lagen ska möjliggöra för alla att
              själva fritt välja det förnamn man känner sig tillfreds med det
              som är jag. Vi har som sagt väntat i över tre år. Jag såg verkligen
              fram emot att utredningen skulle komma på bordet. Men ack nej,
              som jag sade tidigare: Den har skjutits fram ett par månader till.
              Man kan undra varför just dessa frågor, som vi har tagit upp i
              förenklad form, alltid tar så lång tid. Denna utredning, Namnlagskommittén,
              kan väl inte vara den tyngsta av alla utredningar som görs. Framför
              allt med tanke på att man har Regeringsrättens dom från 2009 i
              ryggen borde man ha kunnat komma fram lite fortare. Jag beklagar
              detta, och jag känner med de människor som under så många år har
              väntat på ett resultat.
            </seg>
          </u>
          <note type="speaker" n="7b806d55">
            Anf. 3 THOMAS FINNBORG (M):
          </note>
          <u who="thomas_finnborg_770702" xml:id="i-fea9362bb4e2e87e-0" n="a31810bc" next="i-2a0038b81907654e-0">
            <seg n="30c3b0ba">
              Herr talman! Återigen står vi här i kammaren för att debattera
              barn denna gång inom ramen för CU8 och familjerätten. Jag ämnar
              i detta anförande fokusera på två ämnen som man har lyft fram
              i utskottet: gode män respektive vårdnadstvister. Jag anser att
              detta måste lyftas fram extra i sammanhanget.
            </seg>
            <seg n="e4a5585a">
              Under mina tre år i civilutskottet kan jag konstatera en glädjande
              sak: Oberoende av partifärg eller andra partiska hänsyn genomsyras
              utskottsarbetet, debatter och motioner av genuin omtanke för familjerna
              och barnen i vårt land. Detta gör mig glad och ger mig inspiration
              i mitt uppdrag. Jag vill därför ta tillfället i akt att tacka
              kolleger från samtliga partier för gott samarbete och goda intentioner.
            </seg>
            <seg n="471eb7ca">
              Givetvis finns avgörande skillnader, och det ska det göra. Det
              finns konfliktlinjer såväl mellan partierna som mellan Alliansen
              och oppositionen. Men dessa skillnader ligger i regel i val av
              metod eller omfattning och handlar aldrig om de bakomliggande
              intentionerna att underlätta, förenkla och förbättra tillvaron
              för våra medborgare inom det civilrättsliga området.
            </seg>
            <seg n="5b587465">
              Jag skulle vilja göra kammaren uppmärksam på att civilutskottets
              beslutsområde skiljer sig på en väsentlig punkt från andra politikområden.
              De beslut som fattas eller inte fattas inom detta område har nämligen
              direkt, konkret och reell påverkan på människors vardag. Inte
              sällan påverkar våra beslut människors liv direkt och påtagligt.
              Dessa beslut kan innebära en avgörande vändning i samband med
              livets milstolpar som giftermål, familjebildning, skilsmässa,
              dödsfall eller liknande.
            </seg>
            <seg n="a3454f1f">
              Därför är det extra viktigt att våra beslut, oberoende av partifärg,
              alltid fattas med de inblandades absolut bästa för ögonen. Det
              säger sig självt att detta är särskilt viktigt när barn är inblandade
              eftersom de i regel är utlämnade till vuxenvärldens nycker och
              godtycke. Därför har vi som lagstiftare ett mycket stort ansvar.
            </seg>
            <seg n="70d8debb">
              Herr talman! Ibland blir vissa människor oförmögna att ta hand
              om sig själva på grund av sjukdom eller liknande. I sådana fall
              utser samhället en förmyndare, en så kallad god man, som ska tillvarata
              den hjälpbehövandes intressen. Denna omständighet regleras i föräldrabalken,
              som föreskriver att till god man ska utses en rättrådig, erfaren
              och i övrigt lämplig man eller kvinna.
            </seg>
            <seg n="c3aff3f1">
              I utredningsbetänkandet Frågor om förmyndare och ställföreträdare
              för vuxna det är så gammalt som från 2004, Marianne, och det var
              en annan regering då diskuteras rätten till sekretess avseende
              den gode mannens bakgrund, till exempel när det gäller belastningsregistret
              och annat. Betänkandet menar att integritetsskäl talar för att
              behålla sekretessen kring sådana uppgifter, och det är rätt självklart.
              Det bör regleras.
            </seg>
          </u>
          <note n="782de7be">
            Även Förmyndarskapsutredningens förslag om gode män har realiserats
            till lagstiftning, vilket skedde den 1 januari 2009. Utredningens
            kvarvarande förslag bereds för närvarande av Justitiedepartementet.
            Regeringen beslutade även om kommittédirektiv till en utredning
            om bättre förutsättningar för gode män, och den kommer att redovisas
            den sista april i år.
          </note>
          <u who="thomas_finnborg_770702" xml:id="i-2a0038b81907654e-0" n="a31810bc" prev="i-fea9362bb4e2e87e-0">
            <seg n="3d6621c4">
              Att utse och utses till god man är ett mycket stort ansvar. Många
              gånger är det svårt att förutse konsekvenserna av denna utnämning,
              och ibland kan konflikt uppstå mellan den gode mannen och den
              hjälpbehövandes släkt och familj. Därför är det synnerligen viktigt
              att samhället hörsammar de omständigheter som den gode mannen
              omfattas av och kommer att påverka.
            </seg>
            <seg n="7e3fd933">
              Många av de frågor som betänkandet handlar om bereds för närvarande
              av Regeringskansliet, varför det vore olyckligt att förekomma
              beredningens slutsatser och rekommendationer.
            </seg>
            <seg n="fb6f88bc">
              Herr talman! Få saker är så livspåverkande och avgörande som
              en skilsmässa eller separation mellan sammanboende partner. Inte
              nog med att de personliga konsekvenserna för de inblandade parterna
              kan vara nog så omstörtande, utan även deras barn drabbas av konsekvenserna.
              Därför gäller det för samhället att göra sitt yttersta för att
              barnens bästa verkligen hörsammas och efterlevs.
            </seg>
            <seg n="68f59f34">
              Även tidigare regeringar har hörsammat detta. I en proposition
              framlagd av dåvarande justitieministern Thomas Bodström 2006 underströks
              att barnets bästa ska vara avgörande för alla beslut om vårdnad,
              boende och umgänge. Denna ambition stöds i allt väsentligt av
              Alliansen, även om vissa skillnader i sak kan ha förekommit.
            </seg>
            <seg n="e9155fcd">
              De brister som jag kan se i samband med lagstiftningen från 2006
              är att man missade formuleringen i sak när det gäller hur man
              ska stärka barnens rättigheter. Det handlar mycket om omsorg men
              inte så mycket om barnens trygghet. Tyvärr visar forskningen att
              denna ambition inte alltid efterlevs i praktiken, och denna ambitionsavvikelse
              måste vi ta på stort allvar. Barnens väl och ve måste alltid sättas
              först, hur motiverade och välgrundade partipolitiska hänsyn än
              kan tyckas vara.
            </seg>
            <seg n="94da8adf">
              Annika Rejmer, som är filosofie doktor på rättssociologiska institutionen
              vid Lunds universitet, påbörjade förra året en kartläggning av
              vårdnadstvister i Sverige. Det är den första i sitt slag. Hon
              konstaterar att trots att skilsmässorna har legat på en relativt
              konstant nivå har antalet vårdnadstvister ökat väsentligt sedan
              2006. Dessutom är det vanligt att de inblandade föräldrarna samtidigt
              befinner sig i andra kriser som till exempel ekonomiska kriser,
              snabb familjebildning, instabil familjebakgrund, missbruksproblem,
              kriminalitet, psykisk ohälsa och så vidare. Dessa omständigheter
              innebär att barnen kommer i kläm på flera sätt, vilket går tvärtemot
              samhällets intentioner. Här finns tydliga förbättringsbehov, och
              det finns all anledning för utskottet att följa Rejmers arbete.
            </seg>
            <seg n="5d8c7091">
              Föräldrabalken har varit föremål för flera uppdateringar, bland
              annat har tydligare fokus satts på att förstärka barnperspektivet,
              det vill säga att barnets bästa verkligen kommer till klarare
              uttryck i lagen. Domstolarna har även ålagts skyldighet att i
              möjligaste mån verka för samförståndslösningar.
            </seg>
            <seg n="f3f7458f">
              I november 2011 redovisade Socialstyrelsen en uppföljning av
              2006 års vårdnadsreform. Enligt Socialstyrelsen är resultatet
              av uppföljningen positivt. Det finns dock förbättringsområden,
              till exempel bättre och tydligare dokumentation av socialtjänsten
              vid barnsamtal och att socialnämnderna efterfrågar riktlinjer
              för riskvärdering. Denna rapport bereds för närvarande inom Socialdepartementet,
              och det är något som vi bör välkomna. Ska man ändå ändra en vårdnadsregel
              ska man kanske köra ihop detta med Socialstyrelsens utredning.
            </seg>
            <seg n="d8df86e5">
              Jag kan också tillägga att barn- och äldreminister Maria Larsson
              har aviserat införandet av separationsteam på försök i tio kommuner.
              Dessa team kommer att arbeta med familjer i konfliktsituationer
              där föräldrarna är på väg att gå isär.
            </seg>
            <seg n="283df3f1">
              Sammanfattningsvis, herr talman, innebär detta att utskottet
              noterar att regeringen har tagit initiativ till att utvärdera
              2006 års vårdnadsreform. Det kommer att ske innan mandatperiodens
              utgång. Detta arbete kommer att påbörjas under den närmaste tiden,
              varför det vore olyckligt att föregripa dess slutsatser och rekommendationer.
              Således bör inga ytterligare åtgärder från riksdagen beslutas.
              Därför vill jag yrka bifall till förslaget i betänkandet i dess
              helhet och avslag på samtliga reservationer.
            </seg>
          </u>
          <note type="speaker" n="c470fd3f">
            Anf. 4 JONAS GUNNARSSON (S) replik:
          </note>
          <u who="jonas_gunnarsson_287854" xml:id="i-b623c21082f49844-1" n="5bb84f94">
            <seg n="2a7a2b84">
              Herr talman! Precis som Thomas Finnborg tycker jag att vi har
              ett mycket gott samarbetsklimat i civilutskottet. Men politik
              handlar ju om så mycket mer än samarbetsklimat och samtalston.
              Det handlar faktiskt om åsikter och om att komma fram till beslut.
            </seg>
            <seg n="4592bca1">
              Jag blir lite fundersam när jag hör Thomas Finnborg i talarstolen.
              Jag har svårt att förstå vad det är Thomas Finnborg och Moderaterna
              faktiskt vill. I anförandet får vi höra att det pågår utredningar
              och att man tittar på olika saker och ting. På mängder av områden,
              till exempel kring föräldraskap, namn, arv för särkullbarn, vårdnad
              och gode män, pågår det utredningar, och man ber om tid.
            </seg>
            <seg n="99cae2f5">
              Jag måste fråga: Hur lång tid ska vi behöva vänta på att Moderaterna
              och alliansregeringen faktiskt ska tycka någonting? Politik handlar
              ju om viljan att förändra och göra saker och ting bättre. Här
              får vi bara svaret att vi ska vänta, och vi får inte ens svar
              på hur länge. Vänta är det enda beskedet vi får.
            </seg>
          </u>
          <note type="speaker" n="883f92fe">
            Anf. 5 THOMAS FINNBORG (M) replik:
          </note>
          <u who="thomas_finnborg_770702" xml:id="i-ec39748e4eb5916d-0" n="a31810bc">
            <seg n="bbb0612c">
              Herr talman! Om du hade läst handlingarna rätt, Jonas Gunnarsson,
              hade du sett att det står att det ska påbörjas innan mandatperiodens
              slut 2014. Det står mycket klart i handlingarna. Nu har Socialstyrelsen
              gjort en utredning. Det är väl bra att man knyter ihop de här
              två utredningarna. Det är inte bara lagen vi ska ändra, utan det
              handlar också om Trondheimsmodellen som Marianne Berg tog upp.
              Hur får vi socialtjänsten att samverka på ett bättre sätt med
              tingsrätterna?
            </seg>
            <seg n="d4f1150e">
              Det gäller inte bara att ändra lagen. När man ändrade lagen 2006
              glömde man barnen lite grann, precis som jag påvisade i mitt anförande.
              Vart tog det vägen? Det är det vi måste justera nu.
            </seg>
          </u>
          <note type="speaker" n="6388fc69">
            Anf. 6 JONAS GUNNARSSON (S) replik:
          </note>
          <u who="jonas_gunnarsson_287854" xml:id="i-b623c21082f49844-2" n="5bb84f94">
            <seg n="dc0a6344">
              Herr talman! Jag håller med dig, Thomas Finnborg. Problemet är
              att vi inte ser någon ände på hur länge vi ska vänta, och det
              tar vi upp i våra reservationer och i de motioner som ligger till
              grund för det här betänkandet. Tänk om vi kunde få en regering
              som vågade sätta ned foten och säga när beskeden kommer. Då hade
              inte vi i riksdagen behövt kräva att få besked år efter år.
            </seg>
            <seg n="650f0c5e">
              Vi kan ta föräldraskapspresumtionen som exempel. Det är ett tydligt
              definierat problem. Det finns färdiga utredningar sedan år tillbaka.
              De verkar ligga och damma i en låda på Justitiedepartementet.
              Jag förstår inte varför. Jag tycker att ni är svaret skyldiga.
              Varför tar det sådan tid? Varför kan vi inte få ett datum?
            </seg>
          </u>
          <note type="speaker" n="8eec83d4">
            Anf. 7 THOMAS FINNBORG (M) replik:
          </note>
          <u who="thomas_finnborg_770702" xml:id="i-ec39748e4eb5916d-1" n="a31810bc">
            <seg n="49fa2790">
              Herr talman! Nu gick Jonas Gunnarsson över till en annan fråga
              som vi inte har behandlat den här gången, utan den har vi behandlat
              förenklat. Vad jag förstår diskuterar vi vårdnadstvister och gode
              män i dag.
            </seg>
            <seg n="50213808">
              Det är inte så länge sedan man införde den här lagen om vårdnadstvister;
              det var 2006. Den har gällt i drygt sju år. Det tar tid för domstolar,
              familjerätt och socialtjänst att komma in i det arbetet. Vi kan
              inte ändra en lag vart fjärde år.
            </seg>
            <seg n="31966783">
              Det var ändå ni som stiftade lagen 2006, och ni glömde kanske
              bort barnen. Alliansen var väl också positiv till det här beslutet,
              men jag tror att man glömde tryggheten för barnen, och man var
              inte tydlig nog i lagstiftningen. Därför måste vi ändra lagen
              och kanske titta över den igen. Det ser jag bara som positivt.
              Man kan ju inte ändra det vart fjärde år. Nu har det gått sju
              år, och då är det väl läge att titta över det ihop med Socialstyrelsens
              utredning.
            </seg>
          </u>
          <note type="speaker" n="b70313b7">
            Anf. 8 NINA LUNDSTRÖM (FP):
          </note>
          <u who="nina_lundstrom_bfbd4f" xml:id="i-5643fb16055d053d-0" n="bd21cd77" next="i-219828f660cf4299-0">
            <seg n="fb97ee4c">
              Herr talman! Jag vill börja med att yrka bifall till förslaget
              i betänkandet och avslag på reservationerna.
            </seg>
            <seg n="27553c44">
              I betänkandet finns det 89 motionsyrkanden från den allmänna
              motionstiden 2012 på det familjerättsliga området. Av dessa behandlas
              81 i förenklad ordning. Därför kommer jag att fokusera på dem
              som vi har haft en vanlig hantering av och som finns beredda i
              motionsbetänkandet. Det handlar om reservationerna om gode män
              och översyn av vårdnadsreglerna.
            </seg>
            <seg n="7251f55c">
              Vad gäller frågan om gode män har vi sedan mycket länge ett system
              med gode män, förvaltare och förmyndare, vilka alla står under
              den kommunala överförmyndarens tillsyn. Det är överförmyndaren
              som har direkt insyn i och ansvarar för hur den enskilde gode
              mannen eller förvaltaren sköter sitt uppdrag.
            </seg>
          </u>
          <note n="a110156b">
            Några av de förslag som har lagts fram av Förmynderskapsutredningen
            har lett till lagstiftning, bland annat de ändringar som den 1
            januari 2009 utvidgade länsstyrelsernas tillsynsansvar. Utredningens
            återstående delar bereds inom Regeringskansliet.
          </note>
          <u who="nina_lundstrom_bfbd4f" xml:id="i-219828f660cf4299-0" n="bd21cd77" prev="i-5643fb16055d053d-0">
            <seg n="b2a14e48">
              Gode män och förvaltare ska bevaka rätten för de personer som
              de företräder och bland annat förvalta deras tillgångar.
            </seg>
            <seg n="0371214d">
              Överförmyndaren bestämmer dessutom om arvode och ersättning ska
              betalas av den enskilde. Om det inte finns särskilda skäl för
              något annat ska arvode och ersättning betalas med den enskildes
              medel i den mån hans eller hennes beräknade inkomst under det
              år när uppdraget utförs överstiger 2,65 gånger prisbasbeloppet.
            </seg>
            <seg n="6f552244">
              Regeringen beslutade den 15 mars 2012 om kommittédirektiv till
              en utredning om bättre förutsättningar för gode män och förvaltare.
              Enligt direktiven ska en utredare föreslå åtgärder som ger bättre
              förutsättningar för dessa, och uppdraget ska redovisas senast
              den 30 april 2013.
            </seg>
            <seg n="8428730a">
              Vad gäller frågan om rätten att ta del av handlingar med mera
              har den som har god man eller förvaltare rätt att ta del av de
              handlingar som rör ställföreträdarskapet och som förvaras hos
              överförmyndaren. En sådan rätt har också den enskildes make eller
              sambo och närmaste släktingar.
            </seg>
            <seg n="7a54abf1">
              Vad gäller rätten att ta del av handlingar som rör ställföreträdarskapet
              har frågan övervägts av Utredningen om förmyndare, gode män och
              förvaltare, och utredningsbetänkandet bereds inom Regeringskansliet.
            </seg>
            <seg n="896b0c9d">
              Nu ska jag gå över till vårdnadsreglerna. Thomas Finnborg har
              utförligt redogjort för läget. Jag ska bara ta upp några ytterligare
              synpunkter på detta.
            </seg>
            <seg n="f27f32d2">
              2006 års vårdnadsreform har redan nämnts. Den syftade till att
              få föräldrar att samarbeta bättre och att färre vårdnadstvister
              skulle gå till domstol. Detta har tyvärr inte slagit igenom på
              förväntat sätt, så som vi alla önskar, och antalet fall som går
              till domstol synes ha ökat. Inte minst detta har också tredje
              vice talmannen påpekat i tidigare debatter som civilutskottet
              har haft.
            </seg>
            <seg n="08048435">
              I november 2011 redovisade Socialstyrelsen i rapporten Familjerätten
              och barnet i vårdnadstvister uppdraget att följa upp hur 2006
              års vårdnadsreform slagit igenom i socialtjänstens arbete. I betänkandet
              kan man också ta del av att Socialstyrelsen i vissa delar ansåg
              att det fanns mycket positivt att lyfta fram, men det finns också
              utmaningar.
            </seg>
            <seg n="6bf2aa40">
              Herr talman! Regeringen har tagit olika initiativ för att följa
              och utvärdera utvecklingen på området, och rapporten är föremål
              för beredning inom Regeringskansliet.
            </seg>
            <seg n="325f7787">
              Precis som Thomas Finnborg tog upp i sitt inlägg kommer 2006
              års vårdnadsreform att utvärderas före mandatperiodens slut. Det
              är en mycket angelägen och viktig fråga för utskottet att följa.
            </seg>
          </u>
          <note n="ca706e78">
            Vad gäller ersättningsfrågorna har gode män och förvaltare rätt
            till skäligt arvode för uppdraget och viss ersättning för utgifter.
            Besluten om arvoden och ersättningar för utgifter fattas av överförmyndaren.
          </note>
          <note type="speaker" n="f94e49bb">
            Anf. 9 OLA JOHANSSON (C):
          </note>
          <note n="d6f7d6bd">
            Herr talman! Jag kommer att beröra gode män med anledning av
            motionerna C359 och C360 och på förekommen anledning, eftersom
            frågan väckts, några av de motioner som beretts förenklat.
          </note>
          <u who="ola_johansson_09875f" xml:id="i-f3787b51ca7521fa-0" n="181d3f44">
            <seg n="5f8b0e8f">
              Motionerna om gode män handlar om vikten av att samhällets svagaste,
              dementa, psykiskt sjuka, ensamkommande barn och barn som av olika
              anledningar har mist sina ordinarie vårdnadshavare fortsatt ska
              ha tillgång till gode män och förvaltare, ställföreträdare, som
              sörjer för dem som personer, förvaltar deras egendom och företräder
              dem ekonomiskt och rättsligt i samhället.
            </seg>
            <seg n="8949d6af">
              I svaret på dessa och andra motioner som handlar om gode män
              hänvisas det till Utredningen om bättre förutsättningar för gode
              män och förvaltare. Den ska redovisa sitt uppdrag den 30 april
              i år, ganska snart alltså. Centerpartiet ser fram emot att ta
              del av den redovisningen och hoppas förstås att det vi önskar
              och som jag kommer att tala om lite längre fram kommer att bli
              tillgodosett bland de åtgärder som utredaren då presenterar.
            </seg>
            <seg n="2bfa9027">
              År 2006 det har nämnts tidigare höjdes det belopp som huvudmannen
              får behålla innan han eller hon måste bidra till förvaltarens
              arvode till 2,6 prisbasbelopp före skatt. År 2013 motsvarar det,
              om jag har räknat rätt, 118 000 kronor vid årets slut sedan den
              gode mannen har fått sin ersättning.
            </seg>
            <seg n="c908f999">
              Det är i praktiken en väldigt liten ersättning för ett ofta krävande
              och komplext uppdrag som den gode mannen utför, såvida inte de
              tillgångar som huvudmannen har vida överstiger det. Gör de inte
              det blir det inte mycket kvar att leva på, om inte en ny höjning
              av den här beloppsgränsen görs.
            </seg>
            <seg n="231804ad">
              I genomsnitt tjänar en ställföreträdare 10 000 kronor på ett
              uppdrag. Det är inte ovanligt att gode män har flera uppdrag,
              liksom det förekommer att de organiserar sig i företag eller ekonomiska
              föreningar. Men lejonparten av det här ideella arbetet görs av
              en ställföreträdare gentemot en huvudman.
            </seg>
            <seg n="5eb4b14d">
              Många gode män är nära anhöriga, medmänniskor och ofta äldre
              personer som ser det som sin ideella uppgift i samhället att stödja
              de mest utsatta. Många är kunniga och erfarna medan det för andra
              kommer som en överraskning hur mycket man förväntas klara av,
              hur mycket arbete som i praktiken måste läggas ned och vilket
              ansvar man har själv, personligen, i juridisk mening som god man
              eller förvaltare.
            </seg>
            <seg n="611d44ec">
              En annan fråga rör det ansvar som den gode mannen och förvaltaren
              har för huvudmannens tillgångar. En god man och förvaltare kan
              försäkra sig mot ett eventuellt utkrävande av ansvar från huvudmannens
              sida. Men om en sådan försäkring inte är tecknad kan det drabba
              båda parterna i den händelse att oaktsamhet eller otur skulle
              leda till att tillgångar behöver ersättas. Bara att sådana försäkringar
              finns visar kanske hur bräckligt systemet är och hur beroende
              vi alla är av att det fungerar.
            </seg>
            <seg n="bdd9b84c">
              Det finns olika beräkningar av hur stora tillgångar det är som
              förvaltas av gode män. 25 miljarder kronor är en uppgift. Det
              kan vara mer. Det är i alla fall uppemot 150 000 personer i landet
              som omfattas av ställföreträdarskap i dess olika former.
            </seg>
            <seg n="f3e5c9eb">
              Vårt samhälle utvecklas. Välfärden, som vi benämner den i dag,
              omfattar allt fler av oss. Samtidigt gör det att frågor kring
              välfärden och dess framtida finansiering blir en stor utmaning
              för oss.
            </seg>
            <seg n="eadd0b02">
              Ställföreträdarens uppgift är att företräda den som ofta i andra
              delar är beroende av vårt gemensamma trygghetssystem och vår omvårdnad.
              Inte sällan är det just i förhållande till välfärdssystemen, demensvården,
              socialtjänsten, Försäkringskassan och läkaren som den gode mannen
              kommer in och ska företräda sin huvudman.
            </seg>
            <seg n="3dad138e">
              Därför är det min och Centerpartiets uppfattning att systemet
              med gode män och den ordning vi har med kommunala överförmyndarnämnder
              ska finnas kvar, att tillsynen fortsatt ska utövas av länsstyrelserna
              och att det är tingsrätterna som formellt förordnar gode män och
              förvaltare.
            </seg>
            <seg n="dd9871c0">
              Herr talman! Inte minst för att vi tycker att denna ordning är
              det bästa och mest rättssäkra sättet att ta till vara de allra
              svagaste personernas intressen vill vi understryka vårt ansvar
              att se till att gode män utbildas, understöds och ersätts för
              det viktiga arbete de gör.
            </seg>
            <seg n="c0fd132f">
              Eftersom frågan har väckts av Jonas Gunnarsson och Marianne Berg
              vill jag även säga någonting om föräldraskapspresumtion, som har
              beretts förenklat.
            </seg>
            <seg n="46f00bdf">
              När riksdagen senast behandlade motioner på det här området hänvisades
              till att regeringen bereder ärendet, och såvitt jag förstår gör
              den fortfarande det.
            </seg>
            <seg n="32234b56">
              En klar majoritet av riksdagens ledamöter anser att en proposition
              borde framläggas som är baserad på utredningen Föräldraskap vid
              assisterad befruktning och dess mening att föräldraskapet vid
              assisterad befruktning med donerade ägg och spermier ska regleras
              på samma sätt för samkönade par och för olikkönade par. Den kvinna
              som är moderns registrerade partner ska automatiskt anses vara
              barnets förälder, en föräldraskapspresumtion motsvarande den nuvarande
              faderskapspresumtionen.
            </seg>
            <seg n="06a0073e">
              Låt mig göra ytterligare några kommentarer. Äntligen har tvångssteriliseringar
              av transpersoner som bestämt sig för att skaffa barn blivit avskaffade.
              I praktiken betyder det att kopplingen mellan det juridiska könet
              hos en person och personens uppsättning av könsceller försvinner.
              En juridisk kvinna kan således med hjälp av egna spermier skaffa
              barn med en kvinna som har livmoder och äggstockar. Trots det
              har dessa personer som har avlat ett gemensamt barn inte rätt
              till en föräldraskapspresumtion likvärdigt med ett olikkönat,
              heterosexuellt par som skaffat sitt gemensamma barn på samma sätt.
            </seg>
            <seg n="7a0c9921">
              Det låter krångligt. Men egentligen blir det inte enklare än
              så här, eller hur?
            </seg>
            <seg n="d59c57b7">
              Detta belyser väl behovet av att presentera en lagstiftning där
              vi ser på föräldraskapspresumtionen på ett könsneutralt sätt,
              där utgångspunkten är att alla barn är välkomna och önskade samt
              att de har rätt till båda sina föräldrar från det ögonblick då
              de möter världens ljus, alldeles oavsett om det är fråga om ett
              heterosexuellt samboförhållande, ett samkönat förhållande eller
              ett samkönat förhållande där den ena parten har manliga könsceller.
            </seg>
            <seg n="a35864e2">
              Ett heterosexuellt, ogift par måste ännu i dag gå till sin kommun
              och få föräldraskapet registrerat. Det kan ta tid. Skulle det
              falla sig så illa att fadern avlider innan kommunen har godkänt
              hans faderskap kommer det här barnet i all framtid i folkbokföringen
              att registreras som ett faderlöst barn. Det är oacceptabelt i
              ett modernt samhälle. Kommuner borde kunna registrera faderskapet
              mycket tidigare, helst redan före barnets födelse. Om inte kommunerna
              klarar av den uppgiften i tid borde det kanske lagstiftas om att
              införa ett sådant krav.
            </seg>
            <seg n="ab957c4e">
              När regeringen nu fortsätter att bereda den här frågan, vilket
              jag förutsätter att den gör även om det tar tid, utgår jag från
              att målet är att vi ska ha en ordning där ingen man först efter
              det att barnet är fött ska registreras som förälder och att vi
              självklart har en ordning där den registreringen kan göras redan
              innan barnet föds i ett samboförhållande.
            </seg>
            <seg n="c233e541">
              Med det, herr talman, vill jag yrka bifall till förslaget i betänkandet.
            </seg>
            <seg n="f5a45014">
              (Applåder)
            </seg>
          </u>
          <note type="speaker" n="eb0f22a5">
            Anf. 10 MARIANNE BERG (V) replik:
          </note>
          <u who="marianne_berg_22ebf4" xml:id="i-a156f5d8c87d113c-1" n="6a59e6b2">
            <seg n="727be71f">
              Herr talman! När Ola Johansson kommer in på föräldrapresumtionen
              kan vi ta varandra i hand. Vi tycker precis likadant. Det var
              glädjande.
            </seg>
            <seg n="632fc12b">
              Vi har nu väntat sedan 2007. Ola Johansson tillhör Alliansen
              och regeringssidan. Har han något hum om när det ska läggas fram?
              Det har inte getts något datum. Hur långt har man kommit? När
              kommer någonting att ske?
            </seg>
            <seg n="15560bb8">
              Det borde Ola Johansson kunna svara på. Jag vet ju inte. Men
              vi är totalt överens.
            </seg>
          </u>
          <note type="speaker" n="064d1c30">
            Anf. 11 OLA JOHANSSON (C) replik:
          </note>
          <u who="ola_johansson_09875f" xml:id="i-c92a813ed842a545-0" n="181d3f44">
            <seg n="83025d1e">
              Herr talman! Tidigare talare har också talat om det här trots
              att dessa motioner ligger utanför det område som vi egentligen
              borde diskutera i dag i kammaren. Det enda skälet till att jag
              tog upp dessa frågor till diskussion är, förutom att frågorna
              naturligtvis ligger mig varmt om hjärtat, att Jonas Gunnarsson
              och Marianne Berg tog upp dem. Annars hade jag inte gjort det.
            </seg>
            <seg n="80ecdc59">
              Beskedet till Marianne Berg är att utredningen är presenterad.
              Den bereds inom Regeringskansliet, och som jag sade i mitt anförande
              utgår jag från att en proposition på det här området kommer att
              presenteras. Vi är angelägna om det allesammans. Men jag kan naturligtvis
              inte presentera ett datum eller en färdig tidpunkt, lika lite
              som någon annan här i kammaren kan göra det.
            </seg>
            <seg n="61e5547a">
              Det finns många uppgifter som den här regeringen har att sysselsätta
              sig med, inte minst olika tillkännagivanden från oppositionen
              om olika regelkrångeltillämpningar som till exempel månadsrapportering
              och annat som vi i olika grad tycker illa om men som vi måste
              hantera.
            </seg>
            <seg n="058d0015">
              Det här är ett område som vi säkert allesammans är angelägna
              om att få fram.
            </seg>
          </u>
          <note type="speaker" n="8fd2e8ee">
            Anf. 12 MARIANNE BERG (V) replik:
          </note>
          <u who="marianne_berg_22ebf4" xml:id="i-a156f5d8c87d113c-2" n="6a59e6b2">
            <seg n="bfb6632d">
              Herr talman! Som Ola Johansson själv var inne på ligger en utredning
              från 2007 till grund för detta. Det är en förskräckligt lång tid
              som ingenting har hänt.
            </seg>
            <seg n="5a704964">
              Som jag tog upp i mitt anförande är vi vana vid bromsklossar
              när det gäller de här frågorna. Det var samma när det gällde inseminering
              för lesbiska. Det var samma när det gällde registrerat partnerskap.
              Då var det bromsklossar. När det gällde äktenskapsbalken var det
              bromsklossar och så vidare.
            </seg>
            <seg n="1c336f37">
              Då undrar jag: Kan Ola Johansson förklara för mig varför det
              just i de här frågorna, som är så diskriminerande för många människor
              i samhället, är så stora bromsklossar? Varför ska vi alltid vänta
              och vänta? Var är stoppet?
            </seg>
          </u>
          <note type="speaker" n="afa87e66">
            Anf. 13 OLA JOHANSSON (C) replik:
          </note>
          <u who="ola_johansson_09875f" xml:id="i-c92a813ed842a545-1" n="181d3f44">
            <seg n="0ecb42ae">
              Herr talman! Jag har beskrivit det här området. Marianne Berg
              har själv beskrivit området liksom Jonas Gunnarsson.
            </seg>
            <seg n="9560563a">
              Det finns oerhört många aspekter på föräldraskap och föräldraskapets
              ansvar. Framför allt och till syvende och sist handlar det här
              om barnet och barnens rättigheter barnens rättigheter i samhället
              och barnens rättigheter till båda sina föräldrar.
            </seg>
            <seg n="e60dfa25">
              Det är ett oerhört komplext område, och jag är glad över att
              den här typen av förslag inte hastas fram utan att alla aspekter
              på området belyses och analyseras. En slarvigt genomförd lagstiftning
              på det här området kommer nämligen inte att drabba någon annan
              än barnen. Och det är barnen vi vill se komma till, alldeles oavsett
              hur, skulle jag vilja tillägga. Det är barnen vi vill se växa
              upp trygga i ett samhälle där de har vårdnadshavare som kan sörja
              för dem till den dagen de är myndiga.
            </seg>
            <seg n="56d2df28">
              Det är skälet till att jag inte är lika upprörd som Marianne
              Berg är över att regeringen tar den här frågan på största allvar
              och tar den tid som behövs för att bereda det här på ett bra sätt.
            </seg>
          </u>
          <note type="speaker" n="b62c866c">
            Anf. 14 ROLAND UTBULT (KD):
          </note>
          <u who="roland_utbult_bfeef4" xml:id="i-b58c655b7a43d7e1-0" n="c099eb96" next="i-3d611ee26f7abd24-0">
            <seg n="b4eb0fb1">
              Herr talman! I dag behandlar vi ett viktigt ämne i civilutskottet
              som berör varje medborgare i vårt land, alltså familjerätten.
              Familjen är en av samhällets viktigaste grundpelare. Sveriges
              utveckling avgörs av hur vi i dag tar hand om våra barn och unga
              och hur mycket vi satsar på deras uppväxt.
            </seg>
          </u>
          <note n="43ae6700">
            Jag yrkar bifall till civilutskottets förslag i betänkande CU8
            och avslag på reservationerna.
          </note>
          <u who="roland_utbult_bfeef4" xml:id="i-3d611ee26f7abd24-0" n="c099eb96" prev="i-b58c655b7a43d7e1-0">
            <seg n="875d2c05">
              Under de följande minuterna vill jag beröra tre frågor med den
              gemensamma nämnaren att barnets perspektiv aldrig får glömmas
              bort eller förkastas.
            </seg>
            <seg n="c780f28f">
              Om jag börjar med frågan om gode män vet vi alla att det är en
              viktig funktion för de kanske allra svagaste i vårt samhälle.
              Uppdraget som god man innebär ett stort ansvar att ta hand om
              en annan person och den personens egendom och sörja för att det
              gagnar den enskilde.
            </seg>
            <seg n="4504056f">
              Det är därför bra att kraven och tillsynen har ökat genom beslut
              här i riksdagen. Regeringen har också tillsatt en utredning som
              ska föreslå ytterligare åtgärder som förbättrar situationen för
              gode män.
            </seg>
            <seg n="94059ead">
              Men det är också viktigt att det inte blir så många krav att
              man inte vågar ta uppdraget. De här personerna ska stöttas. De
              gör ofta en volontär insats, och det är viktigt att vi ger dem
              så många verktyg som vi kan i deras viktiga funktion.
            </seg>
            <seg n="132aa4f4">
              I utskottet har vi tagit upp huruvida brukaren eller dennes anhöriga
              ska kunna få ut information om en god mans personliga historik.
              Man kan förstå att tidigare begångna misstag av en god man ska
              få komma fram i ljuset, men det finns en viktig avvägning gällande
              integriteten. Och det kan tala för att uppgifter ur belastningsregistret
              hålls undan från den informationen. Det är ju någonting som överförmyndaren
              har möjlighet att se över så att den gode mannen är som det heter
              en rättrådig, erfaren och i övrigt lämplig man eller kvinna.
            </seg>
            <seg n="6f1a1e1c">
              En annan fråga i betänkandet är laglottens vara eller icke vara.
              Vi kristdemokrater tycker att laglotten fungerar bra och ser inget
              motiv till att ta bort den i dess nuvarande form. Det finns debattörer
              som vill det med motiveringen att personen som lämnar arvet själv
              ska få avgöra vart pengarna ska gå. Men laglotten har ju den funktionen
              att dels bevara kvarlåtenskapen till de närmaste släktingarna,
              dels skapa rättvisa mellan bröstarvingarna.
            </seg>
            <seg n="6c3a90db">
              Jag har roat mig med att lyssna på förra årets debatt om familjerätten.
              Där lyfte tredje vice talman Jan Ertsborn från Folkpartiet och
              min föregångare i utskottet Otto von Arnold fram frågan om särkullbarnens
              arvsrätt kontra efterlevande makes arvsrätt. De var intressanta
              att lyssna på, liksom på alla andra som gjorde inlägg i den debatten.
            </seg>
            <seg n="37af7495">
              Svensk familjerätt bygger på ett antal viktiga principer. En
              av de främsta principerna är att alltid se till barnets bästa.
              Det är logiskt, då vi vill skydda den svagare parten. Lagstiftningen
              har också ändrats under åren och anpassats till andra former av
              familjebildningar än den traditionella kärnfamiljen utan att släppa
              på den bärande principen om barnets bästa. Sveriges utveckling
              avgörs av hur vi i dag tar hand om våra barn och unga och hur
              mycket vi satsar på deras uppväxt. Vårt mål är ett samhälle där
              frihet förenas med omsorg om dem som lever i utsatta situationer,
              ett samhälle som stöder familjen och skapar förutsättningar för
              ett blomstrande närings- och föreningsliv. Det är alltså för barnets
              bästa som laglotten bör finnas kvar.
            </seg>
            <seg n="078d0c3d">
              Herr talman! Att vara pappa är fantastiskt. Vi är i dag ca 1
              300 000 pappor i Sverige, varav 500 000 lever i skilda relationer.
              Vi kristdemokrater tror ju på familjen som en viktig grundpelare
              i samhället. Det finns de som anser att familjen är en gammaldags,
              otidsenlig institution som inte längre fyller någon funktion i
              ett modernt samhälle. Vi tror i stället att familjen är en viktig
              byggsten i samhället. I de nära gemenskaperna familjen är en sådan
              utvecklas man till en trygg individ. Vi vill ge föräldrarna mer
              ansvar och mer tid för sina barn. Och att familjerna ser olika
              ut behöver jag väl inte kommentera.
            </seg>
            <seg n="dae88494">
              Många äktenskap och samboförhållanden spricker. Det är tråkigt.
              När föräldrar inte längre drar jämnt kan det gå så långt som till
              en vårdnadstvist. I de här tvisterna står barnet där med sina
              frågor. Varje år berörs ca 50 000 barn i Sverige av föräldrars
              separation. Ungefär 7 000 av dem blir föremål för tvist mellan
              föräldrarna. En tvist om vårdnad, boende och umgänge innebär stora
              påfrestningar för ett barn, och såväl socialtjänst som domstol
              arbetar för att i första hand nå en samförståndslösning. Men det
              är fortfarande vanligt att vårdnadstvister löses i domstol, och
              socialnämnden har ett centralt uppdrag att utreda vad som är bäst
              för barnet.
            </seg>
            <seg n="b31c55c3">
              Det som jag upplever som en smärre revolution under 2000-talet
              är att barnets perspektiv lyfts upp mycket mer än tidigare. Det
              diskuteras och utreds även nu vad som skulle hända om barnkonventionen
              görs till svensk lag. Mycket talar för att en starkare juridisk
              ställning för barnkonventionen skulle leda till bättre uppmärksammande
              av barns rättigheter och till ett starkare skydd. Vi kristdemokrater
              vill därför inkorporera barnkonventionen i svensk lag, alltså
              göra den till svensk lag.
            </seg>
            <seg n="9ccc2f79">
              Problemet med implementeringen av att barnets perspektiv ska
              vara gällande är att det tar tid. Det slirar i många kommuner.
              Socialstyrelsen har ju följt upp 2006 års vårdnadsreform och hur
              den har slagit igenom i socialtjänstens arbete. Det har bland
              annat undersökts hur barn kommer till tals. Resultatet av undersökningen
              är positivt. Jag tillåter mig att tvivla på den uppgiften. Det
              är för många berättelser från mammor, pappor och handläggare som
              säger att barnen inte kommer till tals så som det är föreskrivet
              i lagen. Visserligen står det i Socialstyrelsens rapport att det
              finns en del förbättringsområden, men jag tror att det fattas
              en hel del på det här området.
            </seg>
            <seg n="880c126b">
              Det kanske är så att Trondheimsmodellen är ett steg framåt, som
              flera har nämnt här, att tjänstemän med särskild barnkompetens
              från familjerätten tar aktiv del i processen för att lyfta barnets
              perspektiv och nå samförstånd mellan föräldrarna. Vi får se hur
              utfallet blir av de försök som görs.
            </seg>
            <seg n="b772c28e">
              2006 års vårdnadsreform syftade till att förstärka barnperspektivet
              men också till att minska antalet vårdnadstvister som går till
              domstol, bland annat genom medling. Dess värre har de i stället
              ökat med 31 procent, och lagändringen 2006 innebar ju att det
              blev lättare för tingsrätten att döma till enskild vårdnad. Bland
              annat ville man lättare kunna döma till enskild vårdnad om det
              fanns våld med i bilden. Men det blev också andra konsekvenser.
              Ju lättare det är att vinna en vårdnadstvist, desto lägre är tröskeln
              för att inleda en.
            </seg>
            <seg n="8dad9705">
              Herr talman! Jag nämnde alla dessa pappor, en halv miljon, som
              lever i skilda relationer. Det finns ett stort antal av dessa
              pappor som känner sig totalt överkörda av domstolens beslut. Jag
              tror att det är viktigt att båda föräldrarna finns med i barnets
              liv. Låt mig återknyta till FN:s barnkonvention, där det står
              följande om föräldrar:
            </seg>
            <seg n="42a831f9">
              Till sist vill jag framföra att regeringen gör insatser på området,
              bland annat genom Socialstyrelsen, där tio kommuner startar försöksprojekt
              med separationsteam. Till dessa separationsteam kan föräldrar
              och barn vända sig för att få stöd, råd och information i samband
              med en separation. Tanken med försöksverksamheten är att utveckla
              en samverkansmodell som tar sin utgångspunkt i en helhetssyn på
              familjen. Fokus för verksamheten ska vara barnets bästa. Och det,
              herr talman, låter som ljuv musik i mina öron!
            </seg>
          </u>
          <note type="speaker" n="3b637a1e">
            Anf. 15 JONAS GUNNARSSON (S) replik:
          </note>
          <u who="jonas_gunnarsson_287854" xml:id="i-b623c21082f49844-3" n="5bb84f94">
            <seg n="8815a06c">
              Herr talman! Jag vill börja med att välkomna Roland Utbult till
              civilutskottet. Det är den första debatten för honom tillsammans
              med det här utskottet.
            </seg>
            <seg n="43d45214">
              Jag blir väldigt glad när jag hör att Roland pratar om barnets
              perspektiv och att det är det som ska stå i centrum. Det tror
              jag att vi alla kan vara överens om.
            </seg>
            <seg n="7e78623a">
              Vad som förvånar mig är dock att han inte nämner till exempel
              rätten till föräldrar. Tidigare under debatten har vi tagit upp
              föräldrapresumtion och att den behöver moderniseras för att faktiskt
              se till att alla barn säkras sin rätt till föräldrar.
            </seg>
            <seg n="05cc7b3b">
              Jag undrar hur Roland och Kristdemokraterna ser på det här och
              när de tycker att det vore lämpligt att vi faktiskt fick ett lagförslag
              hit till kammaren som vi kunde debattera och diskutera och förhoppningsvis
              sätta i kraft.
            </seg>
            <seg n="680cbd7a">
              Jag blir också glad när Roland tar upp frågan om särkullbarnens
              arvsrätt. Jag blir lite konfunderad dock, för jag förstod inte
              riktigt vad innebörden av det Roland sade är. Jag hoppas att det
              är detsamma som vi har motionerat om tidigare, att vi ska se över
              just det problem som uppstår för många när den ena partnern dör
              och särkullbarnet faktiskt kan hävda rätten till sitt arv redan
              innan den överlevande partnern har dött. Det innebär att människor
              kan sättas på bar backe, tvingas flytta från den gemensamma bostaden.
            </seg>
            <seg n="c811411b">
              Vi har väckt motioner om att frågan borde ses över. Är det något
              som Roland Utbult instämmer i? När kan vi se ett sådant förslag?
            </seg>
            <seg n="23a4f7aa">
              Det verkar handla om att allt tar lång tid med den här regeringen.
              Måste vi ha det så?
            </seg>
          </u>
          <note type="speaker" n="1222514d">
            Anf. 16 ROLAND UTBULT (KD) replik:
          </note>
          <u who="roland_utbult_bfeef4" xml:id="i-f0daf9b78ba291df-0" n="c099eb96">
            <seg n="e56e4a0b">
              Herr talman! Jag börjar med den sista frågan om särkullbarnen
              och vad Jonas Gunnarsson sade om när en av makarna dör och den
              andra maken tvingas att flytta ut på grund av att dödsboet måste
              skiftas.
            </seg>
            <seg n="f83132aa">
              Jag håller fullständigt med Jonas Gunnarsson om att något borde
              göras. Jag sade att jag roade mig med att ta del av förra årets
              debatt. Där nämnde dagens talman Jan Ertsborn en modell från Finland
              där detta problem löses genom att skifta allt utom bostaden, vänta
              in en försäljning eller att den efterlevande maken avlider.
            </seg>
            <seg n="c065b160">
              Det här är en viktig fråga, och det är viktigt att det händer
              något på området. Det är en helt absurd tanke för mig att den
              efterlevande maken måste flytta ut i samband med skiftet. När
              detta ska ske kan jag inte svara på. Jag anser inte att det har
              hänt så mycket på området. Det är dags att det sker någonting.
              Jag håller fullständigt med Jonas Gunnarsson på den punkten.
            </seg>
            <seg n="c7600400">
              Sedan var det frågan om presumtion. Frågan finns i och för sig
              med som underlag i betänkandet. Vi kristdemokrater menar att pappan
              alltid ska finnas med. Det är logiskt att det finns två föräldrar,
              en av dem ska vara pappa rent biologiskt. Det blir för mig en
              kvasidiskussion. Är pappan känd är han en av föräldrarna. Är pappan
              inte känd är ursprunget ur ett barnperspektiv en viktig fråga.
            </seg>
            <seg n="931ec6c8">
              Jag får återkomma till frågan om tid.
            </seg>
          </u>
          <note type="speaker" n="0bb600ee">
            Anf. 17 JONAS GUNNARSSON (S) replik:
          </note>
          <u who="jonas_gunnarsson_287854" xml:id="i-b623c21082f49844-4" n="5bb84f94">
            <seg n="055bd648">
              Herr talman! Jag vet inte om sju år är kort tid. Det är för mig
              lång tid. Ett barn hinner födas och börja skolan på den tiden.
            </seg>
            <seg n="da704d5e">
              Ska det behöva ta så lång tid för oss att konstatera att alla
              barn har rätt till sina föräldrar? Det är vad det handlar om.
              Vi borde kunna utreda en sådan fråga snabbt. Det finns ändå en
              utredning på området som har lagt fram konkreta och bra förslag.
              Vi har till och med hört allianskamrater till Roland Utbult ställa
              sig bakom förslagen i talarstolen. Jag förstår inte varför det
              ska behöva ta så fruktansvärt lång tid att säkra den grundläggande
              rättigheten för ett barn till sina föräldrar.
            </seg>
            <seg n="d75b0a2c">
              I Roland Utbults anförande fick vi höra att han tror på familjen.
              Det är skönt att vi kan vara överens om den saken också. Familjen
              är en viktig byggsten i samhället. Det är där vi kan fostra våra
              barn och där de kan växa upp i en trygg miljö.
            </seg>
            <seg n="0795ac47">
              Men i dag ser familjen annorlunda ut än för 2030 år sedan. Därför
              måste vi anpassa lagstiftningen. När tycker regeringen att det
              är dags att lägga fram förslag? Jag har radat upp ett antal utestående
              frågor. Roland Utbult försöker raljera eller hävda att det här
              är frågor som inte borde vara med i diskussionen i dag på grund
              av att de får en förenklad beredning, men det är ändå viktiga
              frågor som hör till området. Kolleger har motionerat om dessa
              frågor i kammaren, och då måste vi få diskutera frågorna.
            </seg>
          </u>
          <note type="speaker" n="7b1cd2e9">
            Anf. 18 ROLAND UTBULT (KD) replik:
          </note>
          <u who="roland_utbult_bfeef4" xml:id="i-f0daf9b78ba291df-1" n="c099eb96">
            <seg n="ea7430b4">
              Herr talman! Jag håller med Jonas Gunnarsson om att alla barn
              har rätt till sina föräldrar. Vi kristdemokrater hävdar att varje
              barn har rätt till sin pappa, till sin biologiska far. Den här
              frågan är värd en större diskussion, och vi klarar inte den på
              någon minut.
            </seg>
            <seg n="d02d0b9c">
              När Jonas Gunnarsson talar om en rätt till sina föräldrar förstår
              jag att han menar att juridiskt, genom föräldrapresumtionen, skulle
              pappan inte finnas med i det sammanhanget utan att det kan vara
              fråga om till exempel två mammor. Det är vad jag inte får ihop.
              Enligt lagen handlar det om två vårdnadshavare, två föräldrar.
              De måste alltså välja bort pappan. Jag har svårt att se att ett
              barn inte har rätt till sin far.
            </seg>
            <seg n="7098fbc6">
              Jonas Gunnarsson säger att detta går sakta, att det har gått
              sju åtta år. Det här är en gammal romersk rättslig princip, som
              Jonas Gunnarsson säkert har hört talas om: Pater est quem nuptiae
              demonstrant, det vill säga att fadern är den som giftermålet utpekar.
              Det är en gammal romersk rättspraxis. Jag är beredd att hävda
              att barnet har rätt till sina föräldrar och att en av dem är en
              pappa.
            </seg>
          </u>
          <note type="speaker" n="3801fe93">
            Anf. 19 PATRICK RESLOW (M):
          </note>
          <u who="patrick_reslow_8e86e4" xml:id="i-06a554ad685fac33-0" n="9ae089e1">
            <seg n="9f40f237">
              Herr talman! Låt mig först och främst framföra ett tack till
              civilutskottets ledamöter för behandlingen av alla de familjerättsliga
              motionerna. Med detta sagt vill jag tillåta mig att inta ett kritiskt
              förhållningssätt på ett av områdena, nämligen fastställande av
              faderskap.
            </seg>
            <seg n="6981fbb2">
              Att bli förälder är en stor händelse i livet, för många kanske
              den största. Den är förenad med lycka och glädje men också omställning
              och anpassning av vardagen. Tiden före förlossningen är också
              förenad med nervositet för barnets välbefinnande och planering
              inför det stundande föräldraskapet och det ansvar som följer med
              det.
            </seg>
            <seg n="7559e41d">
              Sveriges riksdag har på senare år på en rad områden inom familjerätten
              genomfört reformer som syftar till att underlätta människors vardag
              och till att upprätthålla en neutral inställning till de livsval
              enskilda individer gör. Såväl adoptionsrätt, äktenskapsrätt som
              namnrätt har genomgått förändringar för att ligga i fas med tidens
              utveckling. Också sambolagstiftningen från slutet av 1980-talet
              och framåt har kännetecknat denna progressiva inställning.
            </seg>
            <seg n="47ee16aa">
              Trots alla dessa reformer på familjerättens område lever vi fortfarande
              kvar i gamla moraliserande föreställningar om familjebildning
              när det kommer till föräldraskapet. Enligt Eurostats statistik
              har andelen barn som är födda utom äktenskapet inom EU-länderna
              fördubblats sedan början av 1990-talet. I fem länder är dessa
              barn i majoritet. Sverige är ett av dessa länder, där 55 procent
              av alla barn föds utom äktenskapet. De flesta av dessa föds i
              samboförhållanden. Trots detta har vi inte tagit steget fullt
              ut och skapat ett neutralt förhållningssätt till hur familjer
              väljer att leva. Detta är allra tydligast i frågor rörande föräldraskap.
            </seg>
            <seg n="c01db5c5">
              Herr talman! Dagens lagstiftning gör strikt skillnad på huruvida
              ett barn föds inom eller utom äktenskapet. I det fall modern är
              gift vid barnets födelse är mannen i äktenskapet att anse som
              fader till barnet. Denna så kallade presumtionsregel kommer till
              uttryck i föräldrabalken 1 kap. 1 §. Några som helst åtgärder
              för att fastställa faderskapet behövs alltså inte. Presumtionsregeln
              är också extensiv i den bemärkelsen att det inte spelar någon
              roll när i tiden före födseln äktenskapet är ingånget.
            </seg>
            <seg n="2ffc1ff6">
              Medan ett barn som är fött inom äktenskapet får faderskapet fastställt
              per automatik, är det socialnämndens skyldighet att utreda och
              fastställa faderskapet för barn till ogifta mödrar. Sedan några
              år tillbaka görs en förenklad utredning om parterna är sambor.
              I Socialstyrelsens föreskrifter och allmänna råd 2011:2 om socialnämndens
              utredning och fastställande av faderskap sägs bland annat att
              utredaren bör kalla parterna till samtal, informera om den beräknade
              konceptionstiden samt bereda mannen tillfälle att bekräfta faderskapet.
              Detta sker under förutsättning att det inte framkommer något som
              gör att utredaren ifrågasätter faderskapet. Först när alla papper
              är påskrivna och vidimerade anses mannen juridiskt vara fader
              till barnet.
            </seg>
            <seg n="b74d2a54">
              I dag tillämpas regelverket mycket olika vid olika socialförvaltningar.
              I mina kontakter med föräldrar har jag förstått att i vissa kommuner
              kallas föräldrarna regelrätt till socialkontoret för att skriva
              under papperen på plats, medan det i andra kommuner förekommer
              att papperen skickas hem till föräldrarna efter barnets födelse
              för underskrift. Det senare tillhör dock undantagen.
            </seg>
            <seg n="74f1354e">
              Det mest anmärkningsvärda med denna reglering är att barnet juridiskt
              inte har någon pappa förrän pappersexercisen är avklarad. Det
              här kan leda till många komplikationer, framför allt om förlossningen
              inte förlöper som den ska.
            </seg>
            <seg n="d034cc27">
              Herr talman! En sådan komplicerad situation uppmärksammades i
              medierna under hösten och vintern 2010. I Svenska Dagbladet kunde
              vi då läsa om det nyblivna sammanboende föräldraparet, där modern
              en månad efter barnets födelse och före besöket hos socialnämnden
              där man skulle skriva under papper om fastställande av faderskap
              drabbades av en stroke och således inte kunde medverka vid pappersexercisen.
              På grund av att faderskapet inte hunnit fastställas blev i stället
              barnet jourhemsplacerat hos sin ännu icke fastställde far. För
              att detta skulle kunna göras var mannen tvungen att visa utdrag
              ur brottsregistret. Som om inte denna kränkning var nog nekades
              mannen dessutom föräldrapenning, med hänvisning till att faderskapet
              inte fastställts. I stället tvingades han leva på sjukpenning.
            </seg>
            <seg n="b7d7159c">
              För att föräldrapenning ska kunna utbetalas måste faderskapet
              fastställas, och i den nu nämnda situationen innebär detta rent
              processrättsligt att fadern måste bli stämd av sitt barn för att
              kunna fastställa släktskapet med hjälp av dna-test. Först när
              en sådan domstolsprocess är klar kan föräldrapenning utbetalas.
              Är detta en lagstiftning i tiden? Jag tycker inte det.
            </seg>
            <seg n="21c51ebd">
              Civilutskottet hänvisar i sitt betänkande till tidigare ställningstagande
              i frågor rörande fastställande av faderskap. Ett av de argument
              som lyftes fram av civilutskottet vid förra årets behandling,
              och som fortfarande försvaras, var att den nuvarande ordningen
              ger betryggande garantier för att det verkligen är den biologiske
              fadern och inte någon annan som fastställs som far till ett barn.
              Låt oss fundera över den formuleringen.
            </seg>
            <seg n="07d3acd9">
              Anta att vi har ett par som levt tillsammans i tio år och som
              får barn. Eftersom de inte är gifta ska de nu in i den pappersexercis
              och den procedur som jag precis har beskrivit. Hade paret emellertid
              valt att ingå äktenskap även om detta skedde minuterna före födseln
              hade detta varit onödigt. Då hade i enlighet med faderskapspresumtionen
              mannen automatiskt blivit fader. Är det detta som avses med betryggande
              garantier? Jag tycker att det är en synnerligen ålderdomlig och
              märklig syn på ogifta mödrar. Vad är det som gör att just ingåendet
              av äktenskap ger betryggande garantier för vem som är barnets
              biologiske far?
            </seg>
            <seg n="d2d1fce6">
              Låt oss också fundera över vilka signaler samhället skickar ut
              när par som lever tillsammans och får barn inför socialnämnden
              ska bedyra att barnet är deras gemensamma. Vilken är synen på
              kvinnan i det fallet? Vilken är synen på mannen?
            </seg>
            <seg n="78983aac">
              För snart hundra år sedan skrev dåvarande Kungliga Statistiska
              centralbyrån i en statistikrapport om barn födda utom äktenskapet
              att dessa ur social synpunkt äro att betrakta såsom en synnerligen
              ogynnsam företeelse, därom råder knappast mer än en mening. Detta
              synsätt präglade långt in på 1950-talet hur samhället såg på födslar
              utom äktenskapet. När vi nu sedan länge klargjort att barn utom
              äktenskapet inte som i gamla tider ska uppfattas som oäkta och
              behandlas sämre, varför har vi då regelverk som riskerar att sätta
              barn och föräldrar i svåra situationer? När vi i alla andra sammanhang
              påtalar vikten av att föräldrar tar gemensamt ansvar, varför har
              vi då regelverk som gör skillnad på föräldrar och föräldrar?
            </seg>
            <seg n="8e97d860">
              Det finns fler dubier med gällande lagstiftning. Vad händer i
              det fall mannen i samboförhållandet avlider innan faderskapet
              hunnit fastställas? Barnet blir då inte bara utan juridiskt erkänd
              far utan även berövad sin arvsrätt. Är detta ett regelverk som
              utgår från barnets bästa? Knappast!
            </seg>
            <seg n="5ea712b2">
              I grund och botten är dagens lagstiftning en historisk kvarleva
              från tiden då kyrkan styrde över familjerätten och då banden mellan
              familjerätt och jordegendom var starka. Men historien förändras
              och vi med den.
            </seg>
            <seg n="abf0a482">
              Herr talman! Den civilrättsliga lagstiftningen måste prägla samhället
              så som det ser ut i dag och inte bygga på förlegade uppfattningar.
              Den ska stödja och hjälpa människor i deras vardag, inte motarbeta
              och stjälpa. Den ska underlätta för människor, inte försvåra vardagen.
              Den ska blicka framåt, inte bakåt. Nuvarande lagstiftning när
              det gäller just fastställande av faderskap uppfyller inte något
              av dessa krav. Genom att vara fast förankrad i gamla, föråldrade
              och moraliserande uppfattningar om synen på samlevnadsform är
              det inte en lagstiftning för samtiden. Det är dags att vi reser
              oss ur medeltidens katakomber och får till stånd en lagstiftning
              på området som kännetecknar vår tid och de omständigheter och
              livsval som präglar dagens samhälle. En sådan väg skulle kunna
              vara att utöka faderskapspresumtionen till att omfatta även sambor
              eller, ännu bättre, att föräldrarna gifta eller sammanboende undertecknar
              papperen i samband med den första kontakten med mödravårdscentralen.
            </seg>
          </u>
          <note n="7368c4d0">
            Överläggningen var härmed avslutad.
          </note>
          <note n="f0e0d93e">
            7 § Förkortad tid för styrelseledamöters personliga betalningsansvar
          </note>
          <note n="4da80062">
            Föredrogs
          </note>
          <note n="d241b8cc">
            Tredje vice talmannen konstaterade att ingen talare var anmäld.
          </note>
          <note n="15b09d12">
            8 § Kultur och fritid för barn och unga
          </note>
          <note n="4da80062">
            Föredrogs
          </note>
          <note type="speaker" n="5f5370a1">
            Anf. 20 ISAK FROM (S):
          </note>
          <u who="isak_from_0325ff" xml:id="i-10cd40d60e858fa6-0" n="90397a80">
            <seg n="6e0b9f2f">
              Herr talman! Jag vill börja med att säga att jag står bakom samtliga
              våra S-reservationer, för att visa på de stora skillnader som
              föreligger i kulturpolitiken på just området barn och unga och
              möjligheten för barn och unga att ta del av ett varierat kulturutbud
              både som deltagare och som konsumenter. För att korta voteringstiden
              yrkar jag bifall till reservationerna 1 och 4.
            </seg>
            <seg n="825a2408">
              Det vi gör i dag är att debattera det bästa vi har, våra barn
              och ungdomar, vår gemensamma framtid, ungas möjlighet att oavsett
              föräldrar ta del av en likvärdig uppväxt och en likvärdig skolgång
              med möjlighet till arbete efter genomförda studier och möjlighet
              för alla barn och unga att ha en aktiv, kreativ fritid.
            </seg>
            <seg n="63b91fc9">
              Det föreligger viss retorisk enighet om att alla barns villkor
              och barnens bästa ska komma i första rummet. Ändå är det så stora
              skillnader i tillgänglighet i både kulturkonsumtion och deltagande
              för barn och unga.
            </seg>
            <seg n="7baa5b60">
              Jag var i Vilhelmina i måndags och debatterade gruvnäringsfrågor
              och arbetslöshet, just för att Vilhelmina är en kommun som har
              drabbats väldigt hårt av arbetslöshet. Då kom vi in på en annan
              fråga som har med kultur att göra, och det var digitalisering
              av biografer. I Vilhelmina har man än så länge inte haft råd att
              digitalisera biograferna. Nu kommer man förmodligen att kunna
              skrapa ihop pengarna, men den största delen av de pengarna kommer
              från kommunens egen ficka som de har skickat in som stöd till
              Folkets Hus-föreningen. Man kommer att få ett litet bidrag från
              Boverket, och man kommer kanske att få ett litet bidrag från Kulturrådet.
              I övrigt står kommunen där med de här pengarna. Det är bra att
              de kan göra det. Det är bra för Vilhelminas barn och unga, och
              även vuxna, att kunna ta del av och ha en digitaliserad biograf.
            </seg>
            <seg n="1aef2bef">
              Detta sätter fingret på något som är väldigt viktigt, och det
              är kommunens förutsättningar. När det handlar om barn och unga
              är kommunens förutsättningar väldigt väsentliga. Jag kommer till
              det senare. Det är en sak som vi rikspolitiker måste fundera på
              hur vi ska komma till rätta med, för det handlar om kommunens
              förutsättningar, hur man ska tillhandahålla musik- och kulturskola
              för alla barn, hur alla barn i musik- och kulturskolan ska ha
              en rimlig avgift.
            </seg>
            <seg n="8a21ccc9">
              Kommunsektorns ekonomi påverkas också av att kommunerna i dag
              har behövt ta över ansvaret för flera områden där staten har misslyckats
              eller dragit sig tillbaka. Ett sådant exempel är att alla som
              uppbär ekonomiskt bistånd gör detta i huvudsak av arbetslöshetsskäl.
            </seg>
            <seg n="bb36ea45">
              Jobben är som bekant inte regeringens starkaste gren, vilket
              gör att fler och fler föräldrar prioriterar mat på bordet före
              bio- eller teaterbesök. Det är en realitet i dag.
            </seg>
            <seg n="f5689f09">
              Kultur är en tillväxtfaktor. Det visar inte minst Umeå, som vid
              sidan av de tre storstäderna är en kommun som växer kraftigt mycket
              tack vare att kommunen haft ork och politisk ryggrad att ta beslut
              för att främja ett billigt kulturutbud och en bred mångfald. Det
              har gjort att Umeå har en konkurrensfördel vid nyetablering av
              företag, vilket gör att man lättare kan attrahera nya kommunmedborgare
              och företag till kommunen.
            </seg>
            <seg n="5e1822ad">
              Satsningar på kultur är alltså också en konkurrensfördel, men
              vi får inte glömma de kommuner som av olika skäl, oftast ekonomiska,
              inte orkar i dag. De starka kommunerna kan satsa på ett bra kultur-
              och fritidsutbud, men för många kommuner gäller det först och
              främst att säkra skola, vård och omsorg.
            </seg>
            <seg n="8b797f80">
              Kommuner och landsting har inte fått verktyg av den borgerliga
              regeringen för att möta den starka nedgången i kriser och omställningar
              i samhällsekonomin utan måste panikbromsa. Det har i många kommuner
              drabbat verksamheten på kultur- och fritidsområdet. Man gör det
              av nöden, men tyvärr svältföder man sig själv.
            </seg>
            <seg n="c9727191">
              Detta är också något som vi som riksdagspolitiker måste ha med
              oss. Vill vi att alla ska ha förutsättningar för mångfald och
              ett rikt kulturutbud?
            </seg>
            <seg n="0df3482a">
              Vi socialdemokrater menar att det handlar om prioriteringar av
              våra gemensamma resurser. Det handlar också om solidaritet mellan
              kommuner och mellan landsändar. Regeringens förslag om att med
              statliga medel subventionera de rikaste kommunerna med 1 miljard
              verkar inte klokt i detta sammanhang. Det går inte i rätt riktning.
              Förslaget ökar bara spänningarna i landet, och det är inte kulturlivet
              i Sverige betjänt av någonstans.
            </seg>
            <seg n="cb2e3e82">
              Herr talman! Vi har ett antal reservationer. Vi föreslår fortfarande
              en djupare utvärdering av Skapande skola. Vi är fullt medvetna
              om att Skapande skola har gett ett stort mervärde för många skolor
              och många elever. Vi vet också att under de verksamhetsår som
              har gått sedan Skapande skola infördes har många barn fått ta
              del av detta. Det har varit berikande för många barn och skolor.
              Men vi vet också att långt ifrån hälften av alla berörda elever
              har kunnat arbeta med olika Skapande skola-aktiviteter.
            </seg>
            <seg n="47e75567">
              Eftersom det här är en satsning inom ramen för skolan anser vi
              att detta inte är acceptabelt. I skolan ska alla ha samma möjligheter.
              Det måste vara inriktningen. Därför vill vi nogsamt ta reda på
              hur det faktiskt ligger till, och då krävs det en rejäl utvärdering
              av Skapande skola.
            </seg>
            <seg n="58d5fe2b">
              Nu ska Myndigheten för kulturanalys göra detta till slut i en
              utvärdering som vi hoppas mycket på. Men för att sätta tryck även
              härifrån vill vi med kraft betona att detta är mycket viktigt,
              också för att politiken ska kunna rikta in insatser där det har
              gått fel. Handlar det bara om pengar, eller är det administrativa
              saker som gör att så många inte kan ta del av denna satsning?
            </seg>
            <seg n="7bc0d346">
              Vi har en reservation om utredning av musik- och kulturskolan.
              Musik- och kulturskolan är grunden för mycket. I eftermiddag debatterar
              vi ett betänkande som handlar om kultur och kreativa näringar.
              Många av de företag som växer fram inom denna bransch har sitt
              ursprung i att man har deltagit i musik- och kulturskolan på ett
              kreativt sätt och utan krav.
            </seg>
            <seg n="aa3cf32f">
              Vi vet att skillnaderna i dag ökar. Prisbilden ökar också; skillnaderna
              i avgifter ökar. Det gör att många inte kan delta. Alltför många
              mindre kommuner, jag tror att det är elva stycken, har inte någon
              musik- och kulturskola. Några räddar det genom att ha en bra folkbildningsverksamhet
              vid något av studieförbunden. Men det tar inte bort vårt ansvar.
              Ger vi alla kommuner samma förutsättningar?
            </seg>
            <seg n="ace97105">
              Vänsterpartiet har en reservation om att lagstifta om musik-
              och kulturskola. Det tycker vi inte är riktigt rätt väg att gå,
              speciellt inte om den borgerliga regeringen ska skriva propositionen.
              Då tror vi att det kan gå fel. Det handlar i huvudsak om ekonomiska
              styrmedel och att man stärker kommunernas ekonomi. Vi avfärdar
              dock inte idén. Kanske kan det tas upp igen efter ett kommande
              regeringsskifte.
            </seg>
            <seg n="8a19ba4c">
              Jag har varit inne på avgifterna i musik- och kulturskolan. Vi
              ser med stor oro på att alla barn inte ges samma förutsättningar.
              I och med den ökande arbetslösheten har alla föräldrar inte ett
              jobb att gå till. Många ensamstående klarar inte avgiften på 500
              kronor och uppåt. I vissa kommuner är avgiften uppemot 2 000 kronor.
            </seg>
            <seg n="8c8035ab">
              Det handlar naturligtvis om en gallring för att minska kön, men
              detta bådar inte gott inför framtiden. Kommer det att innebära
              att vi får färre företag inom branschen kultur och kreativa näringar?
              Minskar detta kreativiteten? Givetvis. Får man inte möjligheterna
              blir det så.
            </seg>
            <seg n="362f6022">
              Vi har en reservation om samlingsplatser för unga. Det handlar
              också om kommunernas förutsättningar. Fritidsgården ger en fantastiskt
              bra möjlighet att träffas på neutral mark, speciellt i bostadsbristens
              Sverige när trångboddheten smyger sig på. Det är inte lätt att
              vara hemma och slåss om utrymmet med många syskon i en tvåa eller
              trea, Framför allt gäller det i storstadens ytterområden. Då är
              fritidsgården en oas för barn och unga att träffas på.
            </seg>
            <seg n="1ccd7b1c">
              Vi har en reservation om stöd till föreningar för unga. Vi ser
              föreningslivet som ett bra forum för att hålla unga borta från
              kriminalitet och grov brottslighet. Får man in en ung person i
              en förening är risken att denne ramlar in i vandalism eller annan
              brottslighet betydligt mindre.
            </seg>
            <seg n="2a796f81">
              Även mindre föreningar borde därför kunna ta del av Ungdomsstyrelsens
              stöd. Detta behöver man titta över, framför allt med tanke på
              den främlingsfientlighet och islamofobi som byggs upp runt om
              i landet. Föreningar är en mycket bra möjlighet att hålla barn
              och unga borta från brottslighet. Därför har vi denna reservation.
            </seg>
            <seg n="94a7a971">
              Avslutningsvis: Tillgången till kultur och möjligheten att utöva
              och ta del av kulturverksamhet är inte lika för alla ungdomar.
              Den största och växande tillgången finns i storstadsregionerna,
              men av ekonomiska skäl kan inte heller alla unga där ta del av
              detta.
            </seg>
            <seg n="854a718b">
              Kommunernas förutsättningar att tillhandahålla kultur- och fritidsverksamhet
              för alla barn och unga är en stor fråga även för rikspolitiken.
            </seg>
          </u>
          <note type="speaker" n="197728ac">
            Anf. 21 TINA EHN (MP):
          </note>
          <u who="tina_ehn_aa733d" xml:id="i-e413b336fb6f16e8-0" n="3eab86dd" next="i-a05bfd8d308e7a41-0">
            <seg n="e0f50153">
              Herr talman! Vi debatterar kulturutskottets betänkande nr 5,
              Kultur och fritid för barn och unga . Jag skulle vilja säga en
              massa positiva saker, för det mår man bra av. Man mår också bra
              av att sprida positiva saker. Orden barn, unga, kultur och fritid
              i kombination är fyllda av positiva värden och framtid. Men för
              att vara ärlig behöver vi också kritik, och jag tänkte börja där.
            </seg>
            <seg n="20dbecf1">
              Jag hade önskat att hela min motion om kultur, konst och estetik
              hade hamnat i en och samma debatt. Men eftersom vi i riksdagen
              behandlar utbildningspolitiken och kulturpolitiken var för sig
              blir det inte så. Det är trist, tycker jag.
            </seg>
            <seg n="73c46ed2">
              Ännu mer trist och tragiskt är att vi har en alliansregering
              som driver utbildningspolitik med förändringar i en riktning som
              gör kultur och estetik mindre viktigt. Det tycker jag och Miljöpartiet
              inte är en framtidsinriktad väg att gå. De yrkesförberedande programmen
              får ingen kurs i estetisk verksamhet.
            </seg>
            <seg n="75195037">
              Det är inte modernt, och det är inte bra. För mig är det uppenbart
              att de estetiska ämnena har gjorts mindre viktiga. De estetiska
              utbildningarna på gymnasiet verkar inte gillas så mycket av Alliansen.
              Åtminstone fanns det ett uttalande från Moderaterna under hösten
              om att minska de estetiska programmen, även om jag inte har sett
              några förslag om det.
            </seg>
            <seg n="b1c7f714">
              Varför är man rädd för att ungdomar får möjlighet att skapa,
              vara kreativa och kanske lära sig ett nytt sätt att bedöma och
              ifrågasätta? Min uppfattning är att många lärare inom de estetiska
              områdena upplever samma sak.
            </seg>
            <seg n="65ab77a5">
              Om politiken gör kulturen mindre viktig blir den det till slut
              jag har sagt det förut, och jag säger det igen. Vad får vi för
              samhälle då? Och vad får vi för medborgare då? Har ni tänkt på
              det, Alliansen?
            </seg>
            <seg n="4c90d390">
              Förutom det att kultur ger unga människor många fler fönster
              till världen är jag övertygad om att den också ger fler nycklar
              till din egen förmåga och till dina möjligheter här i livet. Men
              i politiska församlingar i dessa dagar behövs andra argument.
              De kan till exempel vara så här.
            </seg>
            <seg n="7fee3452">
              I en EU-rapport som heter KEA (2006) talar man om kulturens ekonomiska
              roll och om hur den växer och om att den kulturella och kreativa
              sektorn omsätter mer pengar än både bilindustrin och it-industrin.
              Det finns alltså verkligen motiv för att se på kulturens betydelse
              för alla på ett nytt sätt.
            </seg>
            <seg n="1d29c884">
              Nu tänkte jag gå till reservationerna. De reservationer som Miljöpartiet
              har lyft upp i dagens betänkanden är fyra. En handlar om utvärdering
              av Skapande skola.
            </seg>
            <seg n="ffb93053">
              Skapande skola tror jag kan ge och har gett mycket positivt.
              Det kan vara en mycket bra del i kulturen för unga människor.
              Men den behöver också ifrågasättas allt ska ju ifrågasättas, tycker
              jag.
            </seg>
            <seg n="e1772fff">
              Skapande skola gäller nu från förskolan till årskurs 9. För det
              här året, 2013, finns det 169 miljoner kronor för Skapande skola.
              Det är mycket pengar som man kan tycka att det har lagts på detta.
              Men de pengarna kommer skolan inte åt om man inte aktivt söker
              dem.
            </seg>
            <seg n="7d870ef6">
              För att få tillgång till Skapande skola-pengarna ska man göra
              en ansökan, och ansökningstiden är mellan den 17 december och
              den 6 februari. Men först ska man ha en handlingsplan, för en
              sådan ska vara med i ansökan. Under läsåret 2010/11 har sammanlagt
              280 000 elever fått ta del av Skapande skola i årskurserna 49,
              för det var det som gällde då.
            </seg>
            <seg n="2dccb57a">
              Som villkor för att få bidraget gäller att man efteråt redovisar
              hur det statliga stödet har använts. Den redovisningen ska lämnas
              till Kulturrådet senast den 30 september. Om redovisningen är
              ofullständig eller kommer in för sent kan det bli så att bidraget
              måste återbetalas. Vi ser att det krävs en del byråkrati från
              skolans sida för att kunna åtnjuta det här stödet till skolan.
              Det tycker jag att vi bör vara medvetna om.
            </seg>
            <seg n="a9327dcb">
              Jag tror visst att detta är välkommet på många skolor och kan
              bidra till många professionella upplevelser. Men jag tycker att
              det är oklart om Skapande skola leder till att skolan bättre når
              upp till de mål som har fastställs genom läroplanen. Vi vet inte
              heller vilka elever som får ta del av aktiviteter inom ramen för
              satsningen. Den utvärdering som gjordes 2010 visar att det är
              mycket som behöver följas upp innan det går att säga om Skapande
              skola är en bra och gynnsam satsning eller inte. Det är också
              därför vi trycker på och säger att det är viktigt att man gör
              en fördjupad utvärdering. Jag är ganska övertygad om att den kommer.
            </seg>
          </u>
          <note n="9856864d">
            Detta handlar reservation 1 om, och jag yrkar bifall till den.
          </note>
          <u who="tina_ehn_aa733d" xml:id="i-a05bfd8d308e7a41-0" n="3eab86dd" prev="i-e413b336fb6f16e8-0">
            <seg n="5eabbf9a">
              Nästa reservation gäller även den en önskan om en utredning,
              men den handlar om musik- och kulturskolan. Till skillnad från
              Skapande skola är det inte bidrag från staten som finansierar
              detta. Därmed är det ofta en fråga som faller bort från rikspolitiken.
            </seg>
            <seg n="fc5d23ca">
              Den svenska musik- och kulturskolan erbjuder enormt många möjligheter
              för barn och ungdomar och på vissa ställen även för vuxna. Genom
              den kan man lära sig att utvecklas inom framför allt musik och
              i viss mån teater och sång samt i ett fåtal fall dans och bild.
            </seg>
            <seg n="b79dbf54">
              Det är endast 5 procent av Sveriges skolor som har ett organiserat
              samarbete med musik- och kulturskolan. Det minskar möjligheterna
              att utnyttja kulturskolornas kompetens fullt i skolan.
            </seg>
            <seg n="e21b553e">
              Inom musik- och kulturskolan finns det både möjligheter och begränsningar.
              Möjligheterna varierar för den elev som vill lära sig spela ett
              instrument beroende på vilken kommun man bor i, vilka resurser
              som finns, hur lång kö det är och vad man vill göra. Det är alltså
              inte självklart att alla barn och ungdomar får möjlighet att gå
              i en musik- och kulturskola, även om ambitionen är hög och entusiasmen
              är stor och engagemanget stort. I tio av landets kommuner finns
              det ingen musik- och kulturskola alls. Flera kommuner har också
              skurit ned verksamheten kraftigt, infört högre avgifter och försämrat
              tillgången för eleverna.
            </seg>
            <seg n="b80aa528">
              Vi vill i Miljöpartiets motion peka på vikten av att ge alla
              barn rätt att lära sig spela ett instrument, sjunga i kör eller
              utvecklas genom och med kultur. Det skulle kunna ske genom att
              stärka musik- och kulturskolans roll och ge större möjligheter
              för alla elever att delta.
            </seg>
            <seg n="13bf553d">
              Lärarförbundet har föreslagit att man gör musik- och kulturskolan
              till en egen skolform och ger alla elever chansen att delta. Andra
              förslag som har kommit fram i riksdagen är en särskild musik-
              eller kulturskolelag. När kulturutskottet fick besök av organisationen
              SMOK, Sveriges Musik- och Kulturskoleråd, fick vi också höra om
              deras önskemål om en nationell strategi för musik- och kulturskolan.
            </seg>
            <seg n="8d674bf3">
              För oss i Miljöpartiet är det viktigt att stärka den här viktiga
              delen av framför allt unga människors möjlighet att utöva kultur.
              Därför vill vi att man utreder möjligheten att stärka musik- och
              kulturskolans roll runt om i landet. Vi säger inte exakt hur,
              men vi tycker att det är otroligt viktigt. Det handlar reservationen
              om också.
            </seg>
            <seg n="76bf4217">
              Här kan man jämföra. År 2006 deltog 380 000 barn i musik- och
              kulturskolans verksamhet, medan den helt saknades i elva kommuner.
              Terminsavgiften kan vara mellan 0 och 1 700 kronor. Det är en
              av de största satsningar som görs på barn- och ungdomskultur i
              Sverige.
            </seg>
            <seg n="764320c4">
              Jag har också skrivit om slöjdfrågan. Den kan man tycka är lite
              udda. Men man kan titta på Ungdomsstyrelsens rapport där de har
              berättat om hur ungas kultur ser ut och vad de gör på fritiden
              i åldrarna 1325 år med fokus på det egna skapandet. Den visar
              att de populäraste uttrycksformer som finns som mellan 30 och
              45 procent av de unga ägnar sig åt i fallande skala är slöjd och
              hantverk, bildskapande, musicerande och skrivande. Därefter följer
              dans och teater. Det finns ett stort intresse från barns och ungas
              sida att fysiskt kunna delta i det skapandet genom slöjdverksamhet.
            </seg>
            <seg n="0e8e1df4">
              Ett exempel som jag nämner är Slöjdklubben, som har utvecklats
              från projektet Slöjdcirkus. Den är ett samarbete med forskningen
              och är en del i det som benämns estetiska lärprocesser, som vi
              alla har hört talas om och som vi ibland har svårt att fånga in
              vad det kan vara.
            </seg>
            <seg n="27223e37">
              Slöjdklubbens verksamhet är ett resultat av ett tvåårigt projekt
              med slöjdcirkus för barn, där man åkte land och rike runt för
              att mötas inom slöjd, musik, sång och lek. Slöjdcirkusen utsågs
              av regeringen till att under 20042006 inneha det nationella uppdraget
              inom området barnkultur i samverkan med forskning.
            </seg>
            <seg n="6a0773ee">
              Man utforskade slöjden genom spännande material och verktyg.
              Man möter sambanden mellan slöjd, ekologi och natur. Slöjdklubbens
              pedagogiska idé var att vara tvärkulturell, med stort inslag av
              lek, lust och skapande, där barns nyfikenhet tas till vara. Det
              mångkulturella mötet mellan deltagarna är en del av pedagogiken.
              Slöjden är ju internationell.
            </seg>
            <seg n="2adb88e1">
              Det skriver vi om i reservation 6.
            </seg>
            <seg n="db7ac29e">
              Den sista reservationen och motionen som jag tänkte nämna handlar
              om frizoner för unga hbtq-personer. Man skulle kunna säga att
              det är fråga om träffplatser att kunna vara sig själv på.
            </seg>
            <seg n="8892ebe5">
              Hbtq är en förkortning för homosexuella, bisexuella, transpersoner
              och queerpersoner. Queerbegreppet kommer från feministisk teori
              där man beskriver det som ett kritiskt sätt att förhålla sig till
              norm. Detta är otroligt viktigt. Könsidentitet, könsuttryck och
              sexualitet är viktiga i våra liv. Därför är det extra viktigt
              att man får bestämma dessa saker själv, inte minst när man är
              ung.
            </seg>
            <seg n="b94e3f05">
              Unga hbtq-personer måste ha rätt till frizoner där alla kan få
              vara sig själva. Det är inte minst viktigt med tanke på vad Ungdomsstyrelsen
              har skrivit i en rapport, nämligen att unga homosexuella, bisexuella,
              transpersoner samt personer som är osäkra på sin läggning eller
              könsidentitet har en sammantaget sämre hälsa i jämförelse med
              befolkningen i övrigt. Det handlar inte minst om psykisk hälsa.
              Bland ungdomar mellan 16 och 29 år uppgav 11 procent av de homo-
              och bisexuella männen och 25 procent av kvinnorna att de någon
              gång försökt ta sitt liv. Bland unga transpersoner är siffran
              hela 27 procent. Detta är alarmerande siffror.
            </seg>
            <seg n="db71b113">
              Jag skulle kunna utveckla detta mer. Men reservation 9 är intressant
              eftersom den handlar just om mötesplatser runt om i hela landet.
            </seg>
            <seg n="cdb153f2">
              Jag står naturligtvis bakom Miljöpartiets samtliga reservationer,
              men jag yrkar bifall till reservationerna 1 och 4.
            </seg>
          </u>
          <note type="speaker" n="b55be580">
            Anf. 22 MARGARETA LARSSON (SD):
          </note>
          <u who="margareta_larsson_d7f83a" xml:id="i-4a232af7ceb15064-0" n="d6ec5edf">
            <seg n="f0bdfb4e">
              Herr talman! Vi debatterar nu kulturutskottets betänkande 5,
              Kultur och fritid för barn och unga . Glädjande nog är alla partier
              rörande överens om att barn- och ungdomskulturen ska vara ett
              prioriterat område i kulturpolitiken.
            </seg>
            <seg n="4fcc8515">
              Jag måste säga att många goda satsningar har gjorts när det gäller
              detta område. En sådan satsning är Skapande skola som gradvis
              har utökats från att omfatta endast en del av grundskolan till
              att i dag täcka alla skolår från förskoleklass upp till nionde
              klass.
            </seg>
            <seg n="94e262b0">
              Enligt Kulturrådets uppföljning av verksamheten har man bara
              gott att säga om denna verksamhet. Huvudmän och kulturaktörer
              som har varit involverade har varit övervägande positiva.
            </seg>
            <seg n="6a616d21">
              Vi sverigedemokrater har såväl under detta som under föregående
              riksmöte budgeterat för att låta denna verksamhet omfatta även
              förskolan. Men vi har tyvärr inte fått gehör för denna åsikt trots
              att även förskolan har ett kulturuppdrag enligt läroplanen. Där
              står följande:
            </seg>
            <seg n="a7fdb8c4">
              I förskolans uppdrag ingår att såväl utveckla barns förmågor
              och barns eget kulturskapande som att överföra ett kulturarv värden,
              traditioner och historia, språk och kunskaper från en generation
              till nästa.
            </seg>
            <seg n="77f7c96e">
              Jag tror att alla som sitter här och som har haft små barn vet
              att barn är mycket öppna för både andliga och kulturella värden.
              Mycket små barn fascineras ofta över att livet kan innebära magiska
              och förtrollande inslag. De har nära till att uttrycka hela sitt
              känsloregister. När det gäller tillgång till fantasin är små barn
              mycket lika oavsett kön och etniskt ursprung. Jag anser därför
              att detta öppna sinnelag innebär en otrolig möjlighet att ta till
              vara när det gäller att utveckla rytm och rörelsemönster, drama,
              teater och olika former av kommunikationssätt.
            </seg>
            <seg n="5657acd4">
              Det värdefulla i att arbeta med detta i förskolan anser jag är
              att kunskaperna ökar kring barn och kommunikation. Den kunskapen
              är det lite brist på i samhället. Den kunskap som man kan få i
              förskolan kan faktiskt hämtas in från samhället i övrigt när det
              gäller ökad förståelse för barns kommunikationssätt.
            </seg>
            <seg n="e976115c">
              Utifrån detta kan jag tycka att det är lite tråkigt att regeringen
              inte har tagit steget fullt ut och låtit även förskolan omfattas
              av Skapande skola. Här har vi alla möjligheter att med hjälp av
              professionella kulturarbetare plocka fram den potential som finns
              hos små barn, så att glädje frikopplas och att man därtill öppnar
              upp för frihet i tanke, känsla och språk som är så synkade.
            </seg>
            <seg n="45a2c54a">
              Herr talman! Glädje behövs, och även våra allra minsta behöver
              glädje. Jag ser Skapande skola som extra värdefull för barn som
              kommer just från dysfunktionella familjer där man till vardags
              lever i en stark spänning. I sådana förhållanden är det lätt att
              man kan få olika låsningar och spänningar i sin kropp och i sin
              själ som man sedan tar med sig vidare i skolåldern. Vi skulle
              kunna förebygga en hel del ohälsa på ett tidigt stadium genom
              utvecklande verksamhet som Skapande skola. Jag ser också en möjlighet
              för Skapande skola att bidra till att höja kvaliteten på vissa
              förskolor där det är lite problem och spretar lite när det gäller
              kvaliteten.
            </seg>
            <seg n="7fc676a0">
              Nu när Skapande skola har fått så bra respons från lärare och
              vi vet att den är mycket uppskattad bland elever tycker jag inte
              att det finns någon anledning att inte ge även de små barnen samma
              förutsättningar. Jag väljer därför att yrka bifall till motion
              Kr203 med förhoppningen att regeringen till slut ska lyssna och
              utöka projektet Skapande skola till att även omfatta förskolan.
              Med detta yrkar jag bifall till reservation 2.
            </seg>
          </u>
          <note type="speaker" n="00903bf7">
            Anf. 23 ISAK FROM (S) replik:
          </note>
          <u who="isak_from_0325ff" xml:id="i-10cd40d60e858fa6-1" n="90397a80">
            <seg n="9b8598a8">
              Herr talman! Jag vill börja med att hälsa Margareta Larsson välkommen
              till kulturutskottet. Vi har haft intressanta debatter här med
              Sverigedemokraterna tidigare.
            </seg>
            <seg n="849ff9dd">
              När Margareta Larsson står i talarstolen låter hon precis som
              en representant från vilket annat borgerligt parti som helst,
              i alla fall just i dag.
            </seg>
            <seg n="362228db">
              I denna fråga tycker jag dessutom att det hon säger låter mycket
              populistiskt. Sverigedemokraterna har ingen egen motion att falla
              tillbaka på och yrkar därför bifall till en KD-motion just om
              Skapande skola i förskolan.
            </seg>
            <seg n="99b53624">
              Skapande skola har, precis som jag sade i mitt anförande, varit
              mycket bra för många barn. Samtidigt framgår det av Kulturrådets
              rapport att inte ens hälften av barnen har kunnat ta del av dessa
              insatser. Borde man då inte bygga ut Skapande skola och se till
              att den kommer alla barn till del innan man föreslår en fortsatt
              utbyggnad?
            </seg>
            <seg n="3415c334">
              Det som Margareta Larsson här föreslår anser jag vara mycket
              populistiskt. Menar man allvar skulle man föreslå en rejäl utvärdering
              så att vi politiskt kan besluta om hur vi faktiskt ska göra för
              att Skapande skola ska nå alla barn.
            </seg>
          </u>
          <note type="speaker" n="03b415f7">
            Anf. 24 MARGARETA LARSSON (SD) replik:
          </note>
          <u who="margareta_larsson_d7f83a" xml:id="i-4a232af7ceb15064-1" n="d6ec5edf">
            <seg n="611ae1e3">
              Herr talman! Vi har tidigare i vår budgetmotion anslagit medel
              för Skapande skola. Vi anser att detta är en mycket viktig verksamhet
              utifrån det som jag har anfört. Det handlar mycket om social hälsa,
              och det finns en koppling mellan hälsa och kultur. Det är mycket
              viktigt att vi i ett tidigt skede arbetar förebyggande för att
              skapa hälsa och välmående bland de unga. Vi har alltså tidigare
              anslagit medel till detta i vår budgetmotion.
            </seg>
          </u>
          <note type="speaker" n="8016663c">
            Anf. 25 ISAK FROM (S) replik:
          </note>
          <u who="isak_from_0325ff" xml:id="i-10cd40d60e858fa6-2" n="90397a80">
            <seg n="e5c5b1aa">
              Herr talman! Intentionen låter väldigt bra. Självklart är det
              så.
            </seg>
            <seg n="b33a3d52">
              Nu har förskolan en egen läroplan, där kultur och skapande är
              en väldigt väsentlig del. Jag tycker fortfarande att det är väldigt
              populistiskt att man föreslår en fortsatt utbyggnad då det faktiskt
              är klarlagt att alla barn ännu inte har kunnat ta del av den satsning
              som faktiskt föreligger. Margareta Larsson kan kanske i sitt sista
              inlägg ge mig svar på hur hon anser att alla barn ska kunna ta
              del av denna satsning.
            </seg>
          </u>
          <note type="speaker" n="15c87bf9">
            Anf. 26 MARGARETA LARSSON (SD) replik:
          </note>
          <u who="margareta_larsson_d7f83a" xml:id="i-947aa5fc2a90d043-0" n="d6ec5edf" next="i-1c9571c5236cb597-0">
            <seg n="a30bf09d">
              Herr talman! Det är vår viljeriktning att detta ska vara något
              som kommer alla barn till del. Eftersom vi vet att detta får så
              bra respons av lärare och är så uppskattat av elever vill vi vara
              med och stärka och uppmuntra det. Jag anser absolut inte att det
              skulle vara populistiskt på något sätt, utan det handlar om förebyggande
              arbete. Det månar vi väldigt mycket om.
            </seg>
          </u>
          <note n="b3e21051">
            Ajournering
          </note>
          <note n="e992cf22">
            Kammaren beslutade kl. 13.50 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="margareta_larsson_d7f83a" xml:id="i-1c9571c5236cb597-0" n="d6ec5edf" prev="i-947aa5fc2a90d043-0">
            <seg n="38d90780">
              Återupptagna förhandlingar
            </seg>
            <seg n="398c3d1a">
              Jag hälsar statsråden välkomna.
            </seg>
            <seg n="6b236bc4">
              Rekrytering av arbetskraft
            </seg>
          </u>
          <note n="51391ec4">
            Förhandlingarna återupptogs kl. 14.00.
          </note>
          <note n="c6c4f7f7">
            9 § Frågestund
          </note>
          <note n="183d3cd8">
            Anf. 27 TREDJE VICE TALMANNEN:
          </note>
          <note type="speaker" n="f304e18d">
            Anf. 28 YLVA JOHANSSON (S):
          </note>
          <u who="ylva_johansson_6bf3cf" xml:id="i-1bedf1d97dd74d32-0" n="7160fe03">
            <seg n="4831492a">
              Herr talman! Arbetslösheten är hög och ökande, och det är ett
              mycket allvarligt problem. Trots det har många arbetsgivare svårt
              att få tag i rätt personal. Svenskt Näringsliv berättar att många
              rekryteringar misslyckas. Rekryteringstiderna inom privat sektor
              har ökat stadigt under många års tid, trots att arbetslösheten
              samtidigt har ökat. Konjunkturinstitutet och Riksbanken säger
              att man har sett tydliga tecken på att arbetsmarknadens funktionssätt
              har försämrats under senare år. Det rekryteringsgap som vi har
              på arbetsmarknaden är en effekt av regeringens misslyckade arbetsmarknadspolitik
              och att man inte har velat satsa på utbildning.
            </seg>
            <seg n="01b72f33">
              Min fråga till näringsministern är: Hur långt ska det gå innan
              regeringen ändrar sin politik så att arbetsgivarna kan få tag
              i personal och de arbetslösa kan få jobb?
            </seg>
          </u>
          <note type="speaker" n="607bbc1d">
            Anf. 29 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-0" n="eda8816a">
            <seg n="011dad49">
              Herr talman! Kompetensförsörjningen är en viktig fråga både för
              regeringen och för näringslivet. Den var uppe vid den första i
              raden av workshops som jag hade tillsammans med näringslivet i
              våra industrisamtal. Jag var i förrgår i Berlin för att kolla
              på hur Tyskland gör med sitt lärlingssystem. Det är en viktig
              pusselbit. År 2008 återinförde regeringen lärlingssystemet. Det
              är en viktig del på lång sikt.
            </seg>
            <seg n="1a47b219">
              Den andra delen handlar givetvis om att hitta bra utbildningar.
              18 000 nya utbildningsplatser kommer under det här året i yrkeshögskola,
              komvux och genom Arbetsförmedlingen. Därutöver lägger regeringen
              2 miljarder under en period framöver på att bryta långtidsarbetslösheten,
              vilket också är en viktig del.
            </seg>
            <seg n="d1d3acb3">
              Till syvende och sist handlar det om goda förutsättningar för
              att anställa genom exempelvis sänkta kostnader för näringslivet.
              Där kan jag konstatera att vi har en regering som vill fortsätta
              sänka kostnaderna, medan vi har en socialdemokrati som exempelvis
              vill fördubbla kostnaden för att anställa ungdomar.
            </seg>
          </u>
          <note type="speaker" n="9d00b4f0">
            Anf. 30 YLVA JOHANSSON (S):
          </note>
          <u who="ylva_johansson_6bf3cf" xml:id="i-1bedf1d97dd74d32-1" n="7160fe03">
            <seg n="cc9d040c">
              Herr talman! Min fråga gäller situationer då arbetsgivarna vill
              anställa men inte får tag i rätt personal. Det är inte i första
              hand en kostnadsfråga utan en kompetensfråga.
            </seg>
            <seg n="b893be78">
              Problemet är att regeringen satsar pengar på arbetsmarknadspolitiken,
              men Arbetsförmedlingen skickar tillbaka pengarna därför att de
              inte används. Det beror på att regeringen har infört regler som
              gör att man måste vänta tills man har blivit långtidsarbetslös
              eller varit arbetslös väldigt länge innan man får tillgång till
              de insatser som kan leda till jobb. Vi hade ett aktuellt exempel
              i förra veckan som redovisades i tv. En ung person i Göteborg
              ville bli trädgårdsmästare, hade skaffat sig en praktikplats men
              fick beskedet att han inte hade varit arbetslös tillräckligt länge
              för att han skulle få ta den praktikplatsen, som med stor sannolikhet
              senare skulle ha lett till arbete.
            </seg>
            <seg n="7850647c">
              Min fråga kvarstår: När avser regeringen att ändra i arbetsmarknadspolitiken
              så att den kan bidra till att arbetsgivare får tag i personal
              och de arbetslösa får jobb?
            </seg>
          </u>
          <note type="speaker" n="b838d476">
            Anf. 31 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-1" n="eda8816a">
            <seg n="c646f797">
              Herr talman! Vi har en hög arbetslöshet i Sverige i dag, i jämförelse
              med andra länder relativt låg men alldeles för hög med svenska
              mått mätt. Då handlar det både om att stimulera arbetsgivare att
              anställa och, precis som frågeställaren påpekar, om att se till
              att matchningen funkar.
            </seg>
            <seg n="e77ece94">
              Arbetsförmedlingen har fått både medel i höstens budget och regelförändringar
              som handlar om att gå in i tidigare skeden men också om att se
              till att utbildningsplatser och praktikplatser fungerar även för
              dem som har varit arbetslösa under en lång tid.
            </seg>
            <seg n="da156eaf">
              Det finns olika röster inom regeringen där man vill pröva vägar
              till större valfrihet för de arbetssökande för att på det sättet
              öppna upp för alternativa arbetsförmedlingar för att förbättra
              matchningen.
            </seg>
            <seg n="d6cf0a97">
              Egenproducerad el
            </seg>
          </u>
          <note type="speaker" n="9809a385">
            Anf. 32 LISE NORDIN (MP):
          </note>
          <u who="lise_nordin_7a122f" xml:id="i-26e1e1a8c0cf3f3b-0" n="8ced109a">
            <seg n="74830d23">
              Herr talman! De länder som har byggt ut förnybar energi i snabb
              takt de senaste åren har alla det gemensamt att privatpersoner
              och hushåll ges möjlighet att vara delaktiga genom att bli delägare
              i vindkraftverk eller installera solceller på sina tak. Att ge
              människor möjlighet att vara delaktiga i energiomställningen innebär
              både att det går snabbare när fler deltar och att man ger människor
              makt över sin elräkning. Människor i länder med folkligt deltagande
              är mycket mer positiva till en energiomställning till ett helt
              hållbart energisystem.
            </seg>
            <seg n="fc1045e2">
              I Tyskland är det en miljon hushåll som har egen elproduktion
              med solceller på sitt eget tak. I Sverige är det 700.
            </seg>
            <seg n="46ca83ac">
              Min fråga till statsrådet Annie Lööf är: När kommer regeringen
              att se till att svenska hushåll får vara delaktiga i att producera
              egen el?
            </seg>
          </u>
          <note type="speaker" n="f3228eec">
            Anf. 33 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-2" n="eda8816a">
            <seg n="aa314439">
              Herr talman! Även jag och regeringen ser positivt på den förnybara
              energin. Vi ser att den förnybara energins andel har ökat oerhört
              de senaste åren, både bio- och vindenergin och solceller. I höstens
              budget satsade regeringen på fortsatt utökat stöd för solceller
              fram till 2016, en viktig del. Vi tror att den branschen kan växa
              om man får ytterligare stöd ett antal år.
            </seg>
            <seg n="b093f2bd">
              Det som jag ser som angeläget är att vi får på plats ett nettodebiteringssystem.
              Det är en fråga som inte handlar om om utan om när . Där har vi
              en utredning på gång. Vi vill stimulera den gröna folkrörelse
              som finns runt om i landet där människor investerar i vindkraft
              och bygger solceller på sina tak, eller som det offentliga på
              sjukhus och vårdcentraler. Det ser vi som någonting väldigt positivt
              och vill fortsätta att stimulera.
            </seg>
          </u>
          <note type="speaker" n="acf5eac5">
            Anf. 34 LISE NORDIN (MP):
          </note>
          <u who="lise_nordin_7a122f" xml:id="i-26e1e1a8c0cf3f3b-1" n="8ced109a">
            <seg n="a12bf402">
              Herr talman! Den här regeringen har snart styrt i sju år, och
              Sverige är ett u-land vad gäller egen el jämfört med länder som
              Danmark och Tyskland som har ett stort folkligt deltagande i energiomställningen.
              I Tyskland är det 90 procent av alla vindkraftverk som ägs av
              lokalsamhället eller privatpersoner. I Sverige är det så få att
              det är svårt att mäta.
            </seg>
            <seg n="9d55a760">
              När kommer den här regeringen att leverera möjligheter för de
              svenska hushållen att delta?
            </seg>
            <seg n="655d3b44">
              Den här riksdagen har debatterat och tagit ställning till frågor
              om bland annat nettodebiteringen där regeringen hittills har sagt
              nej. Nu har vi en utredning, och sedan ska regeringen besluta
              om man vill införa det. Min förhoppning är att man kommer att
              tillåta hushållen att producera egen el på årsvis basis för att
              kvitta mot nätet. Jag hoppas att den här regeringen kommer att
              se positivt på Miljöpartiets förslag om att införa ett garantipris
              såsom det finns i många andra länder där en privatperson får ett
              garanterat pris på den el man säljer ut på nätet och därmed kan
              räkna hem sin investering.
            </seg>
            <seg n="2419489a">
              Frågan blir än en gång: När kommer regeringen att leverera den
              politik som behövs för att svenska hushåll ska bli delaktiga i
              energiomställningen?
            </seg>
          </u>
          <note type="speaker" n="af3d54a4">
            Anf. 35 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-3" n="eda8816a">
            <seg n="5cc3786d">
              Herr talman! Här vi ser den stora skillnaden mellan en aktiv
              grön regering och en grön opposition. Den gröna oppositionen i
              form av Miljöpartiet diskuterar och driver på men genomför knappast.
              Under de här sju åren Lise Nordin säger att Sverige är ett u-land
              när det gäller det gröna och det förnybara har vi ändå gått från
              en till sju terawattimmar när det gäller vindkraft. Vi ser att
              den kooperativa vindkraften har byggts ut under de här åren. Vi
              ser att bioenergin har gått om oljan som den största källan i
              Sverige. Det är många positiva gröna steg som har tagits under
              en regering som inte bara pratar utan som också gör skillnad när
              man har den chansen.
            </seg>
            <seg n="428bbaec">
              Vi kommer att fortsätta att driva på för ett energisystem som
              är långsiktigt hållbart. Hela regeringen har som ambition att
              fortsätta på den linjen. Vi har tuffa klimatmål och tuffa energimål,
              och nu ska vi staka ut vägen för att nå de mål vi har för både
              energin och klimatet.
            </seg>
          </u>
          <note n="ce9ee1bf">
            Äldre och läkemedelsförmåner
          </note>
          <note type="speaker" n="d834c415">
            Anf. 36 PER RAMHORN (SD):
          </note>
          <u who="per_ramhorn_ce43b3" xml:id="i-275a93a2e0095970-0" n="9d1d1f0b">
            <seg n="883c9125">
              Herr talman! Min fråga är till statsrådet Maria Larsson.
            </seg>
            <seg n="781194ac">
              På en del sjukhus, bland annat Karolinska här i Helsingfors,
              måste patienter med obotlig prostatacancer själva betala sin medicin,
              Zytika, på ca 30 000 kronor i månaden. På andra sjukhus får patienter
              det här läkemedlet gratis. Anledningen är att Läkemedelsverket
              beslutat att Zytika inte ska omfattas av läkemedelsförmånen. I
              beslutsunderlaget för att det inte ska ingå är oftast patienterna
              äldre, genomsnittsåldern är 69 år. De kan inte börja arbeta efteråt.
              Förlängd överlevnad ger alltså upphov till ökade samhällskostnader
              enligt beslutsunderlaget.
            </seg>
            <seg n="ee41331b">
              Min fråga är följande: Anser statsrådet det vara acceptabelt
              att staten ska väga in att äldre bidrar mindre till samhällsekonomin
              när man beslutar om vilka läkemedel som ska subventioneras? Om
              inte, vilka åtgärder tänker statsrådet vidta för att ändra på
              detta?
            </seg>
          </u>
          <note type="speaker" n="e0191395">
            Anf. 37 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-0" n="14ac8314">
            <seg n="10be06ab">
              Herr talman! Tack för frågan. Vi har för inte så länge sedan
              utvidgat begreppet och riktlinjerna för åldersdiskriminering i
              vårt land. Det finns en osynlig åldersdiskriminering, och det
              finns en som är mer synlig.
            </seg>
            <seg n="b5384479">
              Det är viktigt att vi tittar på vad sjukvårdslagen säger. Vård
              ska ges efter behov. Vård och medicinering är naturligtvis någonting
              som hör ihop. Frågan finns dock inte i min portfölj. Den ligger
              i Göran Hägglunds portfölj. På detaljnivå blir jag svaret skyldig,
              speciellt när det gäller åtgärdsdelen.
            </seg>
            <seg n="8d916a10">
              Låt mig betona vikten av att hälso- och sjukvårdslagens intentioner
              om vård efter behov upprätthålls. Det finns inget som står i hälso-
              och sjukvårdslagen om vård efter ålder. Något sådant begrepp har
              vi inte och kommer heller inte att införa.
            </seg>
          </u>
          <note type="speaker" n="f1b9ff45">
            Anf. 38 PER RAMHORN (SD):
          </note>
          <u who="per_ramhorn_ce43b3" xml:id="i-275a93a2e0095970-1" n="9d1d1f0b">
            <seg n="ee7e1bce">
              Herr talman! Tack för svaret, statsrådet Maria Larsson. Man ska
              komma ihåg att den äldre generationen har varit med och byggt
              upp välfärden som vi alla tar del av här i Sverige.
            </seg>
            <seg n="f80ec6b4">
              Vi menar att man måste ta ett initiativ till att förändra lagstiftningen
              på ett sådant sätt att det klart och tydligt framgår att medicin
              som förväntas kunna förlänga livslängden hos obotligt sjuka patienter
              ska ingå i läkemedelsförmånen oavsett ålder på patienten.
            </seg>
            <seg n="52a824d7">
              Frågan hur vi ska använda våra gemensamma resurser på bästa sätt
              måste ständigt diskuteras. Det gäller särskilt i dessa tider där
              de övriga sju riksdagspartierna är överens om att de människor
              som finns här illegalt i landet får subventionerad vård. Det är
              dessutom högre subventionerad vård än vad man ger åt landets äldre,
              vilket är högst anmärkningsvärt.
            </seg>
            <seg n="dabbf3d0">
              Jag tackar för svaret på frågan.
            </seg>
          </u>
          <note type="speaker" n="3006a6a7">
            Anf. 39 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-1" n="14ac8314">
            <seg n="d968441e">
              Herr talman! Jag vill bara komplettera med en liten uppgift.
              Våra äldre är naturligtvis de största läkemedelskonsumenterna.
              Jag vill framhålla vikten av att äldre patienter och äldre personer
              som bor på äldreboenden får ordentliga läkemedelsgenomgångar så
              att de inte överkonsumerar läkemedel på ett sätt som ger biverkningar.
            </seg>
            <seg n="9abbce86">
              Här har vi gjort stora satsningar inom projektet Mest sjuka äldre.
              Det är också en viktig del att anföra när det gäller läkemedelsdiskussionen.
              När man har en läkemedelsgenomgång resulterar det nästan alltid
              i färre läkemedel och en bättre hälsa som följd. Därför är detta
              ett prioriterat område.
            </seg>
            <seg n="7cce0cee">
              Rehabilitering av långtidssjukskrivna
            </seg>
          </u>
          <note type="speaker" n="bed741f0">
            Anf. 40 FINN BENGTSSON (M):
          </note>
          <u who="finn_bengtsson_40fb24" xml:id="i-784e7da983e12f1e-0" n="edcc2498">
            <seg n="6cf024d5">
              Herr talman! Senare i eftermiddag ska riksdagen ta ställning
              till ett enhälligt förslag från socialförsäkringsutskottet om
              att uppdra åt regeringen att senare i år återkomma med förslag
              om hur man kan säkerställa att långtidssjukskrivna får rehabiliteringsinsatser.
            </seg>
            <seg n="bdc9654f">
              Det var inte svårt att finna enhällighet kring detta. Samtliga
              partier i riksdagen är väldigt måna om att det satsas på rehabilitering.
              Vad som däremot var lite förvånande under debatten i går var att
              oppositionen gjorde gällande att regeringen i stort sett inte
              har satsat på rehabilitering på något vettigt sätt.
            </seg>
            <seg n="c21e15f8">
              Det ställer sig helt naturligt för mig att ställa frågan till
              socialförsäkringsminister Ulf Kristersson: Har regeringen satsat
              på rehabilitering eller inte?
            </seg>
          </u>
          <note type="speaker" n="24e0c2fd">
            Anf. 41 Statsrådet ULF KRISTERSSON (M):
          </note>
          <u who="ulf_kristersson_minister_2010" xml:id="i-b2889b3febe7e819-4" n="31bb3ea1">
            <seg n="7c8286d1">
              Herr talman! Rehabilitering är ungefär precis lika viktigt som
              det är svårt. Det är en helt fundamental förutsättning för människor
              att komma tillbaka i arbete ibland efter kort tid och inte minst
              efter en lång tid. Det är också komplicerade processer, och de
              är alltmer komplicerade i dag än tidigare.
            </seg>
            <seg n="0461bfe2">
              Det handlar allt mindre om väldigt svåra situationer där människor
              med somatiska problem ska få hjälp med rent somatisk rehabilitering
              och allt oftare om människor med komplex problematik där många
              olika saker måste prövas för samma person.
            </seg>
            <seg n="4c224c4a">
              Jag är den förste att säga att det är mycket vi inte vet. Men
              det är också otroligt viktigt att vi gör allting vi kan. Jag är
              glad över att riksdagen är överens om att göra ännu mer. Vi är
              i dag inte nöjda med att det fortfarande finns människor som inte
              fått alla möjligheter prövade.
            </seg>
            <seg n="6a2f8697">
              Vi gör väldigt mycket i dag. Sjukskrivningsmiljarden, rehabiliteringsgarantin
              och företagshälsovården är bara tre exempel på de rätt omfattande
              insatser som i dag genomförs.
            </seg>
          </u>
          <note type="speaker" n="bcd1b8da">
            Anf. 42 FINN BENGTSSON (M):
          </note>
          <u who="finn_bengtsson_40fb24" xml:id="i-784e7da983e12f1e-1" n="edcc2498">
            <seg n="5c57ba15">
              Herr talman! Tack för svaret, statsrådet. Det känns betryggande
              att höra ministern förstärka att regeringen gör insatser på rehabiliteringsområdet.
              Nu kommer riksdagen att ta ställning till ytterligare sådana förslag
              från regeringen.
            </seg>
            <seg n="042ce62f">
              Min följdfråga kommer också från debatten i går. Det gjordes
              gällande från oppositionen i talarstolen att den som har samordningsansvaret
              för rehabiliteringsinsatserna, det vill säga Försäkringskassan,
              i stort sett hade negligerat den uppgiften.
            </seg>
            <seg n="45dacffc">
              I mina möten med Försäkringskassan både centralt och lokalt tycker
              jag att man gör väldigt mycket för att samordna just rehabilitering
              med andra aktörer som Arbetsförmedlingen, kommunerna och landstingen.
            </seg>
            <seg n="9b564bc0">
              Jag förutsätter att statsrådet har ständiga kontakter med Försäkringskassan
              bland annat i detta ärende. Det skulle vara skönt att få ett förtydligande
              om hur statsrådet ser på Försäkringskassans ansvar och förmåga
              att hantera rehabiliteringsfrågan i dag.
            </seg>
          </u>
          <note type="speaker" n="142b4764">
            Anf. 43 Statsrådet ULF KRISTERSSON (M):
          </note>
          <u who="ulf_kristersson_minister_2010" xml:id="i-b2889b3febe7e819-5" n="31bb3ea1">
            <seg n="9e1e7dea">
              Herr talman! Ibland tycker jag att det är en besvärande populär
              sport i buskagitationen att anklaga Försäkringskassan för allt
              möjligt. Det är inte min bild att den inte tar det på allvar,
              tvärtom. Jag tycker att den gör väldigt mycket för att hjälpa
              människor att få rätt insats på rätt ställe.
            </seg>
            <seg n="17be615b">
              Detta är komplicerat. Den medicinska rehabiliteringen är kanske
              ofta den som är tydligast identifierbar. Det handlar om exakt
              vad som är den arbetsplatsinriktade rehabiliteringen och exakt
              vad arbetsgivaren ska ha gjort för att ha uppfyllt sitt ansvar.
              Vad förväntas den enskilde att göra för att själv öka chansen
              att komma tillbaka?
            </seg>
            <seg n="b9183c89">
              Allt detta blir extra svårt när vi talar om psykisk ohälsa. Det
              gäller inte minst att definiera att man har gjort allt man kan
              inom ramen för arbetsuppgifterna för att tillförsäkra att en person
              med psykisk ohälsa ändå ska få en chans att vara kvar på samma
              arbetsplats.
            </seg>
            <seg n="dd0d106f">
              Detta är otroligt svåra saker. Det är ingen ursäkt för att säga
              att vi inte ska göra ännu mer. Ska man vara seriös i diskussionen
              ska man inse att dagens arbetsliv och dagens ohälsa är delvis
              annorlunda än vad den var för bara 2530 år sedan.
            </seg>
            <seg n="c31710a9">
              Flyktingars inträde på arbetsmarknaden
            </seg>
          </u>
          <note type="speaker" n="e0a7fa33">
            Anf. 44 HANS BACKMAN (FP):
          </note>
          <u who="hans_backman_c4934c" xml:id="i-209a38afc5b9c29f-0" n="cd27a0ca">
            <seg n="eaf23c58">
              Herr talman! Det är viktigt att de flyktingar som får en fristad
              i Sverige får förutsättningar att arbeta. Vi har sett att det
              har tagit lång tid för nyanlända med lägre utbildning att komma
              i arbete.
            </seg>
            <seg n="e77a9bea">
              Jag vill därför fråga integrationsminister Erik Ullenhag vad
              regeringen har för plan för att underlätta deras väg in i arbete.
            </seg>
          </u>
          <note type="speaker" n="e284b09e">
            Anf. 45 Statsrådet ERIK ULLENHAG (FP):
          </note>
          <u who="erik_ullenhag_minister_2010" xml:id="i-b2889b3febe7e819-6" n="97a1fb46">
            <seg n="898701cf">
              Herr talman! Integrationspolitiken, det vill säga hur vi möter
              människor som kommer till vårt land, måste hela tiden anpassas
              efter vilka som kommer.
            </seg>
            <seg n="3e0eaf29">
              Går man tillbaka historiskt sett och ser på flyktinginvandringen
              i Sverige har rätt många av de grupper som kommit till vårt land
              varit rätt välutbildade. Den iranska gruppen, där det var rätt
              många som kom, hade högre utbildning än människor födda i Sverige.
            </seg>
            <seg n="82d46331">
              Nu är vi inne i en situation där vi får relativt mycket flyktingar
              med lägre utbildning. Av dem som är inskrivna i det som kallas
              etableringsreformen är det ungefär 50 procent som har mindre än
              nio års skolgång. Då behöver vi också anpassa integrationspolitiken
              efter det.
            </seg>
            <seg n="992195ea">
              Vi har från regeringens sida från och med i år infört ett praktiskt
              basår för dem som har mindre än nio års skolgång. Vi gör en satsning
              på 6 000 praktikplatser för att vi ska kunna kombinera att lära
              svenska och att ha praktik samtidigt.
            </seg>
            <seg n="f7d0d2c6">
              Vi ser också över och förändrar i grunden sfi, det vill säga
              svenska för invandrare, för att bättre knyta samman svenska med
              jobb.
            </seg>
          </u>
          <note type="speaker" n="b0dcc19b">
            Anf. 46 HANS BACKMAN (FP):
          </note>
          <u who="hans_backman_c4934c" xml:id="i-209a38afc5b9c29f-1" n="cd27a0ca">
            <seg n="6a140f7a">
              Herr talman! Tack för svaret. Det känns bra att det görs åtgärder
              inom detta viktiga område.
            </seg>
            <seg n="969dbd17">
              Jag har en följdfråga. I debatten hör man dem som säger att Sverige
              inte klarar av att ta emot så många som kommer i dag. Jag vill
              fråga integrationsministern: Vad är ministerns analys av detta?
            </seg>
          </u>
          <note type="speaker" n="f4459e38">
            Anf. 47 Statsrådet ERIK ULLENHAG (FP):
          </note>
          <u who="erik_ullenhag_minister_2010" xml:id="i-b2889b3febe7e819-7" n="97a1fb46">
            <seg n="ce5e7162">
              Herr talman! Detta är två olika frågor. Den första är: Vilket
              land vill vi vara? Om nu människor flyr undan dödandet i Syrien,
              ska de kunna få en fristad när de sökt sig till Sverige eller
              inte? Där är regeringens svar mycket klart. Har man flyktingskäl
              och flyr undan dödandet i Aleppo ska man få stanna i vårt land.
            </seg>
            <seg n="d600e81f">
              Den andra frågeställningen som förs fram är: Vi klarar inte detta.
              Tittar vi tillbaka historiskt tog vi emot 25 000 flyktingar och
              deras anhöriga under förra året. Det är en hög siffra. Men det
              är betydligt lägre än för dem som kom från Balkan. Då hade vi
              en liknande debatt. Det var 60 000 som kom 1994, och under fyra
              års tid var det 150 000.
            </seg>
            <seg n="cd546234">
              Tittar vi på invandringen från Balkan har det gått rätt bra för
              den gruppen. De unga som kom och det är många unga som också kommer
              nu har i princip samma sysselsättning som människor födda i Sverige.
              Barnen som kom läser på universitet i högre grad än människor
              födda i Sverige.
            </seg>
            <seg n="60fa71ad">
              Jag är däremot lite oroad över den debatt som finns runtom att
              just de som flyr Somalia och Afghanistan är utan utbildning, ingenting
              kan och inte kan komma in på arbetsmarknaden. Det är inte så att
              detta är människor som suttit och rullat tummarna i sitt hemland.
            </seg>
            <seg n="07cf78b4">
              Vår nyckel måste vara att fundera på: Vad kan man göra för att
              öppna arbetsmarknaden? Det är en av de stora utmaningarna under
              de kommande åren.
            </seg>
            <seg n="f5c18d33">
              Valfritt boende för äldre
            </seg>
          </u>
          <note type="speaker" n="5c1523b0">
            Anf. 48 ANNIKA QARLSSON (C):
          </note>
          <u who="annika_qarlsson_10ba5c" xml:id="i-6b4d08eb5af11832-0" n="0b7c4243">
            <seg n="ecc171bb">
              Herr talman! Min fråga går till statsrådet Maria Larsson.
            </seg>
            <seg n="ffd77dcf">
              För snart 30 år sedan började jag min yrkesbana på ett ålderdomshem
              hemma i Sollebrunn. För 30 år sedan var det en självklarhet att
              när människor inte klarade sig själv hemma längre fick de flytta
              in till ett gemensamt boende.
            </seg>
            <seg n="799f8355">
              Tack och lov har vi gjort en resa och en utveckling där människor
              har kunnat få möjlighet till stöd och hjälp i hemmet på ett helt
              annat sätt och kunnat bo kvar hemma längre i invanda miljöer och
              i sitt eget boende.
            </seg>
            <seg n="97ba6a19">
              Det som jag ser som ett bekymmer i dag och som har uppmärksammats
              starkt på många ställen, de senaste dagarna nere i Göteborg, är
              att det slår över åt andra hållet. Man får inte möjlighet att
              välja ett särskilt boende och flytta in där när man inte längre
              kan ta hand om sig själv, utan är beroende av anhöriga fru, man,
              barn. Man får inte hjälp eller möjlighet att komma till ett tryggt
              boende.
            </seg>
            <seg n="e7876a6a">
              Jag skulle vilja höra lite grann hur statsrådet Maria Larsson
              ser på denna situation.
            </seg>
          </u>
          <note type="speaker" n="04ebfef4">
            Anf. 49 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-2" n="14ac8314">
            <seg n="a0b3c353">
              Herr talman! Jag tackar för frågan. Det är ett bekymmer att många
              platser försvunnit inom särskilt boende. Det var anledningen till
              att vi från regeringens sida inrättade ett investeringsstöd för
              att skjuta på kommuner och byggentreprenörer i byggandet av nya
              bostäder för äldre.
            </seg>
            <seg n="9ca015b2">
              När vi tillträdde uppgav 50 procent av kommunerna att de hade
              brist på särskilt boende. I dag säger 88 procent av kommunerna
              det. Det har byggts ungefär 10 000 äldrebostäder. Samtidigt har
              en del ytterligare lagts ned. Men det är också ett uttryck för
              att människor önskar annorlunda på ålderns höst. Fler önskar bo
              kvar hemma. Fler önskar bo på ett trygghetsboende. Men vi ser
              också i en del kommuner den situation som Annika Qarlsson beskriver,
              att någon önskar få plats på ett boende men inte får det.
            </seg>
            <seg n="a3bc1d40">
              Det finns skillnader när det gäller kommunernas bedömning av
              behov. Därför har Socialstyrelsen fått i uppdrag att ta fram ett
              instrument för en mer likartad behovsbedömning.
            </seg>
          </u>
          <note type="speaker" n="e6352ec0">
            Anf. 50 ANNIKA QARLSSON (C):
          </note>
          <u who="annika_qarlsson_10ba5c" xml:id="i-6b4d08eb5af11832-1" n="0b7c4243">
            <seg n="b217971e">
              Herr talman! Jag tackar så mycket för ett bra svar. Det finns
              en rädsla hos många. En del känner oro över att de inte ska klara
              att ta hand om sin sjuka make eller maka en dag till eller en
              vecka till. De som inte är där än kan fundera över hur det kommer
              att bli när de någon gång inte klarar av det längre och hur det
              kommer att fungera då. Även om vi har vidtagit många olika åtgärder
              finns det fortfarande ett bekymmer.
            </seg>
            <seg n="ea5fe0e0">
              Jag skulle vilja höra vad statsrådet är beredd att göra mer för
              att säkerställa att de gamla ska kunna känna trygghet även när
              hälsan fallerar på ålderns höst.
            </seg>
          </u>
          <note type="speaker" n="9699cf4c">
            Anf. 51 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-3" n="14ac8314">
            <seg n="782fa124">
              Herr talman! Min absoluta målsättning är att man ska kunna åldras
              med trygghet i vårt land. Därför behöver det byggas fler särskilda
              boenden, men också fler trygghetsbostäder. Om man bor i en boendegemenskap
              där man har en social gemenskap, blir mer fysiskt aktiv och får
              ett roligare liv skjuter det upp ökade vårdbehov. Man blir mindre
              sjuk. Det har vi intressanta svenska forskningsstudier om.
            </seg>
            <seg n="b643143d">
              Jag skulle vilja rekommendera varje kommun att använda investeringsstödet
              för att bygga trygghetsbostäder. Det är nu 117 kommuner som är
              på gång att göra det. Det är en början. Vi behöver göra mer. Regeringen
              är beredd att behålla investeringsstödet ett tag till, eftersom
              vi vet att det är långa planeringsperioder.
            </seg>
            <seg n="c5011ffa">
              Rökning bland unga
            </seg>
          </u>
          <note type="speaker" n="3bd812a8">
            Anf. 52 MAGNUS SJÖDAHL (KD):
          </note>
          <u who="magnus_sjodahl_ea579e" xml:id="i-a3bc4f2f99adc8e0-0" n="c3c92368">
            <seg n="b0749586">
              Herr talman! Även denna fråga går till statsrådet Maria Larsson,
              men främst i egenskap av barnminister.
            </seg>
            <seg n="1d3dee1a">
              Den här veckan har tobaksrökningen aktualiserats på olika sätt.
              Tobaksrökningen fortsätter att skörda liv. Ungefär 6 500 personer
              dör i förtid i Sverige varje år på grund av den. Den har dock
              minskat kraftigt. Totalt sett tror jag att det är närmare 300
              000 färre som röker jämfört med för tio år sedan, vilket är väldigt
              glädjande siffror. Men det figurerar ofta lite olika uppgifter.
              Det kan vara svårt att veta vad man ska sätta tilltro till.
            </seg>
            <seg n="2ba3b48d">
              En rubrik som dock väcker min oro är denna: Vuxna fimpar men
              unga fortsätter röka. Ungdomar vittnar själva om att det är lätt
              att börja men svårt att sluta, fast man önskar att det skulle
              vara precis tvärtom.
            </seg>
            <seg n="d5d17f18">
              Jag undrar helt enkelt om denna min oro delas av statsrådet.
            </seg>
          </u>
          <note type="speaker" n="fb714003">
            Anf. 53 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-4" n="14ac8314">
            <seg n="bf1bc025">
              Herr talman! Visst är det glädjande att 285 000 personer har
              slutat röka, att det är färre som röker i vårt land och att vi
              toppar EU:s lista över länder där minst antal personer röker totalt.
            </seg>
            <seg n="59e4659e">
              Men jag delar frågeställarens oro. Även om vi ligger etta i detta
              avseende är vi inte alls nöjda. I årskurs 2 på gymnasiet minskar
              inte rökningen i samma utsträckning som i andra åldersgrupper.
              I årskurs 9 minskar dock rökningen. Det är en senare debutålder.
              Men just i årskurs 2 på gymnasiet är det ett bekymmer.
            </seg>
            <seg n="131938a3">
              Rökning innebär att man utsätter sig för en väldigt stor hälsorisk.
              Att röka hör till de hälsofarligaste saker man kan göra. Därför
              är det angeläget att vi vidtar åtgärder. Regeringen har ett långsiktigt
              arbete på det här området med en strategi som vi håller fast vid.
              Målsättningen ligger över fem års tid, och vi återkommer med rapporter
              till riksdagen om varje års arbete.
            </seg>
          </u>
          <note type="speaker" n="747628bb">
            Anf. 54 MAGNUS SJÖDAHL (KD):
          </note>
          <u who="magnus_sjodahl_ea579e" xml:id="i-a3bc4f2f99adc8e0-1" n="c3c92368">
            <seg n="7938ad92">
              Herr talman! De senaste dagarna har vi sett väldigt radikala
              och samtidigt långsiktiga förslag som har förts fram. Men de väldigt
              långsiktiga förslagen tenderar ofta att gå upp i rök. Därför undrar
              jag vad det finns för åtgärder som statsrådet kan tänka sig att
              vidta på kort sikt för att vi ska få lite mer grepp om detta.
              Med tidsperspektivet ett till två år, vilka åtgärder kan man tänka
              sig att vidta?
            </seg>
          </u>
          <note type="speaker" n="31890444">
            Anf. 55 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-5" n="14ac8314">
            <seg n="b22215d2">
              Herr talman! Två saker tror jag är viktiga när det handlar om
              ungdomar och rökning. Det ena är priset. Det är avgörande för
              hur mycket ungdomar röker. Vi har höjt skatten i ett par omgångar.
              Men det har också skett ett stort inflöde av svartcigaretter till
              vårt land. Dessa säljs till ett mycket lägre pris. Det tror jag
              att vi ska kunna komma åt nu, dels genom att vi sedan årsskiftet
              har gett tullen möjlighet att inventera lagerlokaler, vilket de
              inte haft tidigare, dels genom att vi inom EU-kretsen håller på
              att ta fram ett märkningssystem som ger oss möjlighet att få spårbarhet
              för cigaretter. Det kommer att underlätta mycket för att stänga
              till för svartcigaretterna. Jag tror att det blir en viktig faktor.
            </seg>
            <seg n="6a4558a5">
              Det andra handlar om attityder. Ungdomsorganisationer jobbar
              med skolan som arena gentemot ungdomar. Skolan har fått ett förnyat
              uppdrag. Elevhälsan är jätteviktig. Föräldrar är jätteviktiga.
              Vi kan göra en hel del från regeringens sida, men det behövs fler
              på banan. Föräldrar som snackar med sina ungdomar om detta är
              en jätteviktig faktor för att förebygga rökning.
            </seg>
            <seg n="cdb34649">
              Försvarets personalförsörjningssystem
            </seg>
          </u>
          <note type="speaker" n="7fddedac">
            Anf. 56 CLAS-GÖRAN CARLSSON (S):
          </note>
          <u who="clas-goran_carlsson_10b2a1" xml:id="i-c9efd0476c707cff-0" n="06c92ca5">
            <seg n="a81a9289">
              Herr talman! Alliansen drev med knapp majoritet strax före valet
              2010 igenom beslutet om ett nytt personalförsörjningssystem för
              det svenska försvaret. Sedan dess har vi kunnat höra lovsånger
              om hur bra allting är och fungerar. Allt går som på räls, och
              inte minsta lilla avvikelse har synts till. Det har handlat om
              allt från antalet sökande per plats till att regeringen minsann
              ser till att ordning och reda råder när det gäller försvarets
              ekonomi.
            </seg>
            <seg n="c37becaa">
              Men den senaste tiden har denna idylliska bild börjat krackelera.
              Debatten kring enveckasförsvaret verkar ha öppnat dammluckorna.
              Nu kommer den ena signalen efter den andra om att allt inte längre
              står rätt till. I dag kom nya uppgifter om att regeringen har
              fattat beslut om omedelbara åtgärder när det gäller personalförsörjning
              och ekonomi. Regeringen vill minska försvarets kostnader med en
              halv miljard kronor genom att dra ned på den fast anställda personalen.
            </seg>
            <seg n="e3f6414c">
              Det har nu gått knappt tre månader sedan regeringen fattade beslut
              om regleringsbrevet för Försvarsmakten för 2013. I dag kom nya
              åtgärder i form av uppdrag och ändringar i regleringsbreven för
              innevarande år. Min fråga till näringsminister Annie Lööf blir:
              Vad har hänt som har utlöst de senaste besluten?
            </seg>
          </u>
          <note type="speaker" n="d9f13a01">
            Anf. 57 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-8" n="eda8816a">
            <seg n="c1f9f691">
              Herr talman! Jag ber frågeställaren att ställa specifika frågor
              i skriftlig form till försvarsministern, som kan detaljerna om
              detta.
            </seg>
            <seg n="034cda09">
              Låt mig dock konstatera att regeringen givetvis har ett samlat
              ansvar tillsammans med majoriteten i riksdagen för ett långsiktigt
              hållbart försvar i Sverige. Vi har förändrat försvaret på en rad
              olika punkter för att ställa om det till ett modernt försvar.
            </seg>
            <seg n="54b97402">
              Socialdemokraterna och övriga oppositionspartier ville inför
              valet 2010 minska budgeten mer än vad Alliansens partier och regeringen
              ville göra. Därför är Socialdemokraterna svaret skyldiga när det
              gäller på vilket sätt man ville minska budgeten och hur det skulle
              påverka Försvarsmaktens personalförsörjning, för att ta ett exempel.
            </seg>
            <seg n="50522370">
              Det som har skett alldeles nyligen nyheten i går gällde omställning
              från yrkesofficerare till reservofficerare handlar inte om att
              göra en besparing på Försvarsmakten i stort, utan om att ställa
              om försvaret. Det ska bli mer omställbart och passande för dagens
              system.
            </seg>
          </u>
          <note type="speaker" n="5d65415d">
            Anf. 58 CLAS-GÖRAN CARLSSON (S):
          </note>
          <u who="clas-goran_carlsson_10b2a1" xml:id="i-c9efd0476c707cff-1" n="06c92ca5">
            <seg n="62386735">
              Herr talman! Jag tackar för svaret, som närmast var en passning
              tillbaka. Jag kan bara konstatera att Socialdemokraterna har lika
              mycket pengar som regeringen i det nu gällande förslaget till
              budget.
            </seg>
            <seg n="694daf5c">
              Frågan om regeringens styrning av Försvarsmakten blir inte mindre
              intressant mot bakgrund av den kraftiga kritik som Riksrevisionen
              riktar mot den så kallade Genomförandegruppens arbete med detaljstyrning
              av Försvarsmakten.
            </seg>
            <seg n="23aa798d">
              Dagens beslut går dessutom stick i stäv med det underlag som
              Försvarsmakten lämnade in så sent som för två veckor sedan. I
              försvarsministerns debattartikel i Dagens Industri den 28 februari,
              som märkligt nog publicerades innan Försvarsmakten officiellt
              hade lämnat in sitt underlag, skriver ministern bland annat: Jag
              ser dock redan nu framför mig att det kommer att behövas förbättrad
              styrning av Försvarsmakten.
            </seg>
            <seg n="012eed82">
              Två frågor infinner sig. Har regeringens tidigare styrning av
              Försvarsmakten varit undermålig? Saknas det de facto en samsyn
              mellan regeringen och dess egen myndighet?
            </seg>
          </u>
          <note type="speaker" n="fe830073">
            Anf. 59 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-9" n="eda8816a">
            <seg n="fdf30ebb">
              Herr talman! Utifrån min horisont som näringsminister följer
              jag detta på ett övergripande plan. Men hela regeringen har ett
              ansvar för ett långsiktigt hållbart försvarssystem.
            </seg>
            <seg n="186af639">
              Jag vet att försvarsministern har en mycket tät och god kontakt
              med sina myndigheter och att hon arbetar fortlöpande med detta.
              Utöver det har vi en försvarsberedning, där även Socialdemokraterna
              sitter med, för att genomlysa både de yttre hot som eventuellt
              kommer mot Sverige i framtiden och den förmåga som vi vill att
              Försvarsmakten ska ha i framtiden.
            </seg>
            <seg n="2f86089a">
              Jag tycker att försvarsfrågor har den digniteten att det är läge
              att lägga ned sandlådan och i stället växla upp för att ha seriösa
              samtal om hur vi ska stärka och få ett långsiktigt hållbart försvarssystem
              i Sverige. Jag hoppas att även Socialdemokraterna är med på den
              båten.
            </seg>
            <seg n="36cf2119">
              Lavinprognoser
            </seg>
          </u>
          <note type="speaker" n="4ee37e9c">
            Anf. 60 TINA EHN (MP):
          </note>
          <u who="tina_ehn_aa733d" xml:id="i-382fdb8a83dbc9d3-0" n="3eab86dd">
            <seg n="9d7b4dcc">
              Herr talman! Min fråga går till miljöminister Lena Ek.
            </seg>
            <seg n="8d459d08">
              Vintern 2012 utfärdades för första gången lavinprognoser i de
              svenska fjällen för samtliga 21 fjälldistrikt. Enligt den utvärdering
              som har gjorts anses prognoserna vara både kostnadseffektiva och
              bra.
            </seg>
            <seg n="fa925242">
              Jag läser innantill i Naturvårdsverkets rapport. De säger att
              två slutsatser har dragits. Det är högst relevant och samhällsekonomiskt
              försvarbart med lavinprognoser som varnar och utbildar allmänheten
              i lavinsäkerhet. För vintern 20122013 kommer inga lavinprognoser
              eftersom utvecklingsprojektet har avslutats.
            </seg>
            <seg n="478109b7">
              Min fråga är: Kommer miljöministern att agera så att Sverige
              går vidare och fortsätter att genomföra denna typ av prognoser?
            </seg>
          </u>
          <note type="speaker" n="6632664d">
            Anf. 61 Miljöminister LENA EK (C):
          </note>
          <u who="lena_ek_minister_2011" xml:id="i-b2889b3febe7e819-10" n="37de67ae">
            <seg n="813c9cee">
              Herr talman! Det pilotprojekt som Naturvårdsverket tillsammans
              med SMHI på eget initiativ har drivit under två vintrar har varit
              bra. Det tror jag utan att ha fått någon information från Naturvårdsverket,
              men jag kan sluta mig till det av den allmänna diskussionen. Det
              har gett goda resultat.
            </seg>
            <seg n="c9acb7ea">
              Projektets slutrapport publicerades av Naturvårdsverket i december.
              Jag väntar på material från verket om detta tvåårsprojekt.
            </seg>
          </u>
          <note type="speaker" n="9f643c5d">
            Anf. 62 TINA EHN (MP):
          </note>
          <u who="tina_ehn_aa733d" xml:id="i-382fdb8a83dbc9d3-1" n="3eab86dd">
            <seg n="7a2fb63a">
              Herr talman! Det har varit fyra tragiska dödsfall med svenskar
              inblandade de senaste åren. Om nu dessa lavinprognoser kan medverka
              till ett utökat fjällsäkerhetsarbete och bidra till att man färdas
              säkrare i en terräng som är svår att förutsäga, vilket utvärderingen
              också verkar stödja, bör det väl vara självklart att snabbt komma
              fram till hur man fortsätter med prognoserna. Sverige är det enda
              land bland Europas bergsländer som inte kan erbjuda denna typ
              av nationella lavinprognoser i dag.
            </seg>
            <seg n="31fb7206">
              Jag skickar frågan till regeringen: Vad tänker man göra fortsatt?
            </seg>
          </u>
          <note type="speaker" n="2047d9a5">
            Anf. 63 Miljöminister LENA EK (C):
          </note>
          <u who="lena_ek_minister_2011" xml:id="i-b2889b3febe7e819-11" n="37de67ae">
            <seg n="90764ea0">
              Herr talman! Det är helt riktigt att det har inträffat några
              tragiska lavinolyckor också i Sverige under denna säsong. Det
              beror på att vi har haft sådana väderförhållanden att det har
              varit många laviner i fjällvärlden.
            </seg>
            <seg n="14fcedf6">
              På Naturvårdsverket finns ett fjällsäkerhetsråd. Det är där man
              har drivit projektet för att se vilken nytta man har av det. Jag
              kommer att titta på det material som jag hoppas kommer från Naturvårdsverket
              och Fjällsäkerhetsrådet med tanke både på de tragiska olyckor
              som har hänt och på hur mycket fjällturismen betyder för arbete
              i de här bygderna och för att hela Sverige ska kunna leva.
            </seg>
            <seg n="f8f4c3ff">
              Jag kan då bedöma hur mycket som ska ligga på de myndigheter
              vi har och som har sina delansvar och hur mycket ansvar som ska
              ligga på näringen, som i det här fallet har ansvar också för utmärkning
              och lavinvarningar på de enskilda orterna.
            </seg>
          </u>
          <note n="ad0e63fe">
            Intressekonflikter vid mineralutvinning
          </note>
          <note type="speaker" n="eaef0988">
            Anf. 64 JOHAN JOHANSSON (M):
          </note>
          <u who="johan_johansson_e1589a" xml:id="i-f3d37849e61314d1-0" n="3af39072">
            <seg n="214b13da">
              Herr talman! Jag har en fråga till näringsminister Annie Lööf.
            </seg>
            <seg n="1afd80f5">
              Efterfrågan på mineraler ökar som en följd av att många av världens
              länder får det allt bättre. Detta är jättepositivt för Sverige,
              som är en stor gruvnation.
            </seg>
            <seg n="6430e39b">
              Jag ser dock att vi har några utmaningar. I Norrbotten har vi
              två gruvprojekt som är på gång Laver mellan Älvsbyn och Arvidsjaur
              och Kallak i Jokkmokk. Det är två stora gruvsatsningar där det
              kryllar av riksintresseanspråk och riksintressen.
            </seg>
            <seg n="23a2d861">
              Min fråga är: Hur ser näringsministern på att man ska kunna hantera
              de motstridiga intressen som ibland finns mellan rennäring, besöksnäring
              och till exempel vindkraft?
            </seg>
          </u>
          <note type="speaker" n="c357cf79">
            Anf. 65 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-12" n="eda8816a">
            <seg n="1b814471">
              Herr talman! För ett antal veckor sedan presenterade jag regeringens
              mineralstrategi. Syftet med mineralstrategin är att skapa långsiktigt
              hållbara gruvsamhällen, att stärka de lokala samhällena och att
              få en gruvnäring som är i samklang både med miljön och med omkringliggande
              näringar.
            </seg>
            <seg n="8d654a29">
              Det var 20 åtgärdsområden som jag då presenterade. Där ska vi
              nu ge i uppdrag till olika myndigheter att förstärka lokala gruvsamhällen.
              En del är de riksintressen som Johan Johansson tar upp och som
              framför allt Norrland har många olika delar av. Länsstyrelsen
              i Norrbotten får bland annat i uppdrag att ta fram en samrådsplan
              eller en dialogplan för samerna där man ska hitta ett dialogforum
              mellan samerna och gruvnäringen för att hitta en väg framåt. Jag
              tror att det är viktigt att få just en sådan fastare samtalsform
              på plats.
            </seg>
          </u>
          <note type="speaker" n="91681d65">
            Anf. 66 JOHAN JOHANSSON (M):
          </note>
          <u who="johan_johansson_e1589a" xml:id="i-f3d37849e61314d1-1" n="3af39072">
            <seg n="c06a14f4">
              Herr talman! Jag får tacka näringsministern för svaret. Jag tror
              att det är oerhört viktigt att näringarna utvecklas tillsammans
              i symbios.
            </seg>
            <seg n="44f116b9">
              Man måste också förbättra dialogen. Malmfältsgruppen har varit
              ett sätt att göra detta tidigare. Jag förutsätter att den blir
              kvar trots att det nu blir ett nytt mineralforum som sådana här
              frågor ska hanteras i.
            </seg>
          </u>
          <note type="speaker" n="9dd88d6f">
            Anf. 67 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-13" n="eda8816a">
            <seg n="689d4819">
              Herr talman! I den mineralstrategi som jag presenterade ligger
              detta att förstärka kommunerna, det vill säga att myndigheten
              nu ska ta fram en handbok för att hjälpa kommuner vid större etableringar,
              exempelvis gruvetableringar, med bostäder och service till exempel.
              Där ingår också ett uppdrag till Boverket att se hur vi kan minska
              hinder för bostadsbyggande.
            </seg>
            <seg n="a7806ffa">
              Utöver detta kommer regeringen att inrätta ett mineralforum som
              vid sidan om Malmfältsgruppen ska jobba med att implementera mineralstrategin.
              De har även möjlighet att komma med nya förslag.
            </seg>
            <seg n="dc3dd10e">
              Vi har lagt 50 miljoner i att implementera mineralstrategin.
              Där finns också möjligheter för de aktörer som är med i forumet
              både gruvnäringen och andra intresseorganisationer som miljörörelsen,
              LRF och samerna att ha en tät dialog. Det är jag som näringsminister
              som är ordförande i detta mineralforum.
            </seg>
          </u>
          <note n="c17e529b">
            Lagen om valfrihet
          </note>
          <note type="speaker" n="aa4d1c98">
            Anf. 68 CATHARINA BRÅKENHIELM (S):
          </note>
          <u who="catharina_brakenhielm_105a14" xml:id="i-3c19973c93ecfb28-0" n="196200cd">
            <seg n="ecc171bb">
              Herr talman! Min fråga går till statsrådet Maria Larsson.
            </seg>
            <seg n="5230c986">
              En stor fråga inom Alliansens äldrepolitik har varit införandet
              om lagen om valfrihet där de äldre har fått välja vilket hemtjänstbolag
              de vill ha hjälp av. Nu har det visat sig att ett stort antal
              kommuner inte är intresserade av att införa lagen. Maria Larsson
              och samtliga allianspartier vill lagstifta om detta, alltså lämna
              valfriheten och låta lagen bli tvingande för kommunerna.
            </seg>
            <seg n="3fe05b6f">
              I förrförra veckan, tror jag att det var, framkom att ledande
              politiker inom Moderaterna har ändrat sig och vill släppa tvångslagstiftningen
              för kommunerna. Min fråga till Maria Larsson är: Vad är det egentligen
              som gäller? Ska lagen bli tvingande, eller kommer den att fortsätta
              vara frivillig för kommunerna?
            </seg>
          </u>
          <note type="speaker" n="fb6a8304">
            Anf. 69 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-6" n="14ac8314">
            <seg n="444730f7">
              Herr talman! Lagen om valfrihet finns i dag i 177 kommuner. Det
              vi kan se är att i dessa kommuner är de äldre mer nöjda med sin
              hemtjänst. Det talar för att det är viktigt för de äldre att ha
              möjligheten att bestämma själva. När vi frågade i en enkätundersökning
              vad de äldre själva anser var det 83 procent som sade att de vill
              ha möjligheten att välja. Sedan gör inte alla ett aktivt val,
              men det vi ser är att allt fler gör det.
            </seg>
            <seg n="3da28992">
              Därför har vi i full enighet tillsatt en utredning som ska titta
              på om detta ska vara ett obligatorium och utreda konsekvenserna
              av det för kommunernas del och för de äldres del. Den utredningen
              är tillsatt, men den har inte avlämnat något yttrande. Den utredningen
              ska vara klar under nästkommande år. Därför har vi ännu inte något
              svar på detta.
            </seg>
            <seg n="b57ab529">
              Min utgångspunkt är att det är viktigare att de äldre får bestämma
              än att politikerna får bestämma.
            </seg>
          </u>
          <note type="speaker" n="c3645591">
            Anf. 70 CATHARINA BRÅKENHIELM (S):
          </note>
          <u who="catharina_brakenhielm_105a14" xml:id="i-3c19973c93ecfb28-1" n="196200cd">
            <seg n="2d941e4e">
              Herr talman! Att släppa på kravet att lagstifta om den obligatoriska
              LOV framförs, precis som ministern har sagt, av det största allianspartiet
              och Moderaternas gruppledare i riksdagen, Anna Kinberg Batra,
              och statsrådet Peter Norman. De påpekar också tydligt att en förbättrad
              välfärd är viktigare än hur och av vem vården utförs. Det är någonting
              som vi socialdemokrater helhjärtat ställer oss bakom.
            </seg>
            <seg n="c0e938e6">
              Maria Larsson säger att de äldre vill välja, och det är alldeles
              självklart. Men vad jag har förstått vill de äldre välja på innehållet
              i hemtjänsten, det vill säga vad man ska få hjälp med, och inte
              vilket bolag som utför den.
            </seg>
            <seg n="114b13f5">
              Man kan också notera att kostnaderna för hemtjänsten har ökat
              i de kommuner som har infört den här lagen, och det är inte kostnaden
              för hjälpen hos den gamla hemma som har ökat utan de administrativa
              kostnaderna.
            </seg>
            <seg n="f672af4f">
              Min fråga kvarstår: Vad finns det för funderingar kring detta?
              Är det så att alla kommuner kommer att tvingas till detta, det
              vill säga kommer man att släppa valfriheten och göra en tvingande
              lag av detta?
            </seg>
          </u>
          <note type="speaker" n="77dfd765">
            Anf. 71 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-7" n="14ac8314">
            <seg n="10b3d95c">
              Herr talman! Nu får jag nog rätta frågeställaren lite. Det står
              redan i dag i lagtext att äldre ska ha möjlighet att påverka innehållet
              i hemtjänsten och när den ska utföras så långt det bara är möjligt.
              Det har vi redan lagstadgat. Jag vet att Socialdemokraterna brukar
              säga att det är viktigast. Ja, men det har vi redan skrivit in
              i lagen. Det kan inte vara något alternativ. Det ska ske så långt
              det bara är möjligt.
            </seg>
            <seg n="7d9e4d85">
              Det är inte heller så att det är dyrare för kommuner att tillhandahålla
              LOV eftersom alla utförare ska ha lika mycket i ersättning som
              kommunens egen verksamhet kostar. Det är grejen med LOV. Den jämför
              kvaliteten, inte kostnaden. Den driver kvalitetsutveckling, och
              det kan vi se eftersom de äldre är mer nöjda i kommuner där man
              har haft LOV.
            </seg>
            <seg n="4c6942c6">
              Min utgångspunkt är naturligtvis att vi låter den här utredningen
              arbeta färdigt. Den kommer med sina förslag. De ska remissbehandlas
              i sedvanlig ordning. Jag tycker att det är viktigare att äldre
              får bestämma än att politiker ska hålla kvar beslutsmakten. Jag
              förstår att vi är oense därvidlag.
            </seg>
          </u>
          <note n="f3bed641">
            Flygledartornet på F 17 i Ronneby
          </note>
          <note type="speaker" n="e076b0e6">
            Anf. 72 PETER JEPPSSON (S):
          </note>
          <u who="peter_jeppsson_497b39" xml:id="i-afb0bc511756a388-0" n="9180bc9c">
            <seg n="7705b5d1">
              Herr talman! Min fråga går till näringsministern. Flygtrafikledartornet
              på F 17 i Ronneby skulle ha varit ersatt med ett nytt torn enligt
              plan 2009. Regeringsbeslut att bygga tornet har ännu inte fattats
              trots att investeringen är budgeterad. Det saknas endast ett formellt
              beslut om byggstart från regeringen.
            </seg>
            <seg n="88cfa88e">
              Befintligt torn innehållande teleteknisk utrustning, flygledarutrustning,
              radar med mera har ett bästföredatum. Det passeras den 31 december
              2014. Efter det får tornet och ingen utrustning användas.
            </seg>
            <seg n="4ea469e5">
              Konsekvensen blir att all flygtrafik, militär och civil, till
              och från flygplatsen stoppas helt med allt vad det innebär. Vi
              kommer att ha flygplats och en militär flygbas utan någon som
              helst trafik. Ingen får landa eller starta där om det inte kommer
              något beslut från regeringen.
            </seg>
            <seg n="913fe84b">
              Min fråga till ministern är: Vad behöver utredas ytterligare
              som inte redan har utretts sedan 2009?
            </seg>
          </u>
          <note type="speaker" n="a961a6a4">
            Anf. 73 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-14" n="eda8816a">
            <seg n="ce3fd0bb">
              Herr talman! Jag tackar Peter Jeppsson för den mycket intressanta
              frågan. Jag får också erkänna att även om jag är ansvarig för
              allmänna frågor i dag kan jag inte dessa detaljfrågor. Jag vet
              inte heller i vilken process de ligger i Försvarsdepartementet.
            </seg>
            <seg n="5ca1104c">
              Jag råder Peter Jeppsson att ställa en skriftlig fråga till ansvarig
              minister för att få svar på de frågor som han har.
            </seg>
          </u>
          <note type="speaker" n="4b6dab87">
            Anf. 74 PETER JEPPSSON (S):
          </note>
          <u who="peter_jeppsson_497b39" xml:id="i-afb0bc511756a388-1" n="9180bc9c">
            <seg n="9e0dc9c9">
              Herr talman! Jag tackar ministern för svaret. Svaret upprör mig
              ganska mycket. Det är ett tecken på att detta inte har diskuterats
              i regeringen. Det är ett akut läge. Den här frågan har lyfts vid
              fyra fem olika tillfällen i skriftliga frågor med mera. Den har
              bollats vidare mellan olika departement. Jag förutsätter att den
              finns någonstans i Statsrådsberedningen.
            </seg>
            <seg n="345fe509">
              Det tar mellan två och tre år att bygga detta. Det är ett akut
              läge. Det finns pengar avsatta. Försvarsmakten säger att de måste
              ha en byggnation klar, annars kommer det inte att lyfta eller
              landa ett enda plan i Kallinge oavsett om det är civilt eller
              militärt. F 17 är en av de två skarpa flygflottiljer som vi har
              i Sverige.
            </seg>
            <seg n="ada6078c">
              Därtill kommer den civila delen med allt vad det innebär för
              näringslivet, som jag tror ligger ministern varmt om hjärtat.
              Det kommer också att upphöra.
            </seg>
            <seg n="492f8157">
              Min fråga är: Vad behöver utredas ytterligare? Frågan är sönderutredd
              sedan länge.
            </seg>
          </u>
          <note type="speaker" n="0dd61282">
            Anf. 75 Näringsminister ANNIE LÖÖF (C):
          </note>
          <u who="annie_lööf_minister_2011" xml:id="i-b2889b3febe7e819-15" n="eda8816a">
            <seg n="47bc3e2a">
              Herr talman! Jag förstår den oro som frågeställaren känner, men
              mitt svar kvarstår. Det finns tyvärr inte några detaljer som jag
              känner till eller kan delge under riksdagens frågestund i dag.
            </seg>
            <seg n="c97a6ae5">
              Den har alldeles säkert diskuterats och beretts inom olika departement.
              Det är så vi brukar hantera frågor. Varje torsdag fattar regeringen
              många beslut, och jag hoppas att också den här frågan kommer upp
              på bordet när den är färdigberedd och när regeringen som helhet
              har landat.
            </seg>
            <seg n="5af79c7b">
              Pensionsåldern
            </seg>
          </u>
          <note type="speaker" n="cff94bd0">
            Anf. 76 TOBIAS SJÖ (M):
          </note>
          <u who="unknown" xml:id="i-b2889b3febe7e819-16" n="c7e30093">
            <seg n="549f5750">
              Herr talman! Jag vill rikta en fråga till socialförsäkringsminister
              Ulf Kristersson rörande pensionsåldern. Frågor om pensionsåldern
              rör ofta upp stora känslor. I många länder med en mer utsatt ekonomisk
              situation än Sveriges leder förslag om att ändra pensionsåldern
              till omfattande demonstrationer och ibland upplopp.
            </seg>
            <seg n="e54f20b5">
              Jag menar att perspektivet, både i Sverige och utomlands, alltför
              ofta är alltför negativt. Det heter att vi är tvingade att höja
              pensionsåldern för att klara såväl finansiering av framtidens
              välfärd som utförande av framtidens välfärdstjänster. Det låter
              som om ett arbete alltid skulle innebära ett ovälkommet tvång.
            </seg>
            <seg n="de79f84e">
              Herr talman! Jag vill fråga socialförsäkringsministern hur mer
              positiva aspekter av arbetet tas till vara i pågående utredningar
              om pensionsåldern. Vi vet att både fysisk och mental aktivitet
              är nyckeln till en frisk ålderdom. Hur belyses i utredningarna
              arbetet som ett sätt att hålla i gång både hjärna och kropp i
              en tid när demenssjukdomar blir allt vanligare?
            </seg>
          </u>
          <note type="speaker" n="804f05e9">
            Anf. 77 Statsrådet ULF KRISTERSSON (M):
          </note>
          <u who="ulf_kristersson_minister_2010" xml:id="i-b2889b3febe7e819-17" n="31bb3ea1">
            <seg n="8ed1ea76">
              Herr talman! I grund och botten kan man bara bekräfta problemställningen.
              Om man ska säga två saker om pensionsfrågor i allmänhet tycker
              jag att man ska börja ungefär där frågeställaren startade. I många
              länder skapar detta närmast tumultartade situationer. Jag tycker
              att vi, utan att drabbas av övermod, ska säga att vi har en rationell
              och rimligt fungerande beslutsprocess i Sverige där vi i ordnade
              former kan hantera ganska svåra problem, normalt sett utan både
              generalstrejk och upplopp utanför parlamentet. Det tror jag är
              bra. Det gäller även pensionsfrågor.
            </seg>
            <seg n="571218bb">
              Det mer handfasta svaret är att hela idén bakom Pensionsåldersutredningen
              är att belysa hur ett längre arbetsliv ska kunna nås och vilka
              hinder som står i vägen. Den utredningen kommer att presenteras
              redan i april. Den kommer att ge oss ett stort antal svar som
              visserligen formellt sett är utredningens men som uttryckligen
              är beställda av regeringen och den parlamentariska pensionsgruppen.
            </seg>
            <seg n="48aa5d3a">
              I delbetänkandet gick de i detalj igenom vilka hinder vi kan
              se i dag, alltifrån fysiska, verkliga, observerbara hinder till
              sådana hinder som mer handlar om föreställningar och attityder.
            </seg>
          </u>
          <note type="speaker" n="4f4bf54d">
            Anf. 78 TOBIAS SJÖ (M):
          </note>
          <u who="unknown" xml:id="i-b2889b3febe7e819-18" n="c7e30093">
            <seg n="a5c426d5">
              Herr talman! Tack för svaret! Jag tycker att det är bra att det
              här är på gång, men jag vill ändå höra lite om hur regeringen
              ser på de ytterligare aspekter som finns när det gäller pensionsåldern.
              Det är bra att man ser över det.
            </seg>
            <seg n="71d207bd">
              Alliansregeringen har varit föredömlig med att belysa och betona
              vikten av ett arbete för att minska utanförskapet. Detta starka
              samband finns självfallet även för våra äldre. Det är naturligtvis
              glädjande att det finns grupper som ser fram emot pensionsdagen
              som den dag då den stora friheten inleds med tid för utlandsresor,
              fritidsintressen och barnbarn.
            </seg>
            <seg n="c1990e07">
              Men den bilden stämmer långtifrån för alla. Det finns många som
              går från arbetsgemenskap till ett åldrande i ensamhet. Därför
              vill jag fråga hur den pågående utredningen belyser arbetets förmåga
              att skapa samhörighet och sociala relationer. Hur ser regeringen
              på risken att hamna i ett socialt utanförskap för den som lämnar
              arbetslivet av åldersskäl?
            </seg>
          </u>
          <note type="speaker" n="c3b32c3d">
            Anf. 79 Statsrådet ULF KRISTERSSON (M):
          </note>
          <u who="ulf_kristersson_minister_2010" xml:id="i-b2889b3febe7e819-19" n="31bb3ea1">
            <seg n="c1c66118">
              Herr talman! Det är bra poänger. Det är precis den sortens saker
              som belyses där. Jag tänker inte föregripa själva utredningen,
              men hela utredningens anda går ut på att öka möjligheterna att
              vara kvar i arbetslivet upp i åldrarna. Man ska titta på vilka
              konsekvenser det får och vilka förutsättningar det kräver. Det
              handlar om allt från omställbarhet till arbetsmarknadens funktionssätt.
              Det handlar också om vilka problem, alltifrån fysiska till mer
              fördomsrelaterade, vi kan uppleva i olika åldrar.
            </seg>
            <seg n="f4543aab">
              Allt detta finns med där, men jag tänker inte föregripa själva
              utredningen. Den finns i ett sammanhang. Man brukar ibland skoja
              och säga att utredningar är antingen till för att begrava problem
              eller för att verkligen förbereda lösningar på problem. I det
              här fallet är det min mycket bestämda uppfattning att hela den
              parlamentariska pensionsgruppen ser det som en förberedelse till
              en lösning på ett problem.
            </seg>
            <seg n="7f234817">
              Sedan ska man vara noga med att säga att över lag kan fler jobba
              högre upp i åldrarna, men det finns också en stor individuell
              variation här. Det finns många arbetsmiljömässiga och andra problem
              som måste lösas i ett sammanhang.
            </seg>
            <seg n="a987842c">
              Graviditetspenning
            </seg>
          </u>
          <note type="speaker" n="7d7d8b5e">
            Anf. 80 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-19f2cfa425a1fbd5-0" n="12fd69f7">
            <seg n="5a388947">
              Herr talman! Senare i dag kommer vi att rösta igenom ett förslag
              som innebär att regeringen tvingas återkomma till riksdagen i
              höst för att säkerställa att de som är sjuka ska kunna få rehabilitering.
              Det är bra.
            </seg>
            <seg n="ff3e7db9">
              Det jag är tveksam till är om regeringen kommer att återkomma,
              för den här riksdagen har också gett regeringen till känna att
              man ska återkomma när det gäller havandeskapspenning eller graviditetspenning,
              som det nu heter.
            </seg>
            <seg n="574f3c44">
              Vi vet att kvinnor i dag nekas rätt till graviditetspenning och
              att det inte uppfattas som rättssäkert, utan det är väldigt olika
              bedömningar trots att de har likartade yrken. Därför gav vi detta
              till känna från riksdagens sida.
            </seg>
            <seg n="0be5dfb7">
              Jag har tidigare ställt en fråga här i kammaren om när regeringen
              tänker lämna en proposition i frågan. Då var statsrådet inte här,
              utan det var ett annat statsråd som fick svara. Hon fick erkänna
              att hon inte kunde svara på frågan. Därför ställer jag frågan
              till statsrådet Ulf Kristersson: När kommer det en proposition
              om graviditetspenning? Då pratar jag inte om egenföretagare utan
              om kvinnor över lag.
            </seg>
          </u>
          <note type="speaker" n="9912ff45">
            Anf. 81 Statsrådet ULF KRISTERSSON (M):
          </note>
          <u who="ulf_kristersson_minister_2010" xml:id="i-b2889b3febe7e819-20" n="31bb3ea1">
            <seg n="f36c5f8f">
              Herr talman! Mitt enkla och korta svar är att jag inte för dagen
              kan ge besked om exakt när den proposition som vi har aviserat
              tidigare kommer att komma till riksdagen. Men det pågår alldeles
              säkert ett arbete i Regeringskansliet.
            </seg>
          </u>
          <note type="speaker" n="b7c0074c">
            Anf. 82 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-19f2cfa425a1fbd5-1" n="12fd69f7">
            <seg n="7644b095">
              Herr talman! Om det hade varit en relativt ny fråga hade jag
              förstått statsrådets svar, men nu är det här någonting som ett
              gemensamt och enigt socialförsäkringsutskott hanterade redan hösten
              2010.
            </seg>
            <seg n="403ac1e1">
              Man kan tycka att det har dragits i långbänk, och det oroar mig
              om inte regeringen kan återkomma i en fråga som är viktig för
              väldigt många kvinnor på dagens arbetsmarknad.
            </seg>
            <seg n="55e640ff">
              Vad är det som har gjort att den här frågan har dragits i långbänk,
              och vad är det som gör att ni måste utreda den ytterligare?
            </seg>
            <seg n="28639aae">
              Jag kan hänvisa till att det när det gäller graviditetspenning
              finns en utredning från Anna Hedborg. Då kanske statsrådet kan
              sätta sig ned och läsa den.
            </seg>
          </u>
          <note type="speaker" n="00c0c351">
            Anf. 83 Statsrådet ULF KRISTERSSON (M):
          </note>
          <u who="ulf_kristersson_minister_2010" xml:id="i-b2889b3febe7e819-21" n="31bb3ea1">
            <seg n="f3fe098c">
              Herr talman! Jag ska naturligtvis återkomma med svar på den frågan.
              Jag kan dock inte ge det här och nu i riksdagen.
            </seg>
          </u>
          <note n="a08516b3">
            Barnperspektivet i lagstiftningen
          </note>
          <note type="speaker" n="d3ce9439">
            Anf. 84 MEERI WASBERG (S):
          </note>
          <u who="meeri_wasberg_ebd701" xml:id="i-93e84e17fe6a5431-0" n="89655282">
            <seg n="7fb0c818">
              Herr talman! Nästan varje dag kan vi ta del av berättelser där
              vi får höra om barn som kommer i kläm på ett eller annat sätt,
              direkt eller indirekt. Det kan exempelvis vara när en förälder
              som uppbär sjukersättning får sina utbetalningar stoppade under
              utredningstiden på grund av en anonym anmälan eller när ett återkrav
              landar i brevlådan innan överklagandetiden gått ut. Då drabbas
              inte bara den vuxne utan också barnen. De drabbas ekonomiskt,
              men det handlar också om allt vad det innebär av oro.
            </seg>
            <seg n="0dd658fa">
              Det är nu mer än 20 år sedan Sverige ratificerade barnkonventionen.
              I november debatterade vi här i kammaren. Det handlade om att
              barnkonventionen borde göras till svensk lag.
            </seg>
            <seg n="f950f96e">
              Den hittillsvarande metoden har på många sätt varit väldigt bra,
              men vi socialdemokrater anser att det är dags för nästa steg.
              Regeringspartierna visade i november att de inte var beredda till
              detta. Jag undrar då: Vilka initiativ är statsrådet beredd att
              ta för att barnperspektivet ändå ska föras fram? Min fråga gäller
              såklart Maria Larsson.
            </seg>
          </u>
          <note type="speaker" n="4421cd5b">
            Anf. 85 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-8" n="14ac8314">
            <seg n="ec5b4337">
              Herr talman! Meeri Wasberg beskriver ett antal situationer som
              berör vuxna men som också indirekt berör barnen. Jag tror att
              vi behöver ett mycket tydligare barnperspektiv i vårt land.
            </seg>
            <seg n="74d4e948">
              Vi har gjort en kartläggning där vi har stämt av svensk lagstiftning
              kontra barnkonventionen och sett att svensk lagstiftning är i
              paritet med barnkonventionen. Däremot vet vi inte riktigt hur
              det ser ut i praktiken, för det är inte alltid som lagparagraferna
              överensstämmer med praxis. Därför är det viktigt för oss att framöver
              göra en sådan avstämning av hur det i praktiken fungerar för barnen.
            </seg>
            <seg n="022ba021">
              Vi är också noga med att titta på vad FN:s barnrättskommitté
              har sagt och kritiserat Sverige för. De kritiserar alla länder,
              och det tycker jag är bra. Det är som en bilbesiktning. Vi får
              hjälp att förbättra vår lagstiftning utifrån ett barnperspektiv.
            </seg>
            <seg n="4f375afa">
              Jag kan glädja Meeri Wasberg med att vi i alliansregeringen faktiskt
              är överens om att titta på möjligheten att inkorporera barnkonventionen.
              Vi håller för närvarande på att skriva direktiv till en sådan
              utredning.
            </seg>
          </u>
          <note type="speaker" n="3caf0d78">
            Anf. 86 MEERI WASBERG (S):
          </note>
          <u who="meeri_wasberg_ebd701" xml:id="i-93e84e17fe6a5431-1" n="89655282">
            <seg n="e5dbbf48">
              Herr talman! Vi socialdemokrater är som sagt av den uppfattningen
              att det, om barnkonventionen gjordes till svensk lag, skulle vara
              ett tydligt signalsystem om just vikten av de här frågorna.
            </seg>
            <seg n="fc6f4bca">
              Det är glädjande att regeringen verkar ha förändrat sin position
              sedan i november. Man kan fundera på vad som har bidragit till
              detta. Vi har som sagt positiva erfarenheter från Norge. Det är
              möjligtvis det som har inspirerat.
            </seg>
            <seg n="ec6ccd20">
              Jag måste ändå säga att jag beklagar att regeringen under lång
              tid har varit så splittrad i den här frågan. Jag ser med stor
              tillförsikt och med stort nöje fram emot att få ta del av utredningsdirektivet.
              Förr eller senare kanske det kommer, förmodligen senare än förr,
              i vart fall om vi jämför med en del andra frågor som ligger på
              regeringens bord.
            </seg>
            <seg n="7b4af087">
              I avvaktan på detta borde det vara en angelägenhet för hela regeringen.
              Det handlar inte minst om hur saker och ting faller ut i den praktiska
              utövningen.
            </seg>
          </u>
          <note type="speaker" n="b09b35ce">
            Anf. 87 Statsrådet MARIA LARSSON (KD):
          </note>
          <u who="maria_larsson_minister_2010" xml:id="i-e5d12880cbc990fb-9" n="14ac8314">
            <seg n="c20fcb60">
              Herr talman! Det är intressant att höra att Meeri Wasberg har
              bråttom. Vi ratificerade som sagt barnkonventionen för ganska
              många år sedan, och under många av de åren har det suttit en socialdemokratisk
              regering som aldrig tillsatte någon utredning för att titta över
              inkorporering.
            </seg>
            <seg n="50b9f9b7">
              Jag skulle nog vilja säga att det är ett steg framåt att vi nu
              håller på att skriva direktiv, vilket vi alla kan glädjas över.
              Det handlar naturligtvis om att konsekvensanalysera. Blir det
              en starkare ställning? Det finns jurister som hävdar det. Det
              finns också jurister som hävdar motsatsen. Det är alltså viktigt
              att göra konsekvensanalyser.
            </seg>
            <seg n="2e334d9f">
              Vi har tittat på Norges exempel. Jag hade en hearing i höstas
              där jag bjöd in alla nordiska grannländer för att de skulle berätta
              om sina vägval och sina erfarenheter.
            </seg>
            <seg n="925b1bcd">
              I Norge pekade man just på att man tyckte att barns ställning
              i rättsprocessen hade stärkts i samband med inkorporeringen. Det
              tycker jag är en väldigt intressant aspekt att gräva vidare i.
            </seg>
            <seg n="d2f41b92">
              Vi ska be att få återkomma när direktiven är klara. Jag hoppas
              att det ska vara till glädje för oss alla.
            </seg>
            <seg n="d7382893">
              Biodrivmedel
            </seg>
          </u>
          <note type="speaker" n="aa7ebb69">
            Anf. 88 GUSTAV NILSSON (M):
          </note>
          <u who="gustav_nilsson_e40443" xml:id="i-b88dabd548e546de-0" n="9d2be375">
            <seg n="404aa016">
              Herr talman! Min fråga går till miljöminister Lena Ek och handlar
              om användningen av biodrivmedel i framtiden.
            </seg>
            <seg n="16c3c93a">
              Efter vad som kommit ut från EU-kommissionen förs det nu diskussioner
              om att man vill begränsa användningen av biodrivmedel och sänka
              EU:s tidigare mål för biodrivmedel i Europa. Omställningen till
              en mer miljövänlig transportsektor skulle därmed fördröjas.
            </seg>
            <seg n="5557b178">
              I Sverige finns det många bussföretag och åkerier som nu ställer
              om. Man satsar på biodiesel. Det finns inom svenskt jord- och
              skogsbruk stora möjligheter att producera råvaror till biodrivmedel.
              Biodrivmedelsbranschen känner osäkerhet om vad som ska hända i
              en tid då det behöver tillföras kapital för investeringar.
            </seg>
            <seg n="c83d3b80">
              Min fråga är: På vilket sätt kommer miljöministern att agera
              och visa att Sverige har fortsatt höga ambitioner att ställa om
              transportsektorn och stegvis fasa ut en del av de fossila bränslena,
              så att vi får en mer miljövänlig transportsektor i framtiden?
            </seg>
          </u>
          <note type="speaker" n="37e262b2">
            Anf. 89 Miljöminister LENA EK (C):
          </note>
          <u who="lena_ek_minister_2011" xml:id="i-b2889b3febe7e819-22" n="37de67ae">
            <seg n="5dfa12eb">
              Herr talman! Tack för den här viktiga frågan! Vi har tre otroligt
              tuffa klimatmål i Sverige. Vi ska minska med 40 procent till 2020.
              Vi ska ha en fossiloberoende fordonsflotta 2030, och vi ska vara
              klimatneutrala 2050.
            </seg>
            <seg n="ea8b3f17">
              För att klara just målet om en fossiloberoende fordonsflotta
              det är egentligen svaret på frågeställarens fråga tillsattes en
              utredning som ska vara klar i sommar för att titta på vilka verktyg
              vi behöver.
            </seg>
            <seg n="cb9a5d07">
              Då gäller det att hitta teknikoberoende strukturer eller åtgärder
              som gör att vi lyfter fram de här frågorna.
            </seg>
            <seg n="9c8e59d2">
              Under tiden tittar vi på hur vi kan hitta nya metoder för till
              exempel metangasreducering och biogasproduktion. Det finns ett
              stort anslag till Energimyndigheten för att man ska jobba med
              detta. Vi tittar också på Energimyndighetens miljöforskningsanslag
              när det gäller hur vi kan utveckla tekniken.
            </seg>
          </u>
          <note type="speaker" n="a4a9fe6a">
            Anf. 90 GUSTAV NILSSON (M):
          </note>
          <u who="gustav_nilsson_e40443" xml:id="i-b88dabd548e546de-1" n="9d2be375">
            <seg n="a298d5a9">
              Herr talman! Tack, miljöministern, för ett positivt svar! Jag
              tycker att det är en bra målsättning att vi satsar på att använda
              en högre andel av förnybara drivmedel inom transportsektorn. Den
              målsättningen bör ligga fast. Och, som sagt, branschen vill ha
              tydliga spelregler, vill se det här långsiktigt och vill ha klara
              besked inför framtiden.
            </seg>
            <seg n="e3b44fa6">
              Min följdfråga till miljöministern är om miljöministern ytterligare
              kan kommentera något om Sveriges möjligheter att göra biodrivmedel
              till en grön framtidsbransch. Vilka möjligheter har vi, och vilka
              hinder kan vi möta på vägen?
            </seg>
          </u>
          <note type="speaker" n="53de44e0">
            Anf. 91 Miljöminister LENA EK (C):
          </note>
          <u who="lena_ek_minister_2011" xml:id="i-23f839fcae369ba7-0" n="37de67ae" next="i-1c66f383dfcf6cc7-0">
            <seg n="5af25fe4">
              Herr talman! Jag ska inte gå igenom våra 16 miljömål, men jag
              skulle önska att alla i riksdagens kammare kunde dem. Men det
              här är naturligtvis väldigt viktigt.
            </seg>
            <seg n="c3b9f2b8">
              Just när det gäller alternativa bränslen är det en paradgren
              där man kan kombinera miljövänlighet och klimatvänlighet med god
              ekonomi och arbetstillfällen i hela landet för att skapa en långsiktigt
              hållbar ekonomisk utveckling i Sverige.
            </seg>
            <seg n="450a0d8f">
              Det finns mycket kvar att göra på det här området. Just nu brottas
              vi det var där frågeställaren började i förra frågan med EU-kommissionen
              när det gäller certifieringsreglerna för alternativbränslen.
            </seg>
            <seg n="185d032a">
              Både jag och energiminister Anna-Karin Hatt har i dag diskuterat
              med miljö- och jordbruksutskottet runt detta, och tyvärr är ju
              en del av förslagen från EU-kommissionen väldigt gammaldags. Vi
              har kommit längre när det gäller produktion av andra generationens
              etanol, metanol och inte minst biogas och elbilar.
            </seg>
            <seg n="70a2e67c">
              Jag tror att det här är en fråga som vi kommer att behöva återkomma
              till, men var säker på att vi gör allt vad vi kan för att trycka
              fram en bra utveckling!
            </seg>
          </u>
          <note n="55b0357f">
            Anf. 92 ANDRE VICE TALMANNEN:
          </note>
          <u who="lena_ek_minister_2011" xml:id="i-1c66f383dfcf6cc7-0" n="37de67ae" prev="i-23f839fcae369ba7-0">
            <seg n="ab18adc4">
              Det var den sista frågan i denna frågestund. Jag vill tacka de
              närvarande statsråden och ledamöterna.
            </seg>
          </u>
          <note n="1742e016">
            10 § (forts. från 8 §) Kultur och fritid för barn och unga (forts.
            KrU5)
          </note>
          <note type="speaker" n="b62f8650">
            Anf. 93 LARS OHLY (V):
          </note>
          <u who="lars_ohly_517dae" xml:id="i-8123e919d22df339-0" n="6352c43b">
            <seg n="821ac6d8">
              Herr talman! Som ofta när man pratar kulturfrågor betonar alla
              hur viktigt det är. Konst och kultur berikar våra liv. När jag
              tittar på mina borgerliga vänner i kulturutskottet är jag säker
              på att jag där ser en rad kulturkonsumenter som tycker att det
              är viktigt med kultur, både för egen del och för andras.
            </seg>
            <seg n="060acc76">
              Kulturen berikar våra liv. Kultur är välfärd. Utan kultur vore
              livet så oändligt mycket sämre. Det kan handla om att själv utöva
              kultur, känna att man kan klara av att göra saker som man kanske
              inte ens trodde. Det kan till exempel handla om att spela ett
              instrument, uppträda med en teaterpjäs, försöka måla, kanske spela
              i ett band allt det där kulturutövandet som gör att man växer
              och känner att man kan göra något annat än man kanske vanligtvis
              håller på med.
            </seg>
            <seg n="152a2247">
              Samtidigt har säkert de flesta av oss varit med om kulturupplevelser
              av professionellt utövad kultur där vi känner att vi har fått
              så oändligt mycket tillbaka. Det kan vara en konsert, en bok vi
              har läst, en teaterpjäs eller ett konstverk. Alla typer av kultur
              har förmågan att berika våra liv.
            </seg>
            <seg n="0ad4196a">
              Det främsta ledordet för kulturpolitiken bör vara tillgänglighet,
              detta i två bemärkelser. Dels ska alla ha tillgång till den professionellt
              utövade kultur som man är intresserad av och som man vill ta del
              av, dels ska alla ha möjligheten att själva utöva kultur.
            </seg>
            <seg n="d86780da">
              Värdet av kultur i våra liv och synen på kultur grundläggs ofta
              i barn- och ungdomen. Det är det som det här betänkandet handlar
              om, det vill säga kultur och fritid för barn och unga.
            </seg>
            <seg n="76300306">
              Vem är emot det här? Som jag sade är det ingen här som är det.
              Det är fullt av välvilja i den här salen för allas rätt till kultur.
              I teorin är verkligen ingen emot.
            </seg>
            <seg n="fd702d71">
              I praktiken är det däremot lite si och så med det, därför att
              när de fina orden ska omvandlas till verklighet krävs det pengar.
              Då kan ibland resurserna komma i konflikt med andra ambitioner.
              Även om alla här tycker att det är viktigt med kultur finns det
              en del som tycker att det är viktigare att sänka skatten. Det
              finns en del som tycker att sänkningen av förmögenhetsskatten
              var väsentligt viktigare än att se till att kulturskolan finns
              i alla kommuner.
            </seg>
            <seg n="d1cacdf2">
              När vi skrapar lite på ytan kanske de här vackra orden om betydelsen
              av kultur inte alltid följs av handling.
            </seg>
            <seg n="4ca77f24">
              Det är det som är det sorgliga. Det blir en sorts välviljans
              tyranni kring kulturpolitiken. Alla är för, ingen är emot, men
              det händer rätt lite när det kostar pengar.
            </seg>
            <seg n="0bcc5091">
              Där finns det saker att göra. Kulturskolan, tidigare den kommunala
              musikskolan, är en fantastisk verksamhet som har legat till grund
              för mängder av barns och ungdomars möjligheter att själva pröva
              på att spela ett instrument, utöva teater eller kanske prova på
              bildkonst. Här i Helsingfors har det tidigare, innan den borgerliga
              majoriteten beslutade att lägga ned det, funnits kulturskoleverksamhet
              med graffiti, hiphop och breakdance massor av kulturformer som
              barn och ungdomar har haft möjlighet att själva utöva. Det är
              bra för hela samhället. Det är bra för varje individ, men det
              är också bra för oss alla. Ett samhälle där fler får möjlighet
              att pröva på och utöva olika former av kultur är ett bra samhälle.
              Det är ett kultiverat samhälle. Det är ett civiliserat samhälle.
            </seg>
            <seg n="a0660f21">
              Kulturskolan finns över nästan hela landet. I elva kommuner finns
              det ingen kulturskoleverksamhet. Men även i kommuner som har kulturskola
              är det inte alltid så att alla ungdomar får möjlighet att ta del
              av den. Om det kostar 1 700 kronor per barn och termin att gå
              i kulturskolan har man redan från början sållat bort massor av
              barn och ungdomar vars föräldrar inte har råd. Det kostar för
              mycket.
            </seg>
            <seg n="7a403d51">
              Därför är kommuner som Lidingö och Täby värda att stå vid skampålen,
              för de har just denna höga avgift, 1 700 kronor per termin och
              barn, för att få ta del av kulturskolans verksamhet.
            </seg>
            <seg n="244fec48">
              Hyllas bör däremot Karlstad, Luleå och Sundsvall som har en avgiftsfri
              kulturskola. Så ska det vara. Det ska inte finnas några hinder.
              Tillgängligheten ska gälla alla. Möjligheterna att utöva kultur
              i kulturskolans verksamhet ska alla ha rätt till.
            </seg>
            <seg n="6c282483">
              När vi föreslår detta säger majoriteten, alla dessa kulturälskande
              borgerliga politiker på den främre raden, att detta är en kommunal
              angelägenhet. Om man tycker det har man också accepterat att vissa
              kommuner inte kommer att ha kulturskoleverksamhet. Då har man
              också accepterat att Lidingö och Täby kommer att fortsätta ta
              ut 1 700 kronor eller mer per barn och termin för en verksamhet
              som vi tycker ska vara tillgänglig för alla.
            </seg>
            <seg n="155f4d1e">
              Samtidigt säger majoriteten i det här utskottsbetänkandet att
              man gärna ser en nationell uppföljning av kulturskolans verksamhet.
              Det är alltså en kommunal angelägenhet, men man vill gärna veta
              hur den fungerar. Och när man har väl har fått veta hur den fungerar
              tänker man inte göra någonting, för det är ju en kommunal angelägenhet.
            </seg>
            <seg n="37ad9a91">
              Det här är ett dåligt resonemang, ett ansvarslöst resonemang
              om man menar allvar med att kulturskolan bör stärkas.
            </seg>
            <seg n="17e23e89">
              Därför, herr talman, yrkar jag bifall till reservationerna 3
              och 4, som talar dels om kommunernas skyldighet att tillhandahålla
              kulturskoleverksamhet, dels om vikten av att hålla nere avgifterna
              så att tillgängligheten inte bara blir ord på ett papper.
            </seg>
            <seg n="d1113720">
              När det gäller den andra delen, alltså fritidsverksamheten betänkandet
              heter ju Kultur och fritid för barn och unga är det mycket som
              liknar den diskussion som har förts om kulturen och kulturskolan.
            </seg>
            <seg n="730ff5cd">
              Det finns politiker på kommunal nivå som tänker kortsiktigt och
              lägger ned fritidsgårdar. Jag träffade en polis på Södermalm i
              Helsingfors som sade: Det är väldigt lätt att få bort en kostnad
              ur den kommunala budgeten genom att lägga ned en fritidsgård.
              Men kostnaderna kommer att uppstå i mycket högre grad någon annanstans
              lite senare.
            </seg>
            <seg n="e9b9908f">
              Finns det inga fritidsgårdar, finns det inte en meningsfull fritidsverksamhet
              där ungdomar känner att de själva kan utöva det de vill göra,
              där någon tror på att de kan saker, där någon ger dem förutsättningarna
              och verktygen att utöva det och där fritiden blir något mer organiserad
              än att bara driva runt på stan, kommer kostnaderna att uppstå
              på annat håll i form av kriminalisering, i form av drogbruk och
              i form av allt det som vi alla vill bekämpa.
            </seg>
            <seg n="72639b03">
              Vänsterpartiet har här en reservation, nr 7, som jag också vill
              yrka bifall till, om skyldigheten för kommuner att bedriva fritidsgårdsverksamhet.
              Även här handlar det om en konflikt mellan det nationella ansvaret
              och kommunernas ansvar. Jag menar att det inte är rimligt att
              vi stillatigande ska acceptera att kommuner inte tillhandahåller
              fritidsgårdsverksamhet. Det bör vara en skyldighet för kommunerna.
            </seg>
            <seg n="62517e1a">
              Den fritidsgårdsverksamheten bör utgå från att vi byter perspektiv
              från det där gamla sociala perspektivet som innebär att vi ska
              ta hand om de barn och ungdomar som har särskilda behov. Det ska
              vi också göra, men vi måste tillföra ett nytt perspektiv som handlar
              om att även ungdomar är medborgare. Även ungdomar ska ingå i samhällsgemenskapen.
              Även ungdomar ska stärkas och tillåtas att driva sina egna frågor.
              Det är en av fritidsgårdarnas allra viktigaste uppgifter.
            </seg>
            <seg n="c97c775c">
              Båda de här perspektiven behövs. Jag har inga illusioner om att
              den här riksdagen senare i dag kommer att bifalla de reservationer
              som jag har yrkat bifall till från talarstolen. Här är man fastlåst.
              Man har en gång för alla bestämt sig för att avslå alla motioner
              och alla yrkanden. Det kan man ju göra. Men det jag hoppas och
              önskar är att vi får en ordentlig debatt om varför man å ena sidan
              säger en sak, att det är viktigt med kulturskolan, att det är
              viktigt med fritidsgårdar, men å andra sidan inte är beredd att
              bifalla ett enda av de förslag som faktiskt skulle göra skillnad
              i verkligheten.
            </seg>
          </u>
          <note type="speaker" n="4737ff4c">
            Anf. 94 ELLEN JUNTTI (M):
          </note>
          <note n="6e584223">
            Herr talman! I dag debatterar vi kulturutskottets betänkande
            gällande kultur och fritid för barn och unga. I betänkandet behandlar
            utskottet 17 motionsyrkanden från den allmänna motionstiden 2012.
          </note>
          <u who="ellen_juntti_e4b286" xml:id="i-a04cf124fb692b44-0" n="4bf330e2">
            <seg n="7de446a8">
              Jag vill börja med att yrka bifall till förslaget i betänkandet
              och avslag på samtliga reservationer.
            </seg>
            <seg n="55376723">
              Kultur berikar och har en positiv inverkan både på kroppen och
              på knoppen. För några veckor sedan presenterade jag en rapport
              som heter Bättre hälsa med Sveriges dansband . Detta med anledning
              av ett projekt som jag har arbetat med i ett års tid.
            </seg>
            <seg n="17cea6ea">
              I rapporten skriver jag bland annat att flera forskningsresultat
              visar att dansen är mycket bra för både den fysiska och psykiska
              hälsan. Under arbetets gång åkte jag till Karlstads universitet.
              Där träffade jag professor Bengt Starrin, som forskar om välfärd,
              utsatthet och folkhälsa.
            </seg>
            <seg n="a9b3cc03">
              Starrin har gjort en enkätundersökning om dans och dansvanor
              i Sverige. Starrin har jämfört dansarna i enkätundersökningen
              med personer som deltagit i befolkningsundersökningen Liv det
              är jag övertygad om.
            </seg>
            <seg n="f241a3bb">
              Men för att förstå hela bilden tror jag också att man bör lägga
              till en femte pusselbit, och det är unga människors datorvana.
              De kan sitta hemma med sin dator och komponera, mixa och producera
              musik med hjälp av datorn.
            </seg>
            <seg n="920ae889">
              Dessa fem områden menar jag tillsammans förklarar det svenska
              musikundret.
            </seg>
            <seg n="5e1685df">
              Jag kan hålla med om att det är förvånande och kanske även oroande
              att det finns hela elva kommuner i landet, varav två i mitt hemlän,
              som enligt betänkandet inte har kvar den kommunala musik- och
              kulturskolan. Jag tycker att det är viktigt att vi kan slå vakt
              om kulturskolan, och jag tycker också att det är anmärkningsvärt
              som det har påpekats tidigare, att åtta av de här elva är socialdemokratiskt
              styrda kommuner.
            </seg>
            <seg n="973d7a89">
              För tolv år sedan skrev Kristdemokraterna i sitt kulturpolitiska
              manifest att skolan bör vara det naturliga navet för möten mellan
              grupper med olika kulturell bakgrund. Sedan dess har Skapande
              skola utvecklats och förts in i skolans verksamhet.
            </seg>
            <seg n="129652f6">
              För mig är det därför extra glädjande att i dag kunna notera
              att denna kristdemokratiska hjärtefråga har tagits väl emot av
              såväl barn och lärare som kulturskapare. Tack vare Skapande skola
              får elever, oavsett bakgrund och traditioner, möjlighet att ta
              del av kulturella upplevelser. De får möjlighet att utveckla sitt
              eget skapande, och de får möjlighet att möta professionella kulturskapare
              och inspireras av dem. Skapande skola är ett viktigt komplement
              till skolans verksamhet. Jag har i en tidigare debatt också skrivit
              om hur min egen far som var skulptör var ute i skolorna för ganska
              många år sedan och undervisade, långt innan Skapande skola fanns
              som begrepp.
            </seg>
            <seg n="0cd22da7">
              Den satsning på sexåringarna som regeringen förde fram i samband
              med statens budget i höstas innebär att vi tar till vara yngre
              barns självklara inställning till skapande och till kulturupplevelser.
              Studier visar att barn som regelbundet har kontakt med kulturell
              verksamhet får en större förmåga att känna igen och uttrycka sina
              känslor. Den förmågan är avgörande för att förstå andra människors
              känslor och känna empati. Genom att införa Skapande skola i förskoleklass
              utvecklas alltså barnens kognitiva kompetens, enligt experterna.
            </seg>
            <seg n="f10bea88">
              Herr talman! Jag hoppas verkligen att det vid det här laget är
              känt att Kristdemokraterna sätter barns och ungas uppväxtvillkor
              i fokus för vår politik. Vi vill att Sverige ska vara världens
              bästa land att växa upp i. Det innebär att barnens bästa ska komma
              främst när vi diskuterar åtgärder som på något sätt berör barnen.
              Det innebär också att vi följer med i den verklighet som våra
              barn och unga lever i.
            </seg>
            <seg n="bc81e642">
              Allt fler av oss kommer till den situationen där det internetbaserade
              livet inte är mindre verkligt än när vi möts öga mot öga i samma
              rum. Bland våra barn och ungdomar är andelen som kan skriva under
              på detta faktiskt ännu större.
            </seg>
            <seg n="4e9b1ca8">
              Herr talman! Den kultur som fortfarande håller på att växa fram
              på internet bland våra barn och unga kan vara svår att tränga
              in i. Det som står klart är att den har fler positiva sidor än
              vad som ofta kommer fram i den offentliga debatten.
            </seg>
            <seg n="42729134">
              Genom de tekniska förutsättningarna öppnas möjligheter för gemenskap.
              Det finns många exempel på unga människor som har haft svårt att
              knyta kontakter på sin egen skola, men som genom sociala nätverk
              har fått vänner och goda kontakter över hela världen. Internet
              har gjort det geografiska avståndet mindre och fört människor
              närmare varandra. Jag tror att det är fler än jag som kan erinra
              sig hur det var för ett antal år sedan. När min son var liten
              tror jag nästan att han kände till mer av vad som hände på gatorna
              i Chicago än vad han kände till det som hände hemma på Boskärsgatan
              i Örebro därför att han hade så otroligt många kontakter internationellt.
            </seg>
            <seg n="bdf88de3">
              Samtidigt vet vi att svårigheten för vuxenvärlden att få insyn
              i ungas internetkultur bidrar till att unga hamnar i utsatthet.
              Internet är inte fredat från mobbning, antidemokratisk propaganda,
              psykisk ohälsa, sexuell exploatering och annat som unga i Sverige
              möter i dag.
            </seg>
            <seg n="64754f7e">
              Med bestörtning nåddes vi nyligen av den ohyggliga och mycket
              tragiska händelsen där en ung kvinna från mitt eget hemlän trakasserats
              på nätet så till den grad att hon tog sitt eget liv. Oerhört tragiskt!
            </seg>
            <seg n="39f4b5a6">
              När vi pratar om ungas agerande på internet har vi från vuxenvärldens
              sida sent omsider välvilligt försökt att agera på olika sätt.
              Somliga har ropat på åldersgränser, andra på ett ökat ansvar från
              skolan. Här är det viktigt för oss att komma ihåg att precis som
              internetkulturen innebär både bra och dåliga saker är unga människor
              olika. Familjer ser olika ut, hälsoläget ser olika ut och den
              personliga mognaden ser olika ut.
            </seg>
            <seg n="d1eddf9a">
              Herr talman! Nätanvändningen är individuell. Det är svårt att
              bemöta den med lagstiftning och regelverk från det offentligas
              sida. Däremot går det att hjälpa barn och unga så att de kan använda
              de sociala och tekniska fördelarna med internet samtidigt som
              riskerna för att utsättas för otrevligheter minimeras.
            </seg>
            <seg n="e06d5491">
              Forskaren Elza Dunkels vid Umeå universitet har fördjupat sig
              i barns och ungas nätkulturer. Hon för ett resonemang om att en
              förälder med gott samvete kan bedöma vad barnen får göra och inte
              får göra på internet. Det är föräldern, säger hon, som har kunskap
              om barnet, och som i många fall också har en god bild av vad barnet
              ägnar sig åt och hur det kommer att påverka barnet. Elza Dunkels
              ger därför vuxna det här rådet:
            </seg>
            <seg n="5a8a20ba">
              Var orättvis. Varje barn har rätt att bedömas utifrån sin unika
              situation och inte utifrån fastlagda regler. Det ena barnet mår
              kanske bra av att någon avbryter datoranvändandet ofta medan ett
              annat barn mår bra av att använda datorn mycket. Rättvisa är inte
              att behandla alla lika, rättvisa är att titta ett barn i ögonen
              och se hur det mår. Och därefter våga agera vuxet utifrån vad
              man ser. Så långt Elza Dunkels, som har grottat i de här frågorna.
            </seg>
            <seg n="458ee358">
              Kristdemokraterna har personalismen som en bärande del i vår
              ideologi. Den går ut på att varje människa är en unik person,
              född in i ett sammanhang där hon har ett ömsesidigt beroende av
              andra personer. Det här innebär att jag som kristdemokrat bejakar
              ett samhälle där vi följer den framväxande internetkulturen, omfamnar
              den och möter människor utifrån deras egna behov.
            </seg>
            <seg n="34b95121">
              Kristdemokraterna arbetar för en trygg uppväxtmiljö även på internet.
              Vi noterar arbetet med nätvandrare som förs på Fryshuset och på
              andra platser. Det är jättebra. Vi gläds också över regeringens
              satsningar på kartläggning, riktade webbsajter och stödjande insatser.
            </seg>
            <seg n="f590e760">
              Till sist, herr talman, vill jag säga att Alliansens kulturpolitik
              för barn och unga stöder arbetet för att motverka ungas utsatthet
              på internet samtidigt som vi följer utvecklingen av musikskolan
              i vårt land. Med de orden yrkar jag bifall till utskottets förslag
              och avslag på motionerna.
            </seg>
          </u>
          <note n="3893a2ee">
            I detta anförande instämde Anne Marie Brodén (M), Ulf Nilsson
            (FP) och Per Lodenius (C).
          </note>
          <note type="speaker" n="8135d234">
            Anf. 128 TINA EHN (MP) replik:
          </note>
          <u who="tina_ehn_aa733d" xml:id="i-382fdb8a83dbc9d3-2" n="3eab86dd">
            <seg n="2b18f6bc">
              Herr talman! Jag tänkte börja lite grann med det som Carl-Axel
              pratade om, nämligen ungas användning av internet. Å ena sidan
              är det egentligen inte en fråga i det här betänkandet, å andra
              sidan ingår det väldigt mycket i alla ämnen i dag. I allting vi
              gör använder vi internet och datorer. Inom musikskapandet är det
              jättestort. Det går liksom inte att undvika. Det är på något sätt
              överallt.
            </seg>
            <seg n="9bac2190">
              Om vi nu är lite oroliga för våra ungdomars liv tycker jag att
              vi allihop borde se till att vi satsar på mycket av det kreativa
              skapandet. Det är också en väg att utvecklas och ifrågasätta,
              tycker jag.
            </seg>
            <seg n="6044457c">
              Jag var till exempel på ett föredrag på Moderna museet här i
              Helsingfors för några år sedan om slöjd. Det fångade mig otroligt
              mycket. Där talade man om att vi i dag är uppkopplade. Vi är tillgängliga.
              Vi har aldrig en början och aldrig något slut. Vi blir aldrig
              färdiga med någonting. Vi ser inga riktigt klara resultat i vår
              digitala värld. Men om vi slöjdar har vi en början och ett slut.
              Vi får en produkt, och vi känner tillfredsställelse.
            </seg>
            <seg n="3aeececc">
              Lite sådant tycker jag att man behöver få med sig i livet som
              barn. Därför har jag skrivit en motion som slöjdpolitik, vilket
              många har dragit på munnen åt. Men den pedagogiken och den kunskapen
              är oerhört viktig på många sätt, tycker jag. Det finns också forskning
              kopplad till det. Jag tycker därför att det kan vara intressant.
            </seg>
            <seg n="b8868c85">
              Även i Kristdemokraternas kulturpolitiska program står det att
              det är viktigt att det finns kultur- och musikskolor i hela landet.
              Då funderar jag: Hur ser ni då på att man skulle ha en utredning
              där man tar med hur man ska kunna klara det här på ett bra sätt?
            </seg>
          </u>
          <note type="speaker" n="27e31a17">
            Anf. 129 LARS-AXEL NORDELL (KD) replik:
          </note>
          <note n="6df5bceb">
            Herr talman! Tack, Tina Ehn! Jag heter Lars-Axel Nordell.
          </note>
          <note n="16285f10">
            (TINA EHN (MP): Oh, förlåt!)
          </note>
          <u who="lars-axel_nordell_f0cb4d" xml:id="i-80bc8d54d5275180-0" n="f0c88da1">
            <seg n="43ca3157">
              Jag svarar gärna på dina frågor. Jag vet att jag har ett krångligt
              namn, så jag har full förståelse för att det kan vara svårt att
              komma ihåg. Nu skrattar herr talmannen, jag förstår inte det.
            </seg>
            <seg n="46446ff2">
              Du frågar först om slöjd. Jag kommer ju ihåg när jag själv hade
              slöjd. Det var något som jag tyckte mycket om. Innan min far blev
              skulptör var han just slöjdlärare, så man kan gå olika vägar till
              att bli kulturskapare. Det är någonting som finns i det kreativa
              skapandet. Det är väldigt positivt, tycker jag.
            </seg>
            <seg n="270cf166">
              Sedan vet jag inte riktigt vad du lägger in i det du säger om
              hur du egentligen skulle vilja ha det. Det handlar ju lite grann
              om att slöjd kan ske på olika sätt. Man kan alltså slöjda på olika
              sätt, både inom folkbildningen och inom skolan i dag. Det är kreativt
              skapande, ja. Det håller jag med dig om.
            </seg>
            <seg n="70cc5a4b">
              När det gäller just kultur- och musikskolan sade jag ju att jag
              tycker att det är anmärkningsvärt att så pass många har rustat
              ned. Av mitt läns tolv kommuner är det faktiskt två som har gjort
              det. Det tycker jag är bekymmersamt. Det är också flera kommuner
              som har dragit ned eller helt upphört med pengar till folkbildningen.
              Det är också bekymmersamt, men det finns inte med i det här betänkandet.
              Jag menar ändå att det är ett problem när man gör på det viset,
              för det här är viktiga frågor.
            </seg>
            <seg n="439ad284">
              På samma sätt som mina allianskolleger tidigare har markerat
              tillhör frågan det kommunala självstyret, och vi vill inte förstatliga.
              Vi tror inte på stora, starka staten som ska detaljstyra allt.
            </seg>
          </u>
          <note type="speaker" n="0ab71f8e">
            Anf. 130 TINA EHN (MP) replik:
          </note>
          <u who="tina_ehn_aa733d" xml:id="i-382fdb8a83dbc9d3-3" n="3eab86dd">
            <seg n="1c115059">
              Herr talman! Jag ber stort om ursäkt för namnfelet! Det är oerhört
              frustrerande när man säger fel namn. Lars-Axel Nordell!
            </seg>
            <seg n="e24ba1c7">
              Vi har alla i dag talat om kulturens betydelse och roll. Vi vill
              gärna att kulturen ska vara vacker och fin. För mig är kulturen
              oerhört viktig på många andra sätt. Den ska ifrågasätta, och den
              ska ibland vara obstinat. Kulturen behövs för att granska, vara
              lite problematisk och lite jobbig och inte alltid så smidig. Det
              är oerhört viktigt för oss politiker att inse att kulturen inte
              alltid är som vi tycker att den ska vara.
            </seg>
            <seg n="d790395f">
              När jag möter unga människor som håller på med estetisk verksamhet,
              slöjd, musik och så vidare gör de inte alltid som vi tror. De
              hittar sina nya vägar. Det är oerhört viktigt för oss att följa
              med och se att det går att bära en folkdräkt på ett annat sätt
              därför att man till exempel har sytt om den. Det finns många olika
              delar i detta.
            </seg>
            <seg n="178ea0cb">
              Vi har ett uppdrag att vara öppna för hur unga människor använder
              kultur. Det är viktigt att ta med sig när man är kulturpolitiker
              och talar om ungas kultur.
            </seg>
            <seg n="9ea2a758">
              Hur som helst. Jag går tillbaka till frågan om kultur- och musikskolorna.
              Där har vi ändå varit uppvaktade av Smok. Alla partier talar varmt
              om vikten av att kultur- och musikskolorna finns i alla kommuner,
              men ingen här från Alliansen har haft en lösning.
            </seg>
          </u>
          <note type="speaker" n="6a691449">
            Anf. 131 LARS-AXEL NORDELL (KD) replik:
          </note>
          <u who="lars-axel_nordell_f0cb4d" xml:id="i-2d28d94f76c01927-0" n="f0c88da1">
            <seg n="035ce08b">
              Herr talman! Jag tycker att vi i de politiska partierna har ett
              ansvar att agera även på hemmaplan. Nu är ingen av de kommunerna
              kristdemokratiskt styrda vad jag förstår. De är inte så många,
              men där finns ändå musikskolor. Om de inte hade haft det hade
              jag tagit ett ansvar. Det ansvaret ska vi alla ta på hemmaplan,
              även när andra är i majoritet.
            </seg>
            <seg n="6d6897f8">
              Nu har dessa kommuner räknats upp i betänkandet. Det är ingen
              hemlighet. Per Lodenius har forskat lite i hur det ser ut i kommunerna.
              Jag tycker att vi kan fortsätta att följa upp och se på hur de
              bär uppdraget.
            </seg>
            <seg n="fadbb0d0">
              Återigen säger jag att detta är en kommunal angelägenhet. Det
              kommunala självstyret gäller. Vi ska inte från statsmakternas
              sida lägga oss i och detaljstyra. Det finns i kultursamverkansmodellen,
              som vi också understöder och tycker är bra.
            </seg>
            <seg n="8b16de37">
              Det är viktigt att vi lokalt kan vara med och ta ett ansvar.
              Det ska vi göra.
            </seg>
          </u>
          <note type="speaker" n="dd458cea">
            Anf. 132 ISAK FROM (S) replik:
          </note>
          <u who="isak_from_0325ff" xml:id="i-10cd40d60e858fa6-3" n="90397a80">
            <seg n="54769792">
              Herr talman! Jag hade inte tänkt ta replik på Lars-Axel Nordell,
              men nu bjöd han in så snyggt i sitt anförande när han talade om
              det fantastiska svenska musikundret.
            </seg>
            <seg n="9211ae9c">
              Satsningar på kultur i alla dess former, speciellt för barn och
              unga, är en konkurrensfördel. De kommuner som orkar satsa på billig,
              tillgänglig kultur för barn och unga växer. Umeå är ett sådant
              exempel. Skellefteå i min valkrets är också ett sådant exempel.
              Där lyckas de bra. Det växer fram nya företag inom både musikbranschen
              och kategorin kultur och kreativa näringar.
            </seg>
            <seg n="959ad6aa">
              Det finns ett musikexportpris. Alldeles nyligen delade regeringen
              ut Musikexportpriset till umebandet Refused.
            </seg>
            <seg n="f5cdacaf">
              Delar Lars-Axel sin partikamrat Anders Sellströms ekonomisk-politisk
              talesperson för Kristdemokraterna kritik mot kulturen för att
              kulturen kritiserar regeringen? Det är allvarligt. En av kulturens
              viktigaste uppgifter är vara en kritiker av det allmänna. Så har
              det varit genom århundraden. Nu finns en framträdande kristdemokrat
              som kritiserar kulturen för att kulturen kritiserar politiken.
              Är det Lars-Axels ståndpunkt?
            </seg>
          </u>
          <note type="speaker" n="a60c0b14">
            Anf. 133 LARS-AXEL NORDELL (KD) replik:
          </note>
          <note n="75fd8d9c">
            Herr talman! Tack, Isak From, för dina frågor och synpunkter!
          </note>
          <u who="lars-axel_nordell_f0cb4d" xml:id="i-80bc8d54d5275180-1" n="f0c88da1">
            <seg n="6425bcbc">
              När det gäller det svenska musikundret försökte jag bredda diskussionen
              lite grann genom att den inte bara handlar om en orsak. Jag plockade
              fram fem orsaker som jag tror fångar in på ett bra sätt hur det
              har kunnat gå som det har gått.
            </seg>
            <seg n="905c488d">
              Om jag uppfattade Isak rätt är han kritisk till att det växer
              upp företag runt om i Sverige. Okej, han skakar på huvudet, och
              det är bra. Jag tycker att det är bra att också kulturarbetare
              inser att man befinner sig på en internationell marknad i konkurrens
              med andra. Då måste man också förstå att det är bra om man kan
              konkurrera internationellt och att det finns företagande i sammanhanget.
              Det är bra att det växer fram sådana företag.
            </seg>
            <seg n="1b8c1ead">
              Jag tycker att kulturskapare och konstnärer ska provocera och
              testa gränser. Tina Ehn nämnde tidigare att det är en uppgift
              för kulturskaparna. Det är bra. Sedan finns det även där gränser
              för vad man kan göra, men det är den enskilde kulturskaparen som
              måste inse att man inte kan kränka någon med sin kultur. Det är
              ett spelrum.
            </seg>
            <seg n="bd00e470">
              När det gäller vår ledamot i finansutskottet har jag ingen anledning
              att recensera honom. Det står för honom att han ifrågasatte dessa
              saker. Om han vet mer än jag får han väl berätta det, men jag
              har inte någon uppfattning om hans kunskaper på området.
            </seg>
          </u>
          <note type="speaker" n="a21ea893">
            Anf. 134 ISAK FROM (S) replik:
          </note>
          <u who="isak_from_0325ff" xml:id="i-10cd40d60e858fa6-4" n="90397a80">
            <seg n="83dc71a2">
              Herr talman! Anders Sellström fick i alla fall stort medieutrymme
              där man ifrågasatte om det är politikens uppgift att kritisera
              kulturen och inte tvärtom.
            </seg>
            <seg n="7bcf93a4">
              Låt mig förtydliga. Vi tycker att det är bra med denna konkurrensfördel.
              De kommuner som orkar satsa på ett billigt, brett kulturliv växer.
              De drar till sig nya företag som ger exportintäkter. Det är bra.
              Men då borde vi se till att alla barn samtidigt har samma förutsättningar.
              Vi har visat i debatten i dag att så inte är fallet. Vi kan göra
              ännu bättre. Men med den borgerliga regeringens ovilja att se
              de skillnader som växer fram för musik- och kulturskolorna och
              ovilja att se att prislappen spelar en stor roll är vi tyvärr
              inte därhän ännu.
            </seg>
          </u>
          <note type="speaker" n="b91c76ac">
            Anf. 135 LARS-AXEL NORDELL (KD) replik:
          </note>
          <u who="lars-axel_nordell_f0cb4d" xml:id="i-f9eb852b2653f853-2" n="f0c88da1" next="i-80bc8d54d5275180-2">
            <seg n="f7ce9d94">
              Herr talman! Det slår mig att Isak From och andra i debatten
              fokuserar på frågor där det inte finns ett statligt ansvar utan
              ett kommunalt ansvar. Det är intressant att Socialdemokraterna
              i det här fallet väljer att fokusera på den kommunala sektorn,
              där våra partier också har ansvar, i stället för att i debatten
              fokusera på de frågor som vi egentligen ska debattera där det
              finns ett statligt ansvar. Vi får väl avvakta och se om det kommer
              frågor senare.
            </seg>
          </u>
          <note n="7368c4d0">
            Överläggningen var härmed avslutad.
          </note>
          <note n="a7604585">
            14 § Kultur för alla
          </note>
          <note n="4da80062">
            Föredrogs
          </note>
          <note n="480fb1b9">
            Anf. 136 GUNILLA CARLSSON i Hisings Backa (S):
          </note>
          <u who="lars-axel_nordell_f0cb4d" xml:id="i-80bc8d54d5275180-2" n="f0c88da1" prev="i-f9eb852b2653f853-2">
            <seg n="dc3f4b55">
              Herr talman! Om jag hade kunnat teckenspråk och fortsatt mitt
              anförande på just teckenspråk tror jag att flertalet av er här
              i kammaren skulle ha känt att ni inte riktigt hängde med i vad
              jag sade. När jag tecknade nyss såg jag att talmannen inte heller
              förstod vad jag sade. Men jag frågade talmannen: Hur mår du? Det
              är ungefär allt jag kan teckna på teckenspråk.
            </seg>
            <seg n="759e199a">
              För ett par månader sedan fick jag möjlighet att se föreställningen
              Fröken Julie på Stora teatern i Göteborg. Det var en föreställning
              av Tyst Teater, som reser runt i landet jag vet inte om de fortfarande
              gör det. De spelar teater på teckenspråk. För mig som hörande
              och som inte kan förstå teckenspråk blev det väldigt tydligt hur
              svårt det är att hänga med när man inte förstår språket.
            </seg>
            <seg n="ab01166a">
              I dagens betänkande, som heter Kultur för alla , lyfter man bland
              annat fram vikten av tillgänglighet. Man hänvisar till regeringens
              strategi för genomförande av funktionshinderspolitiken i Sverige.
            </seg>
            <seg n="712121b3">
              Det finns i dag många hinder som gör att inte alla har möjlighet
              att ta del av kultur. Funktionsnedsättning kan vara ett hinder,
              men vi vet också att ekonomiska och sociala faktorer påverkar
              möjligheten att ta del av kultur.
            </seg>
            <seg n="3c06d6ec">
              Tillgänglighet för mig handlar inte bara om att kunna ta del
              av. Jag vill, herr talman, lyfta fram frågan till att titta på
              hur man gör det möjligt för alla att själva vara delaktiga i skapandet.
              Därför inledde jag med att prata om Tyst Teater, som spelar teater
              just på teckenspråk.
            </seg>
            <seg n="23f37deb">
              Jag har under senare tid kommit i kontakt med Wesign. De kallar
              sig en medborgarrörelse och ett mötesforum som jobbar med att
              bland annat främja kultur på teckenspråk. De säger själva att
              döva människor inte är funktionshindrade i första hand, utan de
              är teckenspråkiga medborgare. I den språklag som beslutades 2009
              här i riksdagen likställs svenskt teckenspråk med Sveriges minoritetsspråk.
            </seg>
            <seg n="260f0254">
              Jag tycker att den aspekten saknas i dagens betänkande. Därför
              vill vi socialdemokrater att man intensifierar insatser för att
              främja kulturverksamhet på teckenspråk. Ett exempel som vi lyfter
              fram i en av våra reservationer är att barn med hörselnedsättning
              måste ges samma möjligheter att vara med i kulturverksamhet som
              andra barn. Så ser det tyvärr inte ut i dag.
            </seg>
            <seg n="883c64b2">
              Herr talman! En annan sak är att vi vet att vårt samhälle inte
              är jämställt, och det är till och med så att jämställdheten går
              bakåt. Vi socialdemokrater tycker att man ska jobba mer aktivt
              med jämställdhet inom kulturområdet. Grunden för att kunna arbeta
              aktivt med jämställdhetsintegrering är att det finns könsuppdelad
              statistik. Det finns det inte i dag. Statistiken över huvud taget
              inom kulturområdet har varit eftersatt. Därför tycker vi att det
              är bra att Myndigheten för kulturanalys nu tillförs medel för
              att utveckla statistiken inom kulturområdet.
            </seg>
            <seg n="a4c331cf">
              Men vill man få till en förändring vad gäller jämställdheten
              inom kulturområdet räcker det inte med att bara samla in statistik.
              Det räcker inte heller med att bara integrera ett jämställdhetsperspektiv
              inom myndigheter och institutioner. Vill man få till någon förändring,
              vilket vi vill, måste man arbeta mer offensivt än så.
            </seg>
            <seg n="d3b53ed5">
              Därför tycker vi att all redovisning ska innehålla könsuppdelad
              statistik, och vi vill att alla verksamheter och organisationer
              som får bidrag från Statens kulturråd ska lämna in sådana uppgifter.
              Vi tycker också att de som arbetar aktivt och framgångsrikt med
              att öka jämställdhetsaspekten ska prioriteras. Detta ska gälla
              även inom kultursamverkansmodellen, som får resurser från statens
              sida.
            </seg>
            <seg n="b8032c58">
              En annan del av allas rätt att ta del av och att vara delaktiga
              i kultur är att kulturella aktiviteter har stor betydelse för
              hur man mår. Även om forskningen än så länge är ganska begränsad
              inom detta område finns det en hel del som visar att om man tar
              del av kultur och själv får vara delaktig i kultur påverkas hälsan
              i positiv riktning.
            </seg>
            <seg n="14fd6dd8">
              I Göteborg, men också på andra ställen i landet, har man satsat
              på en verksamhet som går under namnet El Sistema. Man brukar säga
              att det är en utveckling av musik- och kulturskolan, men själva
              pratar de mer om att arbeta med förhållningssätt. Genom musiken
              och sången utvecklar man en social tillhörighet. Man skapar nya
              möten mellan människor, och man är inriktad på att få med hela
              familjen, inte bara barnen. Genom kulturen uppnår man en större
              delaktighet, vilket skapar större integration och gör att människor
              mår bättre.
            </seg>
            <seg n="04e886e8">
              Detta visar att man behöver jobba med kultur inom andra områden
              än just kulturområdet. Men det krävs också att man ser till att
              fler får möjlighet att ta del av och själva bli delaktiga. I dag
              ser vi tyvärr hur den borgerliga regeringen i stället för att
              kapa trösklar till att ta del av kultur faktiskt höjer dem. Det
              ger inte en mer jämlik tillgång till kultur.
            </seg>
            <seg n="64798259">
              Herr talman! Under de senaste åren har det talats mycket om digitalisering
              inom kulturen. Det har handlat om digitalisering av vårt kulturarv
              men också om digitalisering av biografer runt om i landet. Tack
              vare att vi socialdemokrater och Folkets Hus och Parker drev på
              i frågan om digitaliseringen och att staten skulle vara med och
              hjälpa till med resurser kan vi i dag se att ett flertal kommuner
              nu har startat till exempel digitala hus. Detta har gjort att
              tillgängligheten runt om i landet har ökat. Nu kan man se teaterföreställningar
              från Metropolitan i New York, teaterföreställningar från England
              eller kanske någon teaterföreställning från Helsingfors lokalt
              i sitt eget digitala hus, sitt Folkets Hus eller sin bygdegård.
            </seg>
            <seg n="0442f442">
              Det här tycker jag är en positiv utveckling. Men vi ser också
              att det finns fler kommuner som skulle vilja starta den här typen
              av digitala hus men som inte får del av resurserna. Därför valde
              vi socialdemokrater att lägga ytterligare 10 miljoner i vår budget
              på just möjligheten till digitalisering. Det skapar också möjligheter
              till möten, konferenser och annan verksamhet som jag tror att
              vi vinner på. Dels finns det en miljöaspekt genom att man slipper
              åka och kan befinna sig på sin lokala ort. Dels tillgängliggörs
              mycket mer för medborgarna runt om i landet.
            </seg>
            <seg n="787398c2">
              Herr talman! I dag ser vi hur en ny kreativ näring är på framväxt.
              Det man brukar kalla den kulturella och kreativa näringen präglas
              av en stor rörlighet, och det är ofta ett frilanssamhälle, där
              den kreativa kompetensen är råvaran, det vill säga ett intellektuellt
              kapital som lätt kan flytta på sig.
            </seg>
            <seg n="517fef00">
              Vi socialdemokrater tror att det är viktigt att hitta sätt för
              de traditionella näringarna och de kreativa näringarna att mötas.
              I det mötet skapas många nya verksamheter, vilket vi tror är viktigt
              för konkurrenskraften.
            </seg>
            <seg n="9be39313">
              I det betänkande som vi debatterade tidigare var vi inne på detta
              att när man satsar på kultur ser man att regionerna växer. I många
              regioner och kommuner ser man just den betydelsen av kulturen
              som en del i att bli en attraktiv region eller kommun, både att
              man får människor att flytta till den kommun där man erbjuder
              mycket kultur och att företagen vill att det ska finnas mycket
              kultur där de ska etablera sig. Det gör också att man utvecklar
              näringslivet.
            </seg>
            <seg n="2545c9e3">
              Vi socialdemokrater anser att Sveriges framtid ligger i att erövra
              och behålla en topposition inom områdena innovation och utveckling.
              I det perspektivet spelar de kulturella och kreativa näringarna
              en avgörande roll.
            </seg>
            <seg n="00f373b7">
              Det är också en konkurrensfaktor för Sverige att människor behärskar
              olika kreativa uttrycksformer. Tidigare talade vi om det svenska
              musikundret som ett resultat av att vi har satsat på musik- och
              kulturskolan men också på folkbildningsverksamhet. Man kan också
              se svenska framgångar för dator- och tv-spel, design och film.
            </seg>
            <seg n="f43697f1">
              Vi vill ta vara på kulturen som en tillväxtmotor för att skapa
              tillväxt både för enskilda människor och för hela Sverige. Men
              då måste vi också satsa på och möjliggöra för fler människor att
              ta del av den kreativitet som kulturen kan erbjuda.
            </seg>
            <seg n="1e161208">
              Ett lysande exempel på den betydelse som kulturella och kreativa
              näringar har är den utveckling och expansion en ort får då den
              blir europeisk kulturhuvudstad. År 2014 är Umeå kulturhuvudstad.
              Det handlar inte om en kulturell evenemangsverksamhet utan om
              en infrastrukturförändring som påverkar inte bara kulturlivet
              i Umeå och Västerbotten utan hela näringslivet i regionen.
            </seg>
            <seg n="80152002">
              Umeå som Europas kulturhuvudstad 2014 kan ses som en del i en
              strävan att Sverige ska positionera sig inom områdena innovation
              och utveckling. Denna unika möjlighet bör Sverige, till exempel
              genom olika myndigheter och organisationer, ta till vara och utveckla.
            </seg>
            <seg n="440873a3">
              Det är viktigt att se vilken kraft detta projekt ger hela regionen,
              och det går att utifrån detta få intressanta lärdomar om på vilket
              sätt kulturella och kreativa näringar kan spela en avgörande roll
              för en regions näringslivsutveckling.
            </seg>
            <seg n="d0b4aeee">
              Herr talman! Avslutningsvis yrkar jag bifall till reservation
              nr 2, men jag står självklart bakom samtliga socialdemokratiska
              reservationer.
            </seg>
          </u>
          <note n="91efb709">
            I detta anförande instämde Isak From (S).
          </note>
          <note type="speaker" n="317a827c">
            Anf. 137 MARGARETA LARSSON (SD):
          </note>
          <u who="margareta_larsson_d7f83a" xml:id="i-4a232af7ceb15064-2" n="d6ec5edf">
            <seg n="ca34f47e">
              Herr talman! Denna debatt behandlar kulturutskottets betänkande
              6, Kultur för alla . Vår kulturpolitik bygger som bekant på en
              tydlig tanke om förvaltarskap. Det handlar om förvaltandet av
              vårt gemensamma kulturarv och förvaltandet av vår stats gemensamma
              resurser så att de på bästa sätt kommer Sveriges befolkning till
              del. En självklar följd av det blir att vi lägger fokus vid att
              tillgängliggöra kulturen och kulturlivet. Det är också här jag
              vill lägga fokus.
            </seg>
            <seg n="b4c59c77">
              I den förra debatten debatterades vad som kan göras för att säkerställa
              barns och ungas tillgång till kultur. Barn och unga är dock inte
              den enda grupp där vi finner brister i tillgängligheten. Sverigedemokraterna
              tycker på ett övergripande plan att regeringens strategi för genomförandet
              av funktionshinderspolitiken är väldigt bra, och det finns all
              anledning att vara glad och tacksam över det målinriktade arbete
              som sker sedan några årtionden tillbaka.
            </seg>
            <seg n="424df60e">
              Det finns dock mycket kvar att göra, speciellt när det gäller
              tillgänglighetsarbetet, som inte alltid är så lätt att fullfölja,
              trots att man vill. I vårt budgetförslag förordade vi en höjning
              av stödet till icke-statliga kulturlokaler. Det stödet riktar
              sig bland annat till ny- och ombyggnationer av lokaler i syfte
              att handikappanpassa och höja standarden.
            </seg>
            <seg n="8c72505b">
              Även om vårt budgetförslag har fallit vill jag göra ett medskick
              till regeringen med en påminnelse när det gäller behov av ekonomsikt
              stöd, rådgivning och uppmuntran för att motivera ombyggnation
              av det här slaget.
            </seg>
            <seg n="9763bb71">
              Herr talman! Inte alla funktionshinder är synliga eller av rörelsehindrande
              karaktär. Jag har valt att ställa mig bakom motion Kr323, som
              lyfter upp problemet med så kallade dolda funktionshinder. Det
              är enligt min mening en självklarhet att arbetet med att handikappanpassa
              kulturlokaler också kan innefatta exempelvis standardhöjningar
              av ventilationssystem för att minimera risken för astmaanfall
              eller ett utrustande med nödvändiga hjälpmedel för krissituationer
              som kan uppstå till följd av åkommor som epilepsi och diabetes.
            </seg>
            <seg n="3a0c5a1b">
              Jag har också valt att stödja motion Kr240, yrkande 2, som påtalar
              behovet av att främja teckenspråkig kulturverksamhet. Det är i
              linje med vad vi föreslår i vår egen övergripande kulturpolitiska
              motion. Det är för mig en självklar uppgift att stödja översättningar
              av kulturverksamhet och medier till såväl teckenspråk som punktskrift.
              En stor del av vår befolkning begränsas i dag helt i onödan till
              följd av nedsatt syn, nedsatt hörsel eller både och.
            </seg>
            <seg n="4dcd8488">
              Den digitala tekniken för med sig näst intill obegränsade nya
              möjligheter. Vi välkomnar det uppdrag som regeringen har gett
              Statens kulturråd om hur den digitala tekniken kan användas för
              att tillgängliggöra kulturen för personer med funktionshinder.
            </seg>
            <seg n="894b9332">
              Vi vill dock lite mer. Därför har vi i vårt budgetförslag avsatt
              15 miljoner kronor under såväl 2013 som 2014 för att finansiera
              pilotprojekt inom området. Det är dels för att arbetet med tillgänglighetsanpassning
              ska kunna börja redan i dag, dels för att ge mer underlag till
              kartläggningen. Exempel på sådana projekt skulle kunna vara biosalonger
              som utöver hörslingor erbjuder vibrerande stolar för att möjliggöra
              även för gravt hörselskadade och döva att uppleva ljud genom känsel
              eller museer som erbjuder synskadade taktila kopior av tavlor.
            </seg>
            <seg n="947badb1">
              Även här vill jag, då vår budget för innevarande år har fallit,
              sända en uppmaning till regeringen att inför kommande år avsätta
              medel i detta syfte.
            </seg>
            <seg n="8555bcb1">
              Herr talman! En ökad tillgänglighet för funktionshindrade är
              viktigt inte bara ur rättvisesynpunkt. Handikappanpassningen av
              lokaler kan dessutom vara till nytta och bekvämlighet för allmänheten
              i stort, inte minst till följd av att vi lever allt längre. Med
              ökad ålder riskerar ett och annat funktionshinder att komma som
              ett brev på posten, vilket i sin tur riskerar att begränsa människors
              sociala kontaktytor och livskvalitet. Kan vi komma över hindren
              så mycket det går är jag övertygad om att vi kan hämta hem både
              hälsomässiga och samhällsekonomiska vinster.
            </seg>
            <seg n="f9c2b412">
              Jag vill ta tillfället i akt att påminna om ett välkänt ordspråk:
              Ett glatt hjärta gör ansiktet ljust, men ett bittert sinne ger
              röta i benen. Även om det uttrycktes för väldigt länge sedan rymmer
              påståendet en visdom grundat på lång erfarenhet.
            </seg>
            <seg n="a6ce0b6b">
              Jag är övertygad om att stimulans av våra sinnen motverkar depression,
              förbättrar minnet och ökar möjligheter till sociala kontakter.
              Utan kulturen blir vårt liv fattigare.
            </seg>
          </u>
          <note n="e23833d0">
            Herr talman! Jag yrkar bifall till reservation 3.
          </note>
          <note type="speaker" n="c9e75c5c">
            Anf. 138 LARS OHLY (V):
          </note>
          <u who="lars_ohly_517dae" xml:id="i-cd26fa43c9194a85-0" n="6352c43b" next="i-ef48514264c96b54-0">
            <seg n="14a44874">
              Herr talman! Tycker man att något är viktigt ser man till att
              det är tillgängligt. Tycker man att något är viktigt för alla
              ser man till att det är tillgängligt för alla. Gör man inte det
              visar man i handling att man inte tycker att det är särskilt viktigt
              utan att det är okej att vissa inte har tillgång till det som
              andra ser som självklart.
            </seg>
            <seg n="57492936">
              Detta är sanningar som gäller alla områden, även kulturens. Egentligen
              skulle vi inte ha behövt diskutera fysisk tillgänglighet, inte
              på kulturområdet och inte på något annat område heller, om regeringen
              bara hade fått ändan ur vagnen och gjort något åt den utredning
              där remisstiden gick ut för 846 dagar sedan.
            </seg>
            <seg n="3fffb41c">
              För 846 dagar sedan gick remisstiden ut för utredningen Bortom
              fagert tal, som handlar om att göra bristande tillgänglighet till
              diskrimineringsgrund och att bygga bort otillgänglighet i hela
              samhället.
            </seg>
            <seg n="9ff0293b">
              Detta finns inte med i det betänkande vi nu diskuterar, men jag
              säger detta för att det är skamligt att vi inte har kommit längre.
              År 2000 beslutade en enig riksdag att otillgänglighet på tio års
              tid skulle byggas bort i hela samhället. Vi har misslyckats med
              den ambitionen, och det är ett misslyckande som tyvärr fortfarande
              drabbar många människor. Egentligen drabbar det oss alla. Vi har
              alla något funktionshinder, tror jag. Det är inte vi och de. Det
              är vi.
            </seg>
            <seg n="46d66dba">
              Mina funktionshinder är än så länge ganska hanterbara. Jag har
              lite ont i knäna ibland och kan inte springa, och så kan jag inte
              läsa utan läsglasögon. Det är inte så farligt.
            </seg>
            <seg n="2c964795">
              Men om jag får leva lite längre och kanske bli lika gammal som
              min far, som dog när han var 89 år, kommer jag säkert att få större
              problem med rörlighet, större problem att utföra allt det som
              jag nu tycker är enkelt eller självklart.
            </seg>
            <seg n="dbf784e3">
              Min pappa var väldigt glad för att det fanns hiss när han skulle
              hälsa på hemma hos någon. Men hemma hos min syster fanns det inte,
              och då fick han gå tre trappor utan hiss. Det hade han, som vanligtvis
              inte kunde förflytta sig utan rullator, jätteproblem med.
            </seg>
            <seg n="f4545a08">
              Så ser tillgänglighetsfrågorna ut. Det är inte vi och de, utan
              det är vi och vi. Alla tjänar på att tillgängligheten omfattar
              så många som möjligt.
            </seg>
            <seg n="63ca8fdc">
              Det är egentligen en syn på välfärd som jag tycker att vi borde
              anamma för hela kulturområdet. Alla ska få stöd och hjälp när
              de behöver det. Den som inte behöver kvalificerad vård just nu
              ska ändå vara med och betala för att den som behöver ska få det,
              i vetskap om att den dag jag själv behöver det finns vården där.
            </seg>
            <seg n="74c6c7f7">
              Det är precis likadant med tillgängligheten på kulturområdet.
              Men funktionshindersperspektivet, som vi i Vänsterpartiet talar
              om och som finns med i reservation 1, som jag för övrigt yrkar
              bifall till, handlar inte bara om tillgänglighet. Det handlar
              inte bara om att man ska kunna ta del. Det handlar i minst lika
              stor utsträckning om att synliggöra funktionshindrades historia,
              funktionshindrades egen kultur och som Gunilla Carlsson visade
              i talarstolen vissa funktionshindrades egna språk. Till exempel
              är de dövas historia och språk osynliggjorda i stor utsträckning
              i vårt samhälle.
            </seg>
            <seg n="05b82d0c">
              Det är inte rimligt att inte funktionshindrades erfarenheter,
              kunskaper och historia synliggörs på samma sätt som vi, efter
              lång kamp, har fått igenom att till exempel kvinnors historia
              i åtminstone hyfsat stor del synliggörs och det ses som självklart
              att regeringen lägger ett jämställdhetsperspektiv på olika uppdrag
              till myndigheter. Men funktionshindersperspektiv finns väldigt
              sällan med. Det borde vara lika självklart. När vi pratar om mångkultur
              och mångfald ska också funktionshindersperspektivet innefattas.
            </seg>
            <seg n="ba9fae6c">
              Så är det inte i dag. Därför är det tyvärr nödvändigt för mig
              att stå fast vid reservation 1, som lyfter fram betydelsen av
              att funktionshindersperspektivet får genomslag.
            </seg>
            <seg n="689ac183">
              En annan del av betänkandet handlar om det som kallas kreativa
              näringar. Det är naturligtvis bra att man visar att det också
              finns ekonomisk vinning av kulturverksamheter och kulturellt skapande
              på många sätt. Det finns ett ekonomiskt mervärde i kultur det
              är helt riktigt.
            </seg>
            <seg n="e0d670f0">
              Men jag vill höja ett varnande finger. Ibland märker jag i debatten
              att diskussionen om kreativa näringar innebär att det blir bara
              den kultur som är lönsam ekonomiskt som man finner det värt att
              uppmärksamma. Men kultur är inte i första hand till för att göra
              ekonomisk vinning. Den kan göra det, och det är bra att vi synliggör
              att det görs, att den bidrar till exportintäkter genom musikexport
              och att det finns ekonomisk vinning med olika typer av kulturverksamhet.
              Visst, det är bra. Men kultur har ett värde även och kanske speciellt
              när det inte går att räkna hem den krona för krona.
            </seg>
            <seg n="4beb6aa3">
              Det handlar om den kultur som faktiskt måste få kosta, den kultur
              som berikar våra liv men inte nödvändigtvis syns i bruttonationalinkomsten.
            </seg>
            <seg n="64d7f5d4">
              Därför vill jag utan att ha någon reservation i frågan ändå lyfta
              att perspektivet på kreativa näringar måste vara detta: Det är
              bra att det finns kulturverksamhet som ger inkomster, men kultur
              får aldrig reduceras till att enbart handla om det. Alla kulturarbetare
              ska inte bli företagare. Det är inte ett rimligt synsätt att all
              kultur ska kunna kommersialiseras. Mycket av det vi själva upplever
              att vi har glädje av i form av konst och kultur i samhället måste
              få kosta.
            </seg>
            <seg n="8f6f29d2">
              All kultur kan inte och ska inte kommersialiseras det är min
              fasta övertygelse.
            </seg>
          </u>
          <note n="21d11a2d">
            Anf. 139 ANNE MARIE BRODÉN (M):
          </note>
          <u who="lars_ohly_517dae" xml:id="i-ef48514264c96b54-0" n="6352c43b" prev="i-cd26fa43c9194a85-0">
            <seg n="6548c23f">
              Herr talman! Jag vill börja med att säga att det har varit en
              intressant eftermiddag med mycket kulturdiskussioner. Det är bra,
              det är viktigt, och det är angeläget. I de kulturpolitiska målen
              säger vi tydligt att kulturen ska ta mer plats och att alla ska
              ha möjlighet att delta i kulturlivet. Därför är detta betänkande,
              som visar att kulturen ska vara till för alla, extra viktigt.
            </seg>
            <seg n="ffd17810">
              Vi moderater vill tillsammans med våra alliansvänner fortsätta
              att värna kulturen och dess möjligheter att nå många människor,
              alla människor. Vi kan i betänkandet läsa att mycket görs inom
              områden. Det gäller ökad tillgänglighet, jämställdhet, kultur
              och hälsa samt kulturella och kreativa näringar. Det är också
              några av de frågor som har diskuterats och lyfts upp av delar
              av oppositionen.
            </seg>
            <seg n="0b7054f6">
              Först vill jag säga något om det som sagts tidigare när det gäller
              att inget görs, att inga pengar satsas, att det inte finns något
              intresse att gå från ord till handling, som vi har hört under
              eftermiddagen. Då tog jag fram några siffror, för det är alltid
              intressant.
            </seg>
            <seg n="d19adf99">
              Hur såg kulturbudgeten ut för statens del 2006? Den var på 5,9
              miljarder kronor. Hur ser den ut 2013? Den är nästan 6,9 miljarder
              kronor. Något har hänt sedan den borgerliga regeringen tog vid,
              och det är viktigt att lyfta fram.
            </seg>
            <seg n="e527c07e">
              I mitt anförande kommer jag också att peka på några speciella
              frågor. Men innan dess ska jag nämna vad Kulturrådet ofta säger
              när man är ute och talar. Jag förstår ju att oppositionen gärna
              vill ifrågasätta den rollen, och man vill också säga att vi inte
              riktigt gör det vi säger eller säger saker som vi sedan inte gör.
            </seg>
            <seg n="81b8b7c7">
              Kulturrådet lyfter fram några saker som har varit oerhört väsentliga
              i kulturpolitiken. Det ena är barns och ungas rätt till kultur.
              Det är en mycket viktig skrivning som har gjorts och som har antagits
              här i riksdagen. Det andra är kultursamverkansmodellen runt om
              i snart sagt alla regioner i landet, där man pratar kultur mer
              än någonsin. Man ställer också krav på bland annat barns och ungas
              rätt till kultur, kultur och hälsa samt många andra saker som
              lyfts fram i denna kultursamverkansmodell. Det har betydelse.
              Det gör skillnad.
            </seg>
            <seg n="74873c81">
              Vi kan också komma ihåg den diskussion som Lars Ohly lyfte fram
              om kulturens betydelse för dess egen skull. Det var en ganska
              stor diskussion med anledning av kulturpropositionen, där vi fick
              ganska mycket kritik därför att vi pratade om att kulturen hade
              aspekter på andra områden. I dag hör vi mycket mindre av den kritiken,
              och vi ser till och med motioner i betänkandet kring just andra
              aspekter på kulturen.
            </seg>
            <seg n="093dc4d2">
              Men jag delar Lars Ohlys uppfattning. Det är också väldigt viktigt
              att hålla fast vid att kulturen har en stor och viktig betydelse
              alldeles för sin egen skull och att man gärna får vara både kritisk
              och besvärlig, om man nu ska uttrycka det så. Att man ifrågasätter
              det bestående är en del av kreativiteten och kulturens roll.
            </seg>
            <seg n="c30747d2">
              Herr talman! Jag vill fortsätta med att uttrycka min glädje över
              Umeå kulturhuvudstadsår. Det är ett fantastiskt förtroende som
              man har fått att bli Europas kulturhuvudstad 2014. Att vi i Sverige
              har en stad som kan mäta sig med många andra i Europa ska vi vara
              stolta över.
            </seg>
            <seg n="87bdacc5">
              Varför får Umeå denna utmärkelse? Man har ett stort kontaktnätverk
              och arbetar framgångsrikt inom kulturens område. Vi kan på detta
              sätt från Sveriges sida och från Umeås sida visa hela Europa den
              fantastiska kultur som finns i Umeå och i Sverige.
            </seg>
            <seg n="18b3e713">
              Umeå har under många år arbetat med detta. Utskottet var på besök
              i Umeå, och vi fick se en del av hur man har arbetat med kulturdriven
              tillväxt och uppmärksammat kulturens roll för hållbar utveckling.
            </seg>
            <seg n="f2c3a75b">
              Här har regeringen satsat pengar. Förutom att vi har satsat i
              det stora hela har vi också öronmärkt pengar till Umeå kulturhuvudstadsår.
              Vi har gett Statens kulturråd i uppdrag att både samordna och
              följa upp vad som händer. Vi har också gett Tillväxtverket ett
              särskilt uppdrag att medverka i kulturhuvudstadsåret. Tillväxtverket
              har en speciell roll när det gäller att koordinera de kulturella
              och kreativa näringarna, vilket är viktigt i sammanhanget.
            </seg>
            <seg n="b35df319">
              Vad är då kulturella och kreativa näringar? Om jag ska beskriva
              vad det är vill jag börja med att knyta an till en av världens
              mest kända svenskar, nämligen Astrid Lindgren. Hennes författarskap
              älskas av barn över hela världen och säkert av många av oss här
              i kammaren.
            </seg>
            <seg n="3bef43ba">
              Ur hennes författarskap har många jobb skapats. Förlag och filmbolag
              har tjänat pengar på hennes skrivande. Hennes hembygd i Småland
              gästas årligen av tiotusentals turister som äter, sover, handlar
              och tittar på platsen där bland annat Emilfilmerna spelats in.
              Ur hennes författarskap har också stora företag som Junibacken
              och Astrid Lindgrens värld växt upp.
            </seg>
            <seg n="cd5ced08">
              Men alla vet också vad Pippi och Emil har betytt för många av
              oss när vi har växt upp viljan att vara annorlunda, att våga ifrågasätta
              och att också som Pippi kunna vara stark när det blåser.
            </seg>
            <seg n="e73f9434">
              Herr talman! Detta var ett exempel av många som finns att berätta
              om inom området kulturella och kreativa näringar. Mer finns att
              läsa i en rapport som vi moderater har gjort efter en resa runt
              om i Sverige då vi har besökt olika verksamheter.
            </seg>
            <seg n="5131903a">
              Jag kan nämna några siffror i denna rapport. De kulturella och
              kreativa näringarna utgör i dag 5 procent av bnp och omsätter
              omkring 300 miljarder årligen. Alla branscher som vi har tittat
              på redovisar tillväxttal.
            </seg>
            <seg n="a175c5c3">
              Ett exempel är dataspelsbranschen, som utskottet också har att
              hantera ibland, som har växt med 1 400 procent på tio år, och
              90 procent av branschens omsättning går på export.
            </seg>
            <seg n="60e7dc3c">
              Herr talman! Med kulturpropositionen Tid för kultur lade vi grunden
              för en ny och modern kulturpolitik. Här lyfte vi fram bland annat
              kulturens roll för tillväxt och sysselsättning. Vi lyfte också
              fram att det är viktigt att vi stöder kulturpolitiken när det
              gäller konstnärligt skapande i olika former och att vi skapar
              förutsättningar för att bevara, tolka, tillgängliggöra och utveckla
              kulturlivet.
            </seg>
            <seg n="d9cceb7e">
              I Alliansens regeringsförklaring för riksdagsåret 2012/13 finns
              det många viktiga satsningar på ökad sysselsättning, forskning,
              infrastruktur och bättre välfärd. Men det ska också finnas förutsättningar
              för företagande och fler företag.
            </seg>
            <seg n="256e7685">
              Det är också viktigt att lyfta fram att statsministern speciellt
              pekade på satsningen på kulturen och dess betydelse i samhället
              och för enskilda människor.
            </seg>
            <seg n="f4977051">
              Vi moderater menar att handlingsplanen för kulturella och kreativa
              näringar har bidragit till en fortsatt utveckling av kulturen
              runt om i landet.
            </seg>
            <seg n="8a1f0e95">
              Jag vill även lyfta fram vikten av tillgänglighet inom kulturens
              område. Vi har just i dag i utskottet beslutat om att i vår uppföljnings-
              och utvärderingsgrupp titta vidare på tillgänglighetsperspektivet,
              vilket jag tycker är mycket bra.
            </seg>
            <seg n="e8c2d970">
              Det är också bra att vi har en fortsatt diskussion om regeringens
              strategi som finns och som är tydlig om att vi vill ha en bättre
              och tydligare tillgänglighet inom kulturens område men också inom
              många andra områden. Det handlar om att ha konkreta och tydliga
              mål för samhällets insatser just för att öka tillgängligheten
              de kommande fem åren.
            </seg>
            <seg n="1386f27d">
              På vårt område är det Statens kulturråd och Riksantikvarieämbetet
              som har ansvaret för att vara samlande, stödjande och pådrivande
              i arbetet för att nå de funktionshinderspolitiska målen.
            </seg>
            <seg n="96d0fa09">
              Herr talman! Till slut vill jag säga något om betydelsen av kultur
              och hälsa. Som många här vet brinner jag för detta område. Jag
              är också glad för att det kommer motioner på detta område.
            </seg>
            <seg n="88c267b7">
              Det finns mycket forskning i dag. Jag tror att Gunilla Carlsson
              i Hisings Backa sade att det inte fanns. Men det finns både internationell
              och nationell forskning som pekar precis åt samma håll.
            </seg>
            <seg n="6d0fd077">
              Göteborg nämndes. Där finns ett centrum för kultur och hälsa.
              Och på Karolinska har man fått ett stort anslag för att titta
              på musikens betydelse för hälsan, vilket vi också har hört här
              tidigare.
            </seg>
            <seg n="1b1ed9c3">
              En person som har varit föregångare på området kultur och hälsa
              är Gunilla von Bahr. Hon började arbeta med detta när hon lämnade
              rektorskapet på Kungliga Musikhögskolan. Hon berättade ofta att
              hennes musik kom från hjärtat. Hon sade att det är så viktigt
              att inse att kulturella aktiviteter skapar välmående och sociala
              kontakter. Men det är också viktigt att forskningen tittar mer
              på området kultur och hälsa. Jag hoppas att vi kan fortsätta göra
              det på olika sätt.
            </seg>
            <seg n="8ba89161">
              Herr talman! Till sist vill jag säga att den satsning på 40 miljoner
              som regeringen har gjort på kultur för äldre har satt i gång många
              spännande verksamheter och att än mer växer fram.
            </seg>
            <seg n="30e71600">
              Det finns en delrapport på Kulturrådets hemsida om vad dessa
              pengar har betytt för kultur för äldre. Jag hoppas att vi får
              se mycket mer.
            </seg>
            <seg n="6772c9d8">
              Vi moderater är övertygade om att kulturen har oändliga möjligheter
              och bidrar positivt till att påverka hela samhället. Men kultur
              handlar också om att sänka trösklar in till kulturen och att samtidigt
              hävda att kulturen har ett egenvärde och är en viktig aktör i
              ett demokratiskt samhälle. Inte minst måste vi fortsatt sätta
              fokus på att ett jämställt kulturliv bidrar till kreativitet,
              mångfald och kvalitet.
            </seg>
            <seg n="ac1232d5">
              Herr talman! Jag sade inte i mitt anförande att det inte fanns
              någon forskning, men jag sade att det inte fanns så mycket forskning.
            </seg>
            <seg n="566867b2">
              Jag tänkte ställa en fråga angående det som jag också tog upp
              i mitt anförande och som du, Anne Marie Brodén, talade om lite
              grann avslutningsvis, nämligen vikten av ett jämställt kulturliv.
            </seg>
            <seg n="3751a561">
              Vi lyfter i en reservation fram att vi tycker att man ska samla
              in statistik som är könsuppdelad. Men man skulle också kunna lyfta
              fram de institutioner och organisationer som får statliga bidrag
              och som jobbar offensivt för ett mer jämställt kulturliv som goda
              exempel och att de ska gynnas vid bidragsgivning.
            </seg>
            <seg n="deb08b2e">
              Anne Marie Brodén lyfte inte fram den frågan över huvud taget.
              Statistiken inom kulturområdet har varit eftersatt länge. Det
              är synd. Det är bra att Myndigheten för kulturanalys nu får ett
              uppdrag när det gäller statistiken. Men det är inte riktigt tydligt
              vad myndigheten ska göra med statistiken.
            </seg>
            <seg n="185b3684">
              Jag vill fråga Anne Marie Brodén hur hon ställer sig till att
              man skulle kunna lyfta in just denna könsuppdelade statistik som
              en grund för att kunna jobba mer aktivt med en jämställd kulturpolitik.
            </seg>
            <seg n="563f2f9b">
              Herr talman! Jag tackar för frågan.
            </seg>
            <seg n="5996f7eb">
              Jag försökte hinna med att säga något om jämställdhet på slutet.
              Jag tycker att det är viktigt. Vi har också haft en hearing i
              utskottet tidigare, där vi har pekat på problem som finns inom
              jämställdhetsområdet. Det gäller till exempel inom ett område
              som filmen, där det på många sätt är ojämlikt hur pengarna fördelas.
              Men en bra början är väl ändå att nu ge detta uppdrag och att
              man, som vi också skriver i betänkandet, får medel till att börja
              bli bättre på att samla in statistik. Utifrån det kan man sedan
              gå vidare.
            </seg>
            <seg n="6c159959">
              Visst tycker jag att jämställdheten är viktig, inom alla områden.
              Jag tycker att den är viktig också inom kulturen. Det är inte
              så att allt är bra bara för att man gör saker, men jag tycker
              ändå att det händer mer nu än vad det har gjort tidigare.
            </seg>
            <seg n="fc0cd566">
              Herr talman! Jag tycker också att det är bra att man samlar in
              statistik, men om man nu ändå vill få en förändring är ett sätt
              att faktiskt samla in en könsuppdelad statistik för att se hur
              det ser ut inom kulturområdet och vad man skulle kunna vidta för
              aktiva åtgärder för att öka jämställdheten inom området. Därför
              tycker jag att det är lite tråkigt att Anne Marie Brodén inte
              ser den möjligheten. Om man ändå ska samla in statistik är väl
              detta ett ypperligt tillfälle att faktiskt göra någonting åt den
              ojämställda fördelningen inom kulturen.
            </seg>
            <seg n="b58c621a">
              En annan fråga jag lyfte fram är tillgängligheten. Vi kan titta
              på det utifrån att man ska kunna ta del av kultur, vilket jag
              tycker är jätteviktigt, men det handlar också om hur vi möjliggör
              för fler människor att vara delaktiga i kulturverksamhet. Då tog
              jag som ett exempel det här med språket att man talar teckenspråk
              innebär inte att man har en funktionsnedsättning, utan man talar
              ett annat språk. Så som politiken ser ut i dag blir det dock väldigt
              kopplat till en funktionsnedsättning.
            </seg>
            <seg n="415964fd">
              Hur ser Anne Marie Brodén på detta, och vad är hon villig att
              göra för att också de med hörselnedsättning ska få möjlighet att
              vara mer aktiva? Vi vet i dag att det finns barn och unga som
              inte kan vara med i musik- och kulturskolan för att de inte är
              hörande. De har dock, faktiskt, ett annat språk.
            </seg>
            <seg n="563f2f9b">
              Herr talman! Jag tackar för frågan.
            </seg>
            <seg n="009fc3d1">
              Jag tycker att tillgängligheten är oerhört viktig. Jag tittade
              lite på detta med hur vi ser på syn och hörsel, till exempel hur
              ser det ut? Folkhälsoinstitutet har gjort en del studier på detta
              och tittat på hur många som får tillgång till kultur inom olika
              grupper.
            </seg>
            <seg n="5bf3ad06">
              Jag delar uppfattningen att enbart fysisk tillgänglighet inte
              är tillräckligt för att diskutera tillgänglighet. Då kan man ändå
              säga att 40 procent av de 30 000 som tillfrågades har möjlighet
              att gå, och går, på bio och olika saker. Den siffran är inte tillräcklig,
              men det har ändå flyttat sig framåt. Jag tror att detta handlar
              om att sätta upp långsiktiga mål, som man har gjort i strategin.
              Det handlar också om att öka trycket och kravet på att det ska
              vara tillgängligt och att man tänker på att man i olika lokaler
              överallt ser till hörseln eller att det finns tillräckligt med
              tolkar, vilket är en annan sak som kan vara viktig.
            </seg>
            <seg n="f9f87915">
              Det vi från regeringens sida tydligt säger är alltså att vi tycker
              att det görs mycket men att det behöver göras mer. Vi har också
              pekat ut att vi vill förbättra området teknik och att befintlig
              teknik ska utnyttjas bättre. Vi pekar också ut syntolkning, textning
              och andra hjälpmedel samt att man ska ha bättre pedagogik och
              bemötande. Det handlar nämligen också om att innehållet i verksamheten
              ska bli mer tillgängligt för alla.
            </seg>
            <seg n="f4fc3691">
              Jag är alltså överens med Gunilla om att detta är en viktig fråga,
              och jag tycker att regeringen jobbar på ett bra sätt med detta.
              Vi moderater kommer dock att trycka på för att än mer ska hända.
            </seg>
          </u>
          <note n="ee5f614f">
            Herr talman! Jag yrkar bifall till förslaget i betänkandet och
            avslag på samtliga motioner och reservationer.
          </note>
          <note n="f7bade21">
            I detta anförande instämde Ulf Nilsson (FP), Per Lodenius (C)
            och Lars-Axel Nordell (KD).
          </note>
          <note n="8c3ad029">
            Anf. 140 GUNILLA CARLSSON i Hisings Backa (S) replik:
          </note>
          <note n="ce93ba4a">
            Anf. 141 ANNE MARIE BRODÉN (M) replik:
          </note>
          <note n="a9d3bea1">
            Anf. 142 GUNILLA CARLSSON i Hisings Backa (S) replik:
          </note>
          <note n="6e2e6b9f">
            Anf. 143 ANNE MARIE BRODÉN (M) replik:
          </note>
          <note type="speaker" n="1197a8aa">
            Anf. 144 AGNETA BÖRJESSON (MP):
          </note>
          <note n="953b6df7">
            Herr talman! Vi debatterar nu kulturutskottets betänkande nr
            6 Kultur för alla . I betänkandet behandlas 27 olika motionsyrkanden.
          </note>
          <u who="agneta_borjesson_f48f5d" xml:id="i-037deca939d6ecd9-0" n="e9d5758e">
            <seg n="edb4d033">
              Jag vill yrka bifall till reservation nr l. Egentligen hade jag
              velat yrka bifall till hela motion 264, men jag har ändå valt
              att yrka bifall till reservation nr 1. Det känns som att det är
              lite starkare, och det blir i alla fall halva vår motion.
            </seg>
            <seg n="93325231">
              Jag ska också säga att jag står bakom vår motion nr 343, som
              handlar om digital allemansrätt. Den kommer jag också att tala
              om lite senare.
            </seg>
            <seg n="8c68b8d9">
              Majoriteten i kulturutskottet har valt att avstyrka samtliga
              motionsyrkanden som handlar om funktionshinder, med hänvisning
              till att det pågår ett arbete med att skildra funktionshindrades
              historia samt för att öka tillgängligheten till kultur. Anne Marie
              Brodén talade tidigare om att det görs mycket men att det behövs
              mer hjälpmedel.
            </seg>
            <seg n="886f4e54">
              Egentligen tycker jag att det handlar betydligt mer om den andra
              delen. Det har funnits några tillfälliga utställningar på museer
              med perspektiv på funktionshinder. Fasta utställningar finns inte
              alls, om det inte råkar vara ett specialmuseum med inriktning
              på viss funktionsnedsättning. För övrigt är personer med funktionsnedsättning
              väldigt sällan representerade på museer, liksom de levnadsförhållanden
              för personer med funktionsnedsättning som har funnits under olika
              tidsepoker.
            </seg>
            <seg n="ea329335">
              Museers insatser och sociala ansvar för att visa upp alla gruppers
              kulturarv och synliggöra detta är viktigt. Det ger både kunskap
              och förståelse för hela vår funktionshindershistoria eller, som
              man kanske sade då, handikapphistoria. Det finns väldigt många
              historier att ta del av, från boenden den del som går från institutioner
              till eget boende skola, specialklasser för elever med synskada,
              de så kallade obildbara eleverna utan rätt till skolgång över
              huvud taget till en skola för alla, rättighetslagstiftning och
              hela LSS.
            </seg>
            <seg n="29f01e65">
              Det finns många exempel på hur Sverige har förändrats när det
              gäller synen på personer med funktionsnedsättning. Denna historia
              behöver synliggöras och vända sig till alla, för den berör hela
              samhället inte bara denna grupp.
            </seg>
            <seg n="60988481">
              De svårigheter museerna själva framhåller när det gäller att
              arrangera utställningar ur ett funktionshindersperspektiv är brist
              på tillgänglighet till byggnaden, brist på kunskap om bemötande
              och en allmän brist på själva perspektivet. Det gjordes en rapport
              under förra året, Funktionshinderperspektiv på museernas arbete
              . Där säger museipersonalen att de upplever det som svårt att
              på ett naturligt sätt integrera perspektiv på funktionsnedsättning
              med den ordinarie verksamheten.
            </seg>
            <seg n="c4693fe6">
              Jag tror att det är viktigt att inkludera ett funktionshindersperspektiv
              i allt arbete museerna gör, som samlingar, arkiv och utställningar.
              Då kommer kunskapen att öka, och då kommer det också att finnas
              underlag för att göra fler utställningar och pedagogisk verksamhet
              med ett sådant perspektiv helt integrerat.
            </seg>
            <seg n="826b2fbd">
              I vårt betänkande hänvisar majoriteten i utskottet till arvsfondsprojektet
              Handikapphistoria i kulturarvet, som har arbetat under ett par
              år med att öka museisektorns kunskaper om funktionshindersperspektivet.
              Man säger att det är viktigt att följa arbetet. Arbetet är dock
              tänkt att ta slut under 2013. Är det inte dags att vi faktiskt
              sätter ned foten för att få till någon form av mer permanent verksamhet?
              Detta är någonting väldigt många ser ett behov av just i dag.
            </seg>
            <seg n="68876194">
              Så till vår motion nr 343 och begreppet kulturell allemansrätt.
              Detta är ett helt nytt begrepp, som tidigare har använts för helt
              andra saker men som jag vill använda för att skapa ett lagrum
              för det som kan få vara fritt att använda på nätet. Sverige har
              en lång tradition av att allemansrätt finns ute i naturen, och
              jag tror att det är ett bra begrepp att använda även för nätet.
            </seg>
            <seg n="1617e65d">
              Vi vet att när kopiering av enskilda verk blir enklare och snabbare
              och kopiorna blir mer lika originalet blir frågan om upphovsrätt
              alltmer aktuell. Att utveckla och inom några områden modernisera
              upphovsrätten så att den passar dagens teknik är helt centralt
              för kulturens utveckling. Parallellt finns det verk som i dag
              är helt fria att använda, men i Sverige finns det ingen lagstiftning
              som skyddar dem som vill använda verken. Vi ser att många app-utvecklare
              och programutvecklare får använda sig av information från andra
              länder där man har den här typen av lagligt stöd.
            </seg>
            <seg n="4fa744d3">
              Att införa ett lagrum för en kulturell allemansrätt skulle ge
              en juridisk status och ett tydligt ramverk för de verk som får
              användas och förändras. Den lagstiftning som allra tydligast har
              synliggjort detta är den amerikanska. Den anger att när ett verks
              skyddstid upphört eller om upphovsrättsinnehavaren bestämmer så
              tillhör verket en sorts kulturell allemansrätt, public domain.
              Dessutom tillhör de flesta texter och bilder som skapats med offentliga
              medel av federala myndigheter det som fritt får användas. Det
              är därför som mycket av våra väderrapporter kommer från amerikanska
              sajter eftersom vi inte tillåter användning av information på
              samma sätt.
            </seg>
            <seg n="9d77ad3a">
              Länderna i Europa har haft en starkare upphovsrättslagstiftning.
              Upphovsrättens ideella rättigheter, till exempel rätten att erkännas
              som verkets upphovsman och rätten att protestera mot vandalisering
              av verket, kan aldrig fråntas upphovsmannen så länge verket omfattas
              av upphovsrättslagens skyddstid. Den är 50 år från skapelseåret
              eller 70 år efter upphovsmannens död. Upphovsmannen kan visserligen
              skriftligen lova avstå från att utnyttja sina ideella rättigheter,
              men han kan inte avsäga sig dem.
            </seg>
            <seg n="2d8cfc6a">
              Detta innebär inte att det inte finns helt fria verk bland verk
              som nyproducerats i Europa, men publicering av sådana verk åtföljs
              ofta av vissa krav, till exempel att en fotografs namn ska anges
              eller liknande. Detta gäller även i Storbritannien, där man visserligen
              använder uttrycket public domain men nästan uteslutande avser
              de verk vars skyddstid gått ut. Även när ett verks skyddstid gått
              ut är det numera praxis i Europa att ange upphovsmannen om denne
              är känd.
            </seg>
            <seg n="3ee53832">
              Utvecklingen på internet går i en rasande takt, och lagstiftarna
              har haft svårt att följa med. Genom att ge tydliga lagrum för
              det som vi alla äger gemensamt eller det som inte har någon ägare
              alls eller bara det som vi vill ska vara fritt på nätet skapar
              vi stora ekonomiska och andra möjligheter, kreativa sådana, för
              dem som vill vidareutveckla det fria materialet. Miljöpartiet
              menar därför att det behövs en lagtext där man tydliggör när ett
              verk är fritt och hur det i så fall kan få användas och ger upphovsmän
              utökade möjligheter att förfoga över sina egna ideella rättigheter.
            </seg>
          </u>
          <note type="speaker" n="a91a47f8">
            Anf. 145 ULF NILSSON (FP):
          </note>
          <u who="ulf_nilsson_9b642f" xml:id="i-fab53a3ac85a051c-0" n="7c6f5f23" next="i-5d26996ad6c296c9-0">
            <seg n="7ee0fac9">
              Herr talman! Kultur för alla är namnet på det betänkande vi nu
              talar om. Temat är att kultur ska alla kunna ta del av, bli inspirerade
              av och få en fördjupad kunskap av. Alla ska kunna stärkas av kulturens
              utvecklande kraft. Det handlar om konstnärliga upplevelser genom
              litteratur, målning, musik med mera, och det handlar om kunskap
              och information genom museer och utställningar. Det här betänkandet
              handlar särskilt om hur alla ska kunna få tillgång till kultur.
              Det handlar också om hur kulturen ska belysa människors olika
              livsvillkor. Det pågår i Sverige ett antal viktiga projekt som
              på olika sätt nämns i betänkandet.
            </seg>
            <seg n="d248034f">
              Rätten för funktionshindrade, eller funktionsnedsatta som man
              säger i dag, att vara delaktiga och inkluderas i samhällsliv och
              kultur är en historisk hjärtefråga för oss folkpartister. Vi har
              till exempel länge drivit att bristande tillgänglighet ska räknas
              som diskriminering på samma sätt som när människor utan saklig
              anledning blir nekade tillträde till lokaler och verksamheter.
              Dit har vi inte nått än i Sverige, men jag är mycket glad över
              att regeringen nu ger en del institutioner särskilda statsbidrag
              för att inrätta en handlingsplan för ökad tillgänglighet. Det
              är flera kulturinstitutioner som ska ha åtgärdat onödiga hinder
              senast 2016, och samtliga ska ha webbplatser som är tillgänglighetsanpassade
              senast 2016. Det kan tyckas vara en lång tid; det tyckte jag spontant
              när jag läste om det. Men samtidigt ska vi veta att det är många
              gamla lokaler, och det är väldigt lite som är gjort tidigare.
            </seg>
            <seg n="4212a62e">
              Ett pågående projekt är Handikapphistoria i kulturarvet, och
              det kopplas till den övergripande strategin för funktionshinderspolitiken
              fram till 2016. Projektet Handikapphistoria i kulturarvet sker
              i samarbete mellan Nordiska museet och Handikapphistoriska föreningen
              och finansieras för övrigt av Allmänna arvsfonden. De har redan
              lämnat en rapport där de beskriver bland annat hur just funktionshindrades
              erfarenheter ofta saknas i museernas fasta utställningar, något
              som även andra tagit upp här. De betonar hur viktigt det är att
              alla människors historia blir synliggjord.
            </seg>
            <seg n="6034e2b9">
              Det finns redan flera positiva initiativ, men samtidigt visar
              rapporterna att museerna har varit duktigare och haft större medvetenhet
              när det gäller att öka tillgängligheten till lokaler än när det
              gäller innehållet i de fasta utställningarna. I museernas basutställningar
              är funktionshinder väldigt sällan belysta, utom på en del specialmuseer
              och i tillfälliga utställningar. Därför är det viktigt att arbetet
              går vidare och att problemen följs upp. Utskottet skriver tydligt
              att vi följer det här arbetet och att utskottet anser att alla
              delar av samhället ska bli belysta. Det är en förutsättning för
              en levande demokrati.
            </seg>
            <seg n="2628897b">
              Herr talman! Det är naturligtvis av mycket stor betydelse att
              kulturpolitiken medverkar till att kulturen återspeglar den mångfald
              som präglar dagens Sverige och dagens samhälle över huvud taget.
              Kulturen måste helt enkelt vara relevant för hela befolkningen.
              Därför ska många olika erfarenheter, tankar och historier tillvaratas
              och speglas så att alla delar av samhället blir belysta. Utskottet
              skriver därför att vi ser positivt på bland annat projektet Handikapphistoria
              i kulturarvet.
            </seg>
            <seg n="aa7e1f7d">
              Herr talman! Allt fler har börjat inse, som vi hört och vet,
              att det finns genomgående strukturer i samhället som gör att kvinnor
              på olika sätt har svårt att komma fram i karriär och yrkesliv
              på samma sätt som män. Det är inte tillfälligheter, utan det är
              faktiskt genomgående strukturer. Det gäller naturligtvis även
              kulturen. Vi kan se att kvinnohistoria och kvinnors erfarenheter
              och speciella förutsättningar ofta saknas eller är dåligt belysta
              i utställningar och på museer. När man tittar närmare på kulturen
              utifrån ett genusperspektiv inser man att det finns mycket kvar
              att göra.
            </seg>
            <seg n="2f5316bd">
              Nu finns det ett tydligt uppdrag till statens myndigheter att
              integrera ett jämställdhetsperspektiv i sina verksamheter. Statens
              historiska museer har till exempel fått ett särskilt uppdrag att
              utveckla metoder för jämställt innehåll i samlingar och utställningar
              på alla museer. I uppdraget om mångfald ingår också att ge utrymme
              för hbtq-frågor.
            </seg>
            <seg n="945778d1">
              På kulturområdet måste man ha ett dubbelt perspektiv på jämställdhet,
              dels jämställdhet för dem som arbetar med kultur naturligtvis,
              dels jämställdhet i det som visas på museer och utvecklas i skapande
              verksamhet.
            </seg>
            <seg n="9d8d0773">
              Herr talman! Den nya jämställdhetsministern Maria Arnholm konstaterade
              i ett tal häromdagen att 3,6 miljoner kronor är den genomsnittliga
              skillnaden i lön mellan en kvinna och en man över en livstid.
              Det visar att det är mycket kvar att göra för jämställdheten på
              den svenska arbetsmarknaden.
            </seg>
            <seg n="3dcbca63">
              Naturligtvis hänger förhållandena inom kulturvärlden samman med
              hela samhällslivet, med familjepolitiken och med mer eller mindre
              dolda värderingar. Politiken i stort måste ha ett jämställdhetsmål.
              Men även inom kulturvärlden måste man specifikt arbeta bättre
              med till exempel lönejämförelser och analyser om orsaker till
              löneskillnader och gå igenom hur olika tjänster tillsätts.
            </seg>
            <seg n="a8b121eb">
              Varför har kvinnor i kultursektorn lägre lön för samma jobb?
              Det är en fråga som måste ställas. Inte minst för att det i stor
              utsträckning handlar om offentliga arbetsgivare måste institutionerna
              gå i spetsen. Här vill vi påpeka att det redan finns ett uppdrag
              att göra könsuppdelad statistik i statliga institutioner.
            </seg>
            <seg n="900d378f">
              Några andra viktiga områden behandlas i betänkandet. Det är digitalisering
              av kulturarvet och allmänt ökad digital tillgänglighet. Det är
              viktigt. Kulturella och kreativa näringar öppnar många positiva
              möjligheter. Det finns också pågående projekt om kultur och hälsa.
              Jag har valt att begränsa mig. Kolleger från Alliansen och även
              andra talare har tagit upp mer av det i sina anföranden.
            </seg>
            <seg n="b81e82f5">
              För den som lyssnar på den här debatten utifrån kan jag påminna
              om att betänkandet utgår från motioner som har väckts. Det handlar
              inte alls om alla kulturområden inom kulturbudgeten. Det finns
              många andra stora frågor som bara delvis berörs i betänkandet
              och som återkommer i riksdagsdebatten. Det gäller kulturarv, public
              service, bibliotek, läsning och kopplingen till skola.
            </seg>
            <seg n="055d4eeb">
              Först som sist: För mig som liberal är begreppet mångfald ett
              centralt begrepp i Alliansens kulturpolitik. Jag är glad att man
              lyfter fram det begreppet enligt bland annat de kulturpolitiska
              mål som antogs 2009.
            </seg>
            <seg n="5a2b6dc5">
              Många av de motioner som utskottet avstyrker innehåller på många
              sätt viktiga synpunkter. De avstyrks eftersom regeringen redan
              arbetar med de frågor som tas upp. Det pågår ett arbete som blir
              allt intensivare.
            </seg>
            <seg n="9c58fd4e">
              Herr talman! Mångfaldsbegreppet ska genomsyra kulturpolitiken.
              Det innebär att vi ska ha en rikedom av kulturuttryck och att
              olika perspektiv ska finnas. Könsroller och människors olika villkor
              ska speglas, och olika kulturhistoriska aspekter ska lyftas fram.
            </seg>
          </u>
          <note n="230469c6">
            Med det yrkar jag bifall till utskottets förslag i betänkandet
            och avslag på motionerna.
          </note>
          <note n="81a30b40">
            I detta anförande instämde Anne Marie Brodén (M), Per Lodenius
            (C) och Lars-Axel Nordell (KD).
          </note>
          <note n="bfc8b4f2">
            Anf. 146 GUNILLA CARLSSON i Hisings Backa (S) replik:
          </note>
          <u who="ulf_nilsson_9b642f" xml:id="i-5d26996ad6c296c9-0" n="7c6f5f23" prev="i-fab53a3ac85a051c-0">
            <seg n="b77e4a28">
              Herr talman! Jag vill börja med att hälsa Ulf Nilsson välkommen
              till kulturutskottet. Jag tror att detta är din första kulturpolitiska
              debatt. Du kanske har varit uppe i den debatten vid andra tillfällen.
              Det vet jag inte. Utifrån att du nu är ledamot i kulturutskottet
              vill jag hälsa dig välkommen till den kulturpolitiska debatten.
            </seg>
            <seg n="139968c9">
              Jag lyfte upp frågan om ett jämställt kulturliv. Ulf Nilsson
              lyfte i sitt anförande fram att man ser en hel del problem, eller
              man ska kanske säga utmaningar. Det är ojämställt inom kulturen
              precis som det är på många andra ställen i samhället.
            </seg>
            <seg n="1e7515fc">
              Vi har en reservation där vi tycker att man ska samla in statistik
              könsuppdelat. Vi vill också att Statens kulturråd ska ha en samordnande
              roll i samarbete med Myndigheten för kulturanalys för att mer
              systematiskt skapa ett underlag för att göra bedömningar.
            </seg>
            <seg n="f70f4891">
              Utifrån de bedömningarna kan man sedan göra politiska reformer
              eller insatser för att komma åt den situation som är inom kulturområdet.
              Det räcker inte att bara stå och tycka och konstatera hur det
              ser ut. Någonstans måste man också göra någonting, om man nu vill
              ha en förändring.
            </seg>
            <seg n="b6244458">
              Min fråga till Ulf Nilsson är: Hur tänker Ulf Nilsson vad gäller
              en ökad jämställdhet inom kulturområdet? Hur ser han att han skulle
              kunna påverka så att det blir en annan riktning än vad det är
              i dag?
            </seg>
          </u>
          <note type="speaker" n="91cb09a9">
            Anf. 147 ULF NILSSON (FP) replik:
          </note>
          <u who="ulf_nilsson_9b642f" xml:id="i-fab53a3ac85a051c-1" n="7c6f5f23" next="i-5d26996ad6c296c9-1">
            <seg n="139fdf4f">
              Herr talman! Jag vill tacka för att jag blev hälsad välkommen.
              Jag har varit med i en liten men viktig interpellationsdebatt
              häromdagen, och jag har varit med i en del kulturdebatter om mina
              enskilda motioner i kulturfrågor. Det är väldigt roligt. Detta
              är ett mycket centralt område som har betydelse för framtiden.
            </seg>
            <seg n="37b2fda3">
              När det gäller jämställdhet har regeringen tidigare gett ett
              ansvar för den officiella statistiken från januari 2012. Där har
              man ett uppdrag att man ska lämna officiell statistik uppdelad
              efter kön. Regeringen har dessutom aviserat att den avser att
              avsätta ytterligare 2 miljoner kronor till insamlande av den typen
              av statistik. Det skriver vi om i betänkandet.
            </seg>
            <seg n="00a9118a">
              Dessutom har man gett Statens historiska museer ett regeringsuppdrag
              att ta fram underlag för att arbeta fram metoder för en jämställd
              representation i samlingar och utställningar. Slutligen har också
              Svenska Filminstitutet fått ett extra tillskott för att arbeta
              med jämställdhet. Jag vill hävda att arbetet är på gång.
            </seg>
            <seg n="514afbda">
              Med all respekt för de olika motioner om viktiga saker som har
              väckts finns det inte en enda motion som mer än ett parti står
              bakom. Alla är på sitt sätt väsentliga. Men de slår lite grann
              in öppna dörrar.
            </seg>
            <seg n="298ba274">
              Samtidigt ska vi, som vi antyder i våra skrivningar, tydligt
              följa arbetet. Utskottet uttalar sin positiva inställning till
              bland annat arbetet med jämställdhet, tillgänglighet och många
              andra områden.
            </seg>
            <seg n="bda2f88b">
              Det är en tydlig signal till regeringen att vi inte tänker ligga
              på latsidan. Vi kan komma tillbaka och även göra tillkännagivanden
              om det skulle behövas.
            </seg>
          </u>
          <note n="a00ab46b">
            Anf. 148 GUNILLA CARLSSON i Hisings Backa (S) replik:
          </note>
          <u who="ulf_nilsson_9b642f" xml:id="i-5d26996ad6c296c9-1" n="7c6f5f23" prev="i-fab53a3ac85a051c-1">
            <seg n="3e9f1e24">
              Herr talman! Nu lyfter jag fram frågorna utifrån Socialdemokraternas
              motion och förslag om hur vi skulle vilja skapa ett mer jämställt
              kulturliv. Alla partier har möjlighet att yrka bifall eller hänga
              på den reservationen i voteringen. Det kan också Ulf Nilsson göra
              om han tycker att frågan är så viktig att man vill se en förändring.
            </seg>
            <seg n="3356e806">
              Man kan inte bara säga att man borde jobba med dessa frågor.
              Man behöver se till att det mer strukturellt samlas in fakta om
              hur det ser ut. Vi vet i dag att vi har en kultursamverkansmodell
              som gör att väldigt många av besluten fattas ute i regionerna
              även om anslaget kommer från staten.
            </seg>
            <seg n="5fc5db8f">
              Där lyfter vi in att vi vill få en rapportering även vad gäller
              de statliga medel som går ut genom kultursamverkansmodellen. Det
              finns väldigt mycket mer att göra över huvud taget på statistikområdet
              inom kulturen. Det är väldigt eftersatt. Det skulle verkligen
              behövas.
            </seg>
            <seg n="c3395704">
              Jag lyfte i mitt anförande upp tillgängligheten. Man talar mycket
              om att personer med funktionsnedsättning ska kunna ta del av kulturen.
              Men jag lyfte också fram: Hur möjliggör man för människor att
              vara delaktiga? Jag tog som ett exempel människor som talar ett
              annat språk. Det gäller dem som talar teckenspråk. Det gör att
              de hamnar väldigt mycket utanför. Det finns heller inte någon
              som har ett övergripande ansvar vad gäller kultur för dem som
              talar teckenspråk.
            </seg>
            <seg n="5c0d7d64">
              Kulturrådet har inte något uppdrag. Det finns heller inte någon
              annan som har det. Hur ser Ulf Nilsson på att vi utestänger människor
              för att de talar ett annat språk än svenska?
            </seg>
          </u>
          <note type="speaker" n="f596cdf9">
            Anf. 149 ULF NILSSON (FP) replik:
          </note>
          <u who="ulf_nilsson_9b642f" xml:id="i-1e5816a7a4e260fc-0" n="7c6f5f23">
            <seg n="f3516fe9">
              Herr talman! När det först gäller jämställdheten redogjorde jag
              för en hel del insatser som görs även med extra ekonomiska medel.
              Det gäller i första hand från Kulturdepartementets och kulturministerns
              sida. Det finns redan tydliga uppdrag till vissa museer. Vår jämställdhetsminister
              har nu gjort tydliga utspel om att förbättra detta med lönestatistik
              och officiella uppgifter och så vidare.
            </seg>
            <seg n="0616b243">
              Jag menar att det är helt uppenbart att vi arbetar med dessa
              frågor och att det händer mer än vad det har gjort under många
              år inte minst med den tidigare regeringen.
            </seg>
            <seg n="45cc47d1">
              När det gäller minoritetsspråk och teckenspråk var det ett oerhört
              lyft, kan man säga, för teckenspråket att i princip få samma status
              som minoritetsspråken. Det genomfördes av alliansregeringen.
            </seg>
            <seg n="cec957d2">
              Det ska vi naturligtvis följa upp och så vidare. Men det här
              medför att man har oerhört mycket större rättigheter än vad man
              hade tidigare när det handlar om att kunna bli förstådd och att
              kunna få information på teckenspråket.
            </seg>
            <seg n="fe6c1a82">
              Det här är naturligtvis någonting som jag och andra som är engagerade
              kommer att följa. Men det har tagits ett stort steg i och med
              att teckenspråket har fått den här statusen. Jag utgår från att
              de departement som är aktuella verkligen kommer att följa det
              som det innebär rent författningsmässigt att det har fått status
              av att vara minoritetsspråk.
            </seg>
          </u>
          <note type="speaker" n="24a2e296">
            Anf. 150 PER LODENIUS (C):
          </note>
          <u who="per_lodenius_2b9bcf" xml:id="i-53c37b3381247982-0" n="5b61d75d">
            <seg n="0948c372">
              Herr talman! Jag tänkte inleda med att säga att jag i mitt anförande
              kommer att hänvisa till min så kallade kulturtillgänglighetsturné.
              Oppositionen kan notera det.
            </seg>
            <seg n="aeab52de">
              Jag var alltså under 2012 ute på någonting som jag kallar en
              kulturtillgänglighetsturné. Jag ville se hur tillgänglig kulturen
              är det säger namnet i sig självt. Jag ville se hur tillgänglig
              kulturen är för personer med funktionsnedsättning, men inte bara
              det, utan också hur tillgänglig kulturen är över landet, alltså
              geografisk tillgänglighet. Jag ville också se vilka som får tillgång
              till kulturen, en socioekonomisk tillgänglighet.
            </seg>
            <seg n="1eca0e3e">
              Till min hjälp har jag haft personer från Centerpartiets kulturnätverk.
              Det är de som har arrangerat alla kulturbesök jag gjort runt om
              i landet. Jag skulle kunna säga att det har varit från Malmö i
              söder till Luleå i norr, men jag har varit längre norrut.
            </seg>
            <seg n="0cd09d2d">
              På min kulturtillgänglighetsturné har jag sett många goda exempel
              på hur kultur görs tillgänglig runt om i Sverige. Jag har sett
              ett museum som har gjort tillgänglighet till ett arkitektoniskt
              framgångsgrepp. Jag har sett hur en kulturfestival stärkt en by
              och fått flyttströmmen att återvända till byn, som efter flera
              år av avfolkning nu fått tillbaka framtidstron. Jag har sett hur
              ungdomar i ett ekonomiskt utsatt område fått hitta sin passion
              i teater och dans.
            </seg>
            <seg n="8168e0c2">
              Jag har också på min resa mött många verksamheter med verklig
              nationell spetskompetens på just deras områden. Det har rört sig
              om verksamheter som gör vår historia verklig för barn och projekt
              för att digitalisera och tillgängliggöra gamla fotografier.
            </seg>
            <seg n="7d664900">
              Jag fick också ta del av ett EU-projekt, Våga mötas om tillgänglighet.
              Det är ett projekt som handlar om allt från praktiska tips på
              fysisk tillgänglighet till frågan om bemötande. Det är Scenkonstbolaget
              i Sundsvall som i ett projekt tagit fram en modell och material
              som används just för att öka tillgängligheten.
            </seg>
            <seg n="3873de64">
              Alla som jobbar i verksamheten, från skådespelare till den som
              sitter i biljettluckan, utbildas i tillgänglighet och bemötande.
              Det är en modell och metod som jag hoppas sprids över landet,
              för man behöver inte alltid uppfinna hjulet på nytt.
            </seg>
            <seg n="09cab178">
              För många som jag träffade var kultursamverkansmodellen en ny
              erfarenhet. Det är inte så konstigt då kultursamverkansmodellen
              inte har varit i gång särskilt länge. Men jag mötte många positiva
              tongångar om modellen och vad den faktiskt leder till.
            </seg>
            <seg n="01ebceed">
              Visst kunde man spåra vissa mindre positiva tongångar, som att
              det kunde vara lite mycket byråkrati i början. Men samtidigt såg
              man faktiskt fördelen med den regionala kulturplanen när den sedan
              var färdig och också de fördelar som processen att ta fram planen
              hade gett. Det finns en förbättringspotential. Så är det alltid.
              Men erfarenheterna har visat att grundtanken i kultursamverkansmodellen
              fungerar bra, och det är något som vi ska bygga vidare på.
            </seg>
            <seg n="9b2edd31">
              Nu hoppas jag bara på att också Helsingforss län så fort som
              möjligt ska välja att gå in i kultursamverkansmodellen, så att
              alla kulturarbetare, föreningar och institutioner och de 26 kommunerna
              i mitt hemlän får möjlighet att ta del av kultursamverkansmodellens
              fördelar.
            </seg>
            <seg n="92ebf3b3">
              Herr talman! Vad jag också mötte på min kulturtillgänglighetsturné
              var alla kulturentreprenörer och alla kulturarbetare som såg en
              möjlighet i kulturen. De såg en möjlighet att utveckla sig själva
              men också en möjlighet att utveckla andra och sin omgivning. De
              såg en möjlighet att försörja sig. Målet var kanske inte alltid
              att bli rik på pengar men att i alla fall kunna leva på och av
              sin kreativitet.
            </seg>
            <seg n="d8f3b280">
              EU har identifierat att kulturella och kreativa näringar svarar
              för 3 procent av EU:s totala sysselsättning, och det här är en
              sektor med hög tillväxt, som faktiskt i mindre grad än övrigt
              näringsliv påverkades under krisåren 20082011. Försiktiga beräkningar
              visar att närmare 200 000 personer arbetar inom den här sektorn
              i Sverige.
            </seg>
            <seg n="df37908f">
              Det finns en mängd kombinationer mellan de här kulturella och
              kreativa näringarna och andra näringar, där de kulturella näringarna
              och kulturarbetarna stärker och utvecklar andra näringar. Ett
              exempel är Tillt, som finns i Göteborg, där kulturarbetare är
              med och utvecklar andra verksamheter och företag genom att använda
              den unika kunskap och kreativitet som just professionella kulturarbetare
              har. Och kanske har de mest kreativa och mest utvecklande kombinationerna
              ännu inte skapats.
            </seg>
            <seg n="dd1b526b">
              Under 20102012 har regeringen haft en handlingsplan för kulturella
              och kreativa näringar. Det har bland annat resulterat i att det
              nu finns strategier i samtliga regioner för hur man vill arbeta
              och utveckla samarbetet mellan näring och kultur. Tillväxtverket
              har bland annat utvecklat branschguider med information för dem
              som vill starta företag inom olika kulturella och kreativa områden.
              Då har jag bara nämnt några av alla de åtgärder som handlingsplanen
              har lett till.
            </seg>
            <seg n="0accb6c6">
              Det pågår en spännande utveckling när det gäller kulturella och
              kreativa verksamheter och företagande. Nya strukturer och också
              nya affärsmodeller skapas. Regeringen, med näringsminister Annie
              Lööf, lyfter också fram kulturella och kreativa näringar som viktiga
              områden att fortsättningsvis utveckla.
            </seg>
            <seg n="7f8aa3b3">
              Herr talman! Kulturen har stor betydelse för innovationer och
              entreprenöriell utveckling. Kulturen är viktig för samhällsutvecklingen.
              Kulturen bidrar till ett mer tolerant samhälle. Men kulturen behöver
              egentligen ingen ursäkt för sin existens. Vi behöver inte förklara
              kulturen med massor med fördelar som den medför. Kulturen i sig
              själv är nog.
            </seg>
          </u>
          <note n="f19c5537">
            Med det, herr talman, vill jag yrka bifall till förslaget i utskottets
            betänkande och avslag på motionerna.
          </note>
          <note n="72830444">
            I detta anförande instämde Anne Marie Brodén (M), Ulf Nilsson
            (FP) och Lars-Axel Nordell (KD).
          </note>
          <note type="speaker" n="6e8122ad">
            Anf. 151 LARS-AXEL NORDELL (KD):
          </note>
          <u who="lars-axel_nordell_f0cb4d" xml:id="i-f9eb852b2653f853-3" n="f0c88da1" next="i-80bc8d54d5275180-3">
            <seg n="f4480770">
              Herr talman! Det är trevligt att det är några som är kvar i den
              här debatten trots att timmen är sen.
            </seg>
            <seg n="9a9788c8">
              Kulturen hjälper oss att se oss själva i andra och genom andras
              ögon. När vi ser med klarare ögon på världen bildar vi oss en
              uppfattning om historiska händelser, miljöer, tankar och föreställningar.
              Att kunna utöva och ta del av kultur är därför en viktig del av
              vad det innebär att vara människa.
            </seg>
            <seg n="476274f2">
              Alla människor måste få ta del av kulturens möjligheter. Det
              här gäller oavsett vilken bakgrund de har och oavsett vilka förutsättningarna
              är. Vi kristdemokrater brukar tala om förvaltarskap, att vi har
              ett ansvar för att varje person ges förutsättningar för att ta
              till vara och utveckla de förmågor och intressen som hon har.
            </seg>
            <seg n="0f293932">
              En viktig utgångspunkt för mig i arbetet med att förbättra vårt
              lands kulturpolitik är därför att undanröja alla hinder för människors
              delaktighet i kulturlivet. Det är med tillförsikt som jag följer
              genomförandet av regeringens strategi för funktionshinderspolitiken.
            </seg>
            <seg n="bd951045">
              Fram till 2016 är det viktigt att vi fortsätter att på allvar
              satsa på ökad tillgänglighet, så att personer med hörselskador,
              nedsatt syn, begränsad rörlighet eller andra funktionsnedsättningar
              får tillgång till kulturen på lika villkor. Det är oerhört viktigt.
            </seg>
            <seg n="038bf0d1">
              Tillgänglighet får aldrig betraktas som ett särintresse. Tvärtom
              måste det vara ett allmänintresse att göra samhället tillgängligt.
              Det som är intressant är att det som är bra för den som sitter
              i rullstol är bra också för småbarnföräldrar med barnvagn och
              faktiskt för oss alla. Det behöver alltså inte finnas någon konflikt
              där emellan, utan det är ett allmänintresse.
            </seg>
            <seg n="6d98f93d">
              I det här sammanhanget vill jag passa på att särskilt nämna teckenspråkstolkningen,
              som även andra har talat om. Den ligger mig varmt om hjärtat.
              25 procent av Sveriges alla döva bor i mitt hemlän Örebro. De
              döva och gravt hörselskadade är helt beroende av teckenspråkstolkning
              för att klara sin vardag och för att kunna ta till sig kultur
              på samma sätt som hörande. Det är viktigt att man från statligt
              håll framöver tar ett stort ansvar för att säkerställa den här
              gruppens tillgänglighet när det gäller kulturupplevelser i synnerhet
              och vardagliga kontakter i allmänhet.
            </seg>
            <seg n="6d6ac1e1">
              Herr talman! Förutom förvaltarskapstanken som jag nämnde är en
              viktig kugge i den kristdemokratiska ideologin det vi brukar kalla
              subsidiaritetsprincipen. När vi arbetar efter att alla beslut
              ska fattas på den lägsta ändamålsenliga nivån bygger vi ett samhälle
              nedifrån och upp och inte tvärtom. Den nivå som ligger över ska
              understödja de lägre nivåerna i att ta sitt ansvar. Fördelarna
              med det här är bland annat att förutsättningarna ökar för att
              besluten hamnar på rätt nivå där det också finns rätt kompetens.
            </seg>
            <seg n="375586e8">
              Samverkansmodellen på kulturområdet är ett utmärkt exempel på
              hur vi kan bygga på just subsidiaritet. Genom den här modellen
              har den nationella, regionala och lokala nivån ett gemensamt ansvar
              för att kulturpolitiken ska genomföras. Staten har det övergripande
              strategiska ansvaret för utvecklingen av kulturpolitiken i hela
              landet, men tyngdpunkten har förskjutits.
            </seg>
            <seg n="79324e1e">
              Tidigare fördelade staten de kulturpolitiska anslagen i detalj,
              även till regionala organ. Oavsett om man i regionen var totalt
              enig om hur resurserna skulle fördelas var det staten som visste
              bäst.
            </seg>
            <seg n="d12280c8">
              Detta har man ändrat på i och med samverkansmodellen. Nu får
              landsting och regioner besluta om hur en del av de statliga kulturbidragen
              ska fördelas. Dessutom involveras både föreningslivet och naturligtvis
              kommunerna men framför allt kulturskaparna själva. Det är det
              fina i kråksången. Vi talar här om en förskjutning av tyngdpunkten
              från det centraliserade beslutsfattandet till att den region som
              det faktiskt handlar om får mer att säga till om. Kulturen förs
              närmare medborgarna.
            </seg>
            <seg n="4dbddb69">
              Nu följs samverkansmodellen upp. Signalerna hittills har gått
              ut på att den mer eller mindre har varit en succé, vilket jag
              tycker är väldigt tillfredsställande. Det talas om att politikerna
              på regional och lokal nivå i allmänhet har fått ett förnyat intresse
              och större kunskap om kulturpolitiken tack vare samverkansmodellen.
              Myndigheten för kulturanalys drar därför slutsatsen att den har
              bidragit till att sätta kulturen på den politiska agendan. Sådana
              effekter kan jag inte tänka mig att någon kulturpolitiker kan
              motsätta sig utan tvärtom gillar.
            </seg>
            <seg n="33f05e1f">
              Herr talman! Utskottet lyfter också fram betydelsen av entreprenörskap
              och företagande inom kulturområdet. Även jag vill i det här sammanhanget
              stryka under att de kulturella och kreativa näringarna bidrar
              till mycket i samhället, bland annat ökad tillväxt och sysselsättning.
              Jag noterar också att även näringslivet är i behov av kulturell
              och kreativ kompetens så att konkurrenskraft och innovationsförmåga
              stärks.
            </seg>
            <seg n="31d1d35c">
              I dessa tider av ekonomisk nedgång i vår omvärld skulle jag vilja
              passa på att belysa hur bra det är att uppmuntra till entreprenörskap
              och innovationsrikedom på många områden.
            </seg>
            <seg n="524dd089">
              I nästa vecka besöker jag tillsammans med några allianskolleger
              från kulturutskottet Härjedalens Kulturcentrum. Det är två unga
              kulturskapare och entreprenörer från Tyskland respektive Schweiz
              som har etablerat Härjedalens Kulturcentrum i Lillhärdal i södra
              Härjedalen, en kulturbygd med rötter i 840-talet.
            </seg>
            <seg n="fbc39079">
              I denna socken, till ytan lika stor som Blekinge, där det bor,
              tror jag, 601 personer i dag, producerar man alltså verksamhet
              vid ett kulturcentrum vilket förra sommaren bland annat gav 250
              hotellövernattningar. Det låter helt orimligt, men så är det faktiskt.
              Det här är spännande, och det är det vi ska titta på.
            </seg>
            <seg n="ff613b3d">
              Det här är ett utmärkt exempel på kulturella och kreativa näringar
              som engagerar bygden och samtidigt får människor utifrån att komma
              och delta i olika kreativa workshoppar.
            </seg>
            <seg n="d8a72918">
              Herr talman! Slutligen vill jag peka på kulturens betydelse med
              anledning av den digitalisering som utskottet tar upp i sitt betänkande.
              Digisam och den nationella strategin för att digitalisera kulturella
              samlingar, verksamheter och arkiv innebär att kulturarvet görs
              tillgängligt för fler samtidigt som vi ökar möjligheterna att
              bevara kulturskatter till eftervärlden.
            </seg>
            <seg n="2d3199cd">
              Att ha god kännedom om sitt eget kulturarv är en förutsättning
              för att vi ska kunna utveckla vår identitet och på så sätt kunna
              respektera andras kulturer i världen. Vi kristdemokrater står
              upp för kulturarvet. I takt med den ökade globaliseringen och
              regionaliseringen menar vi att det småskaliga och lokala blir
              allt viktigare.
            </seg>
            <seg n="b7669c1c">
              Vi noterar det ökande intresset för släktforskning, där sökandet
              efter förankring och identitet ofta underlättas av att informationen
              finns tillgänglig digitalt.
            </seg>
            <seg n="7f746e50">
              Det är viktigt att kulturen genom möjligheterna till överföring
              till digitala plattformar kommer fler till del.
            </seg>
          </u>
          <note n="6cad084c">
            Med detta yrkar jag bifall till utskottets förslag i betänkandet
            och avslag på motionerna.
          </note>
          <u who="lars-axel_nordell_f0cb4d" xml:id="i-80bc8d54d5275180-3" n="f0c88da1" prev="i-f9eb852b2653f853-3">
            <seg n="f5a45014">
              (Applåder)
            </seg>
          </u>
          <note n="3893a2ee">
            I detta anförande instämde Anne Marie Brodén (M), Ulf Nilsson
            (FP) och Per Lodenius (C).
          </note>
          <note n="7368c4d0">
            Överläggningen var härmed avslutad.
          </note>
          <note n="1fdcc7f7">
            15 § Bordläggning
          </note>
          <note n="75bf693d">
            Anmäldes och bordlades
          </note>
          <note n="0ba26283">
            16 § Anmälan om interpellationer
          </note>
          <note n="40aad886">
            Anmäldes att följande interpellationer framställts
          </note>
          <note n="0f608cf9">
            den 14 mars
          </note>
          <note n="6c209f44">
            Bo Bernhardsson
          </note>
          <note n="28d9ccb5">
            Anders Ygeman
          </note>
          <note n="a7965d8d">
            Interpellationerna redovisas i bilaga som fogats till riksdagens
            snabbprotokoll tisdagen den 19 mars.
          </note>
          <note n="7caacd89">
            17 § Anmälan om frågor för skriftliga svar
          </note>
          <note n="a30b3072">
            Anmäldes att följande frågor för skriftliga svar framställts
          </note>
          <note n="0f608cf9">
            den 14 mars
          </note>
          <note n="4b5e1825">
            Agneta Gille
          </note>
          <note n="8355c086">
            Olle Thorell
          </note>
          <note n="36fb6356">
            Hans Hoff
          </note>
          <note n="ed9b6c52">
            Eva Sonidsson
          </note>
          <note n="1f8034d8">
            Gunnar Sandberg
          </note>
          <note n="1b9b167c">
            Billy Gustafsson
          </note>
          <note n="88653bed">
            Caroline Helmersson Olsson
          </note>
          <note n="ca3454fc">
            Robert Halef
          </note>
          <note n="37e8bb22">
            Frågorna redovisas i bilaga som fogats till riksdagens snabbprotokoll
            tisdagen den 19 mars.
          </note>
          <note n="186993c3">
            18 § Anmälan om skriftliga svar på frågor
          </note>
          <note n="fb97a2a7">
            Anmäldes att skriftliga svar på följande frågor inkommit
          </note>
          <note n="0f608cf9">
            den 14 mars
          </note>
          <note n="556bb786">
            Amineh Kakabaveh
          </note>
          <note n="71453774">
            Krister Örnfjäder
          </note>
          <note n="a63e4366">
            Svaren redovisas i bilaga som fogats till riksdagens snabbprotokoll
            tisdagen den 19 mars.
          </note>
          <note n="b954ed63">
            19 § Kammaren åtskildes kl. 18.46.
          </note>
          <note n="26d779e1">
            Förhandlingarna leddes
          </note>
          <note n="44785fae">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
