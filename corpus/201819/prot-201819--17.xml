<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2018</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2018</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--17</head>
          <docDate when="2018">2018</docDate>
        </div>
      </front>
      <body>
        <div>
          <note n="b7273093">
            § 1 Debatt med anledning av budgetpropositionens avlämnande
          </note>
          <note n="726d3130">
            Finansministern överlämnade regeringens proposition 2018/19:1
            med förslag till statens budget för 2019, finansplan och skattefrågor.
          </note>
          <note type="speaker" n="7409a909">
            Anf. 1 Finansminister MAGDALENA ANDERSSON (S):
          </note>
          <u who="magdalena_andersson_a75b87" xml:id="i-20cfafcb711692e7-0" n="5225d065">
            <seg n="4e031ff0">
              Fru talman! Det är inte en vanlig budgetdag i dag. Jag har inte
              gått den vanliga budgetpromenaden hit. Det beror på att fler än
              hälften av de nyvalda riksdagsledamöterna den 25 september röstade
              nej på frågan om huruvida statsministern hade tillräckligt stöd
              i riksdagen. Sedan dess styrs Sverige av en övergångsregering.
            </seg>
            <seg n="c19f8b61">
              Efter ett val ska budgetpropositionen lämnas inom tre veckor
              efter att en ny regering har tillträtt, dock senast den 15 november.
              I dag är det den 15 november, och ingen ny regering har tillträtt.
              Därför står jag här som finansminister i en övergångsregering
              och presenterar budgeten. Detta är första gången i Sveriges historia
              som det händer.
            </seg>
            <seg n="5dd93330">
              Vi presenterar i dag inte en rödgrön budgetproposition utan en
              över ­ gångsregerings budgetproposition – en avskalad budget utan
              ny partipol ­ itisk inriktning. Syftet är att den ska ge goda
              förutsättningar för en ny re ­ gering att föreslå förändringar
              utifrån sin politiska inriktning. Det är vårt sätt att ta ansvar
              i den situation vi befinner oss i – en för svensk politik unik
              situation.
            </seg>
            <seg n="358bdabd">
              I arbetet med denna budget har vi brutit ny mark givet att det
              här är första gången en övergångsregering lägger fram en budget.
              Vi har gjort vårt yttersta för att lägga grunden för en ny god
              praxis genom samtal med andra partier i riksdagen och, naturligtvis,
              genom att följa de bestämmelser som finns för budgetarbetet.
            </seg>
            <seg n="325ffc03">
              Fru talman! Budgetpropositionen följer därför de allmänna bestämmelser
              som bland annat slår fast att den ska innehålla en finansplan,
              att reger ­ ingen ska redovisa hur överskottsmålet nås och att
              budgetpropositionen ska omfatta alla inkomster och utgifter samt
              andra betalningar som påverkar statens lånebehov.
            </seg>
            <seg n="49e94c0c">
              Regeringen har också beaktat den promemoria från Statsrådsberedningen
              från 1990 som reviderades under den moderatledda regeringen 2014.
              Där har vissa riktlinjer utfärdats för det praktiska arbetet under
              en övergångsregeringsperiod. Konstitutionsutskottet har också
              vid granskningar av övergångsregeringars befogenheter hänvisat
              till dessa riktlinjer.
            </seg>
            <seg n="32609bd3">
              Enligt riktlinjerna kan vid ett mycket utdraget regeringsskifte
              en övergångsregering behöva lämna en budgetproposition och sannolikt
              även en proposition med förslag till ändringar i innevarande års
              budget till riksdagen. En sådan proposition bör i enlighet med
              vad som ovan anförts inte innehålla förslag med en tydlig partipolitisk
              inriktning .
            </seg>
            <seg n="5f4c8d2d">
              Vidare följer av regeringsformen att den senaste beslutade budgeten
              ska fortsätta att gälla om riksdagen vid budgetårets början inte
              har beslutat om en ny budget för staten.
            </seg>
            <seg n="9f87e6c9">
              Regeringen har mot denna bakgrund bedömt att budgetpropositionen
              för 2019 bör utformas med utgångspunkt i den beslutade budgeten
              för 2018.
            </seg>
            <seg n="de506f06">
              Regeringen har utöver denna utgångspunkt formulerat sex principer
              för budgetarbetet som vi efter kontakter med företrädare för Moderaterna,
              Centerpartiet, Vänsterpartiet, Kristdemokraterna och Liberalerna
              bedömer att riksdagen kan acceptera. I de fall dessa justeringar
              kan finansieras eller där finansieringar redan har redovisats
              för riksdagen föreslår vi också sådana tillhörande finansieringar.
            </seg>
            <seg n="c2775366">
              Fru talman! Att budgeten för 2019 utformas med utgångspunkt i
              den beslutade budgeten för 2018 gör att både planerade utgiftsökningar
              och anslagsminskningar för 2019 uteblir. Det betyder till exempel
              att förslag till höjda generella statsbidrag för kommunerna och
              höjt anslag för Polismyndigheten, som aviserades i förra årets
              budgetproposition, inte finns med i denna budget. Vissa tillfälliga
              satsningar, till exempel bemanningssatsning i äldreomsorgen och
              upprustning av skollokaler, förlängs däremot.
            </seg>
            <seg n="bd05e60a">
              Jag kommer nu att gå igenom de sex principer som formuleras.
            </seg>
            <seg n="e4e91f9a">
              Den första principen innebär att anslag som används för förvaltnings-
              och investeringsändamål pris- och löneomräknas på vanligt sätt.
              De anslag som avser regelstyrda transfereringssystem justeras
              utifrån ändrad makroekonomisk utveckling liksom ändrade volymer.
              Denna princip träffar de över 240 så kallade PLO-anslagen. Det
              handlar framför allt om myndigheters förvaltningsanslag, där de
              får högre anslag i takt med att löner och hyror stiger. Men det
              träffar också de 40 så kallade PLK-anslagen, alltså regelstyrda
              anslag som justeras med hänsyn till förändringar i barnbidrag
              utifrån hur många barn som föds i Sverige. Det gäller också arbetslöshetsförsäkring,
              föräldraförsäkring, sjukförsäkring och annat.
            </seg>
            <seg n="7161bc34">
              Den andra principen innebär att anslag justeras till följd av
              beslutade lagar, förordningar, internationella avtal, civilrättsligt
              bindande avtal eller EU:s rättsakter. Det handlar till exempel
              om infrastruktur, där Trafikverket arbetar med lång planeringshorisont
              och där de planerade insatserna för 2019 redan har bundits upp
              i ingångna avtal. Det handlar också om upptrappningen av skolsatsningar
              från Skolkommissionens förslag för 2019. Där finns ett beslutat
              bemyndigande från riksdagen, och Skolverket har därför redan gett
              kommuner besked om hur stora bidrag de får nästa år.
            </seg>
            <seg n="e16805eb">
              Det handlar också om helårseffekter av exempelvis barnbidraget,
              som höjdes i mars 2018 och där det därför bara fanns tiomånaders
              höjda anslag i förra årets budget. För 2019 behöver detta naturligtvis
              finnas för tolv månader. Det gäller även tillskott för ökade kostnader
              för läkemedelsförmå ­ nen, där staten är bunden att ersätta landstingen.
            </seg>
            <seg n="22c82fa6">
              Den tredje principen innebär att anslag justeras om riksdagen
              beslutat om flytt av ändamål och verksamheter mellan utgiftsområden.
              Det handlar framför allt om servicekontoren, där verksamheten
              flyttas från Försäkringskassan, Skatteverket och Pensionsmyndigheten
              till Statens servicecenter. Medlen följer då också med.
            </seg>
            <seg n="8ac204dc">
              Den fjärde principen innebär att anslag justeras om det krävs
              för att nödvändiga samhällsfunktioner ska kunna upprätthållas.
              Det är en princip som har tillämpats restriktivt, och det krävs
              då också att anslagsförändringen kommer nu. Den kan inte anstå
              till en ändringsbudget, utan pengarna behövs redan i början på
              året. Det handlar bland annat om medel till Kustbevakningen, som
              annars eventuellt skulle behöva lägga ned stationer och säga upp
              personal. Det handlar också om resurser till försvarsmateriel.
            </seg>
            <seg n="ce73bffb">
              Den femte principen går ut på att för att verksamhet som baseras
              på ett beställningsbemyndigande för kommande år ska ges förutsättningar
              att bedrivas i samma omfattning 2019–2021 justeras anslagsnivåerna
              för alla år med hänsyn till den nivå som beräknades infria de
              ekonomiska åtagandena för 2019. Detta handlar om att hantera annars
              kraftiga sänkningar av anslagen för en del områden för åren efter
              2019.
            </seg>
            <seg n="8a2f9b63">
              Den sjätte principen behandlar förslag som är politiskt okontroversiella
              som inte kan genomföras under pågående budgetår. De inkluderas
              i de fall där det råder samsyn om förslagen. Det handlar om det
              aviserade nästa steget av den sänkta pensionärsskatten, som ju
              bara går att genomföra på årsbasis. Det betyder att det tredje
              steget i avskaffandet av denna skatteklyfta nu kan genomföras
              från den 1 januari 2019. För detta finns ett mycket brett stöd
              i riksdagen.
            </seg>
            <seg n="4246e1c8">
              Fru talman! Det är arbetsintensivt att ta fram en budgetproposition.
              Det är många långa dagar och även kvällar. Så har det varit också
              denna gång. Samtidigt är det för många av de inblandade, liksom
              för mig själv, väldigt mycket mindre inspirerande att ta fram
              en budget utan reformagenda. Men vi har naturligtvis försökt att
              göra det bästa av situationen och ta ansvar i det här speciella
              läget. Resultatet är inte något riksdagspartis idealbudget. Vissa
              verksamheter kommer tillfälligt att gynnas och andra att missgynnas
              i förhållande till tidigare beräknade anslagsnivåer. Men det är
              viktigt att komma ihåg att det här är något som kan hanteras av
              en nytillträdd reger ­ ing under pågående budgetår.
            </seg>
            <seg n="7baf5945">
              Regeringen har med detta arbetssätt och den avskalade budgetpropositionen
              strävat efter att skapa god praxis och att på ett ansvarsfullt
              sätt hantera denna unika situation samtidigt som vi ger en ny
              regering förutsättningar att forma sin egen ekonomiska politik.
              En ny regering kommer att vilja göra avtryck, och vi utgår därför
              ifrån att den här budgeten under 2019 kommer att genomgå större
              förändringar än vad som är vanligt. Den kommer knappast att gälla
              året ut.
            </seg>
            <seg n="6fad153d">
              Avslutningsvis vill jag passa på att här i kammaren uttrycka
              min uppskattning för de samtal som regeringen har fört med de
              tidigare nämnda riksdagspartierna för att utforma en ny praxis
              i svensk politik. Det har varit konstruktiva samtal.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="bc3334c2">
            Anf. 2 FREDRIK OLOVSSON (S):
          </note>
          <u who="fredrik_olovsson_d21f18" xml:id="i-0470d4448673965f-0" n="e234ea8d">
            <seg n="59ab8709">
              Fru talman! För första gången i Sverige har en budget från en
              övergångsregering lagts på riksdagens bord. Det är alltså inte
              en rödgrön budget. Det är inte ett uttryck för den politik som
              vi socialdemokrater vill se för 2019. Det är en avskalad budget
              utan ny partipolitisk inriktning. Men det är, som finansministern
              alldeles nyss slog fast i sitt anförande, en produkt som ger en
              ny regering goda möjligheter att sätta sin prägel på politiken
              framåt.
            </seg>
            <seg n="602095d3">
              Det är i dag uppenbart att de borgerliga partierna som tillsammans
              med Sverigedemokraterna röstade bort den sittande regeringen inte
              hade någon plan för vad som skulle komma i stället.
            </seg>
            <seg n="39705153">
              Fru talman! Jag vill säga någonting om resultatet av den politik
              som den rödgröna regeringen bedrev. I dag har över 300 000 fler
              människor ett arbete att gå till jämfört med när den regeringen
              tillträdde 2014. Över 100 000 fler jobbar i välfärden. Sysselsättningsgraden
              är den högsta i EU och den högsta i Sverige sedan före 90-talskrisen.
              Andelen personer som är beroende av bidrag har inte varit så låg
              sedan 1981.
            </seg>
            <seg n="787fb7df">
              Kunskapslyftet med bland annat yrkesvux har byggts ut och omfattar
              fullt utbyggt 100 000 nya utbildningsplatser. 28 000 fler arbetar
              i skolan. Och förskolegrupperna är de minsta på 25 år.
            </seg>
            <seg n="b2d1ae03">
              Efter en lång period av försvagade kunskapsresultat visar internatio
              ­ nella mätningar som PISA och Timss att kunskapsresultaten i
              Sverige stiger igen. Lärarlönelyftet har gett 67 000 lärare höjda
              löner med i snitt 2 600 kronor i månaden.
            </seg>
            <seg n="c48a9d5b">
              Regeringen har höjt barnbidraget. Och steg har tagits för att
              helt avskaffa skatteklyftan mellan pensionärer och löntagare.
              Med den här produkten tas också ytterligare ett steg. Investeringar
              i det gemensamma samhällsbygget har minskat klyftorna och stärkt
              vår gemensamma ekonomi.
            </seg>
            <seg n="a3546cda">
              Fru talman! Regeringen har samtidigt byggt nya skyddsvallar för
              sämre tider. Det underskott i de offentliga finanserna på 60 miljarder
              som fanns i början av förra mandatperioden har vänts till ett
              stort överskott. Det faktum att regeringen har sparat över 170
              miljarder kronor under förra mandatperioden gör att statsskulden
              har amorterats ned för att i år vara på den lägsta nivån sedan
              1977.
            </seg>
            <seg n="fdff7076">
              Att det nu finns ekonomiska muskler är viktigt. Framåt ser vi
              alla stora utmaningar. Det närmaste decenniet ökar antalet människor
              i Sverige som är över 80 år med 50 procent. Vi blir 300 000 fler
              äldre – förhoppningsvis blir vi alla äldre, men det blir 300 000
              fler som vi betraktar som äldre. Samtidigt blir det 200 000 fler
              barn i Sverige.
            </seg>
            <seg n="3ad7f66a">
              Det är naturligtvis oerhört glädjande att vi lever längre och
              att många får lyckan att få barn. Men det kräver också resurser
              i många viktiga samhällsfunktioner. Sjukvården, skolan och omsorgen
              behöver omfattande förstärkningar. Mer än 150 000 personer behöver
              anställas i välfärden fram till 2026. Vi behöver bygga 700 nya
              äldreboenden och lika många förskolor.
            </seg>
            <seg n="31c4f3e1">
              Oavsett var i Sverige man bor ska man känna sig säker på att
              polisen och hela rättsväsendet är rustat med anställda och verktyg
              för att bekämpa brotten. Polisen behöver än mer resurser. Brotten,
              våldet och vapnen ska bekämpas med hela den demokratiska rättsstatens
              fulla kraft.
            </seg>
            <seg n="a4933018">
              Också Försvarsmakten behöver tillskott. Sverige ska vara tryggt.
            </seg>
            <seg n="c59da832">
              Även om tiden fram till att man får det första jobbet har halverats
              behöver nyanlända komma snabbare i arbete. Det finns 120 000 lediga
              jobb i Sverige. Arbetsgivare vill ha någon som kan komma och jobba
              i deras verksamhet. Samtidigt är många arbetslösa. Här kommer
              stora insatser att behövas för att stärka matchningen: utbildningsplikt
              och språkplikt, validering och kompletterande utbildning, plikt
              och rätt, krav och möjligheter.
            </seg>
            <seg n="9095bb73">
              Mer behöver alldeles uppenbart också göras för att bekämpa klimatförändringarna.
            </seg>
            <seg n="394edd59">
              Klyftorna i vårt samhälle måste minska för att de inte ska slita
              isär Sverige.
            </seg>
            <seg n="1c52e1fc">
              Det är i den här riktningen vi socialdemokrater ville – och vill
              – fortsätta arbeta. För 2019 hade regeringen aviserat fem ytterligare
              välfärdsmiljarder. Det innebar stora satsningar på klimat, polis,
              försvar och särskilda resurser till socioekonomiskt utsatta områden.
              Det är pengar och insatser som fortfarande behövs.
            </seg>
            <seg n="dad66ff1">
              Inte minst efter gårdagens omröstning ser vi att det behövs en
              handlingskraftig regering som genom blocköverskridande samarbete
              kan ta itu med de problem vi ser. Om vi socialdemokrater får tillträda
              som regering vill vi så snart som möjligt lägga en ändringsbudget
              för att göra just det.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="05262771">
            Anf. 3 OSCAR SJÖSTEDT (SD) replik:
          </note>
          <u who="oscar_sjostedt_91d05d" xml:id="i-a0dcc48bfca29ff7-0" n="e988e7cb">
            <seg n="46f65420">
              Fru ålderspresident! Den 20 juli 2016 trädde den så kallade tillfälliga
              asyllagen i kraft efter ett beslut här i kammaren. Det var en
              hyfsat desperat åtgärd från en likaledes desperat regering. Om
              man hade lyssnat på oss i ett tidigare skede hade man givetvis
              vidtagit de åtgärderna och mycket mer långt tidigare.
            </seg>
            <seg n="eb51ae0e">
              Regeringen har, innan den blev en övergångsregering, visat ganska
              tydligt att den inte är kapabel att hantera migrationsfrågorna
              på ett seriöst eller kontrollerat sätt. Något senare lade man
              nämligen fram och röstade igenom den så kallade gymnasielagen.
              Det är en lag som syftar till att ge nästan 10 000 fullvuxna,
              företrädesvis afghanska män utan skyddsbehov uppehållstillstånd.
              Lagen var så undermåligt och dåligt utformad att den inte ens
              kunde prövas i domstol i skarpt läge när den väl var på plats.
            </seg>
            <seg n="f1b61165">
              Signalerna som regeringen skickade ut under föregående mandatperiod
              kan uppfattas som lätt spretiga, för att beskriva det milt.
            </seg>
            <seg n="66930fa7">
              Min fråga är om Socialdemokraterna, givet det parlamentariska
              läget med en övergångsregering och så vidare, är beredda att antingen
              permanenta eller åtminstone förlänga den nu gällande tillfälliga
              lagen som annars mister sin verkan under nästkommande år.
            </seg>
          </u>
          <note type="speaker" n="54993966">
            Anf. 4 FREDRIK OLOVSSON (S) replik:
          </note>
          <u who="fredrik_olovsson_d21f18" xml:id="i-0470d4448673965f-1" n="e234ea8d">
            <seg n="ff156143">
              Fru ålderspresident! Svaret på Oscar Sjöstedts fråga är att Sverige
              behöver en ny regering som kan återkomma till riksdagen och ta
              itu med många stora och viktiga frågor. En sådan fråga har vi,
              finansministern och jag, talat om här i dag, nämligen behovet
              av att återkomma med en ny ekonomisk politik. Inget av partierna
              i den här debatten tycker att den här budgeten är bra, utan vi
              ser framför oss att en ny regering återkommer till riksdagen med
              en ekonomisk politik.
            </seg>
            <seg n="7ea29821">
              På samma sätt gäller det väldigt många andra frågor, bland annat
              den som Oscar Sjöstedt tog upp. Det krävs en ny regering för att
              också den här frågan i förlängningen ska få sin lösning.
            </seg>
            <seg n="bdb6b526">
              Sedan står vi socialdemokrater – precis som jag nu har redogjort
              för de viktigaste åtgärderna som vi gärna vill se i en ny ändringsbudget
              – också för en linje i den här frågan. Vi tycker att den migrationspolitik
              som vi nu har bör ligga fast. Det är svaret på Oscar Sjöstedts
              fråga.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="9001b899">
            Anf. 5 OSCAR SJÖSTEDT (SD) replik:
          </note>
          <u who="oscar_sjostedt_91d05d" xml:id="i-a0dcc48bfca29ff7-1" n="e988e7cb">
            <seg n="ac0decd8">
              Fru ålderspresident! Tack för svaret! Jag tror att vi kan vara
              överens om att det är bra med en regering. För en gångs skull
              kan vi vara överens.
            </seg>
            <seg n="dda89112">
              Riksdagen är ändå ett lagstiftande organ. I någon mening är det
              ju riksdagens fel att vi inte har någon regering , men vi kan
              ändå ta initiativ. Jag ställer frågan på det här sättet: Om det
              kommer ett initiativ från riksdagen som landar på riksdagens bord,
              hur ställer sig då den socialdemokratiska riksdagsgruppen till
              ett sådant initiativ? Det är väl inte så att hela Socialdemokraterna
              har blivit ett övergångsparti?
            </seg>
          </u>
          <note type="speaker" n="599c89ac">
            Anf. 6 FREDRIK OLOVSSON (S) replik:
          </note>
          <u who="fredrik_olovsson_d21f18" xml:id="i-0470d4448673965f-2" n="e234ea8d">
            <seg n="6bcc6b92">
              Fru ålderspresident! Socialdemokraterna är ett ansvarsfullt parti
              som tycker att det är rimligt att i det här läget använda all
              kraft i det politiska systemet för att få en ny regering på plats.
              Jag tror att alla de medborgare som har röstat på oss tycker att
              det är den huvudsakliga uppgiften för den här riksdagen. Det är
              regeringen som styr riket, står det i grundlagen. Då finns det
              skäl att se till att det finns en regering som fullt ut kan styra
              riket.
            </seg>
            <seg n="72851737">
              Det är klart att tillsammans med andra partier har Oscar Sjöstedt
              satt Sverige i den här situationen. Man har röstat bort en fungerande
              regering utan att ha en plan för vad som ska komma efter. Det
              är den typen av kaosparti i svensk politik som Sverigedemokraterna
              har utgjort under mycket lång tid. Oscar Sjöstedt trivs ju i den
              situationen. Man riktigt ser att det är så det är.
            </seg>
            <seg n="476568b3">
              Vi andra tycker att det vore bra för Sverige med mer av ordning
              och reda och med att se till att få en regering på plats.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="a703fc2b">
            Anf. 7 ELISABETH SVANTESSON (M):
          </note>
          <u who="elisabeth_svantesson_16a5bc" xml:id="i-a56272d7bf99a28c-0" n="fad650c4">
            <seg n="392b04e2">
              Fru ålderspresident! I dag är det 67 dagar sedan valdagen. Ett
              par veckor efter det avsattes Stefan Löfvens regering. I dag har
              övergångsregeringens budgetproposition lämnats till riksdagen.
            </seg>
            <seg n="3da858ad">
              Jag vill först vända mig till finansminister Magdalena Andersson
              och understryka det som jag har sagt tidigare. Jag tycker att
              övergångsreger ­ ingen har hanterat situationen väl under dessa
              veckor. De principer som ligger till grund för propositionen är
              rimliga. Jag vill också skicka hälsningar till Finansdepartementet.
              Jag vet att det ligger mycket arbete bakom den här luntan.
            </seg>
            <seg n="538fd8e2">
              Fru ålderspresident! Nu tar arbetet här i riksdagen vid. Och
              det gör det i ett läge där högkonjunkturen i den svenska ekonomin
              når sin topp i år och där bnp-tillväxten bromsar in nästa år.
              Det är ett läge där osäkerheterna och riskerna i omvärlden är
              större än på länge. Ett exempel är att risken för en eskalerande
              spiral inom världshandeln med nya handelshinder är betydande.
              Ett annat exempel är den italienska regeringens sätt att sköta
              den ekonomiska politiken med stora budgetunderskott och en ännu
              större statsskuld som följd. Det var några exempel på de orosmoment
              som kan få väldigt stora effekter för svensk ekonomi.
            </seg>
            <seg n="fe27aaf8">
              Det är i det omvärldsläget, med övergångsregeringens budget som
              utgångspunkt, som vi i riksdagen kan se till att ta ansvar och
              bygga motståndskraft i den svenska ekonomin.
            </seg>
            <seg n="d0f4634f">
              Vi har nu också möjlighet att ta ansvar för det som medborgarna
              förväntar sig att vi ska prioritera. Vi ska se till att lösa de
              mest akuta problemen som vi ser i samhället. Det är problem som
              vi moderater ofta pratade om i valrörelsen och som fortfarande
              består, och ibland har de förvärrats.
            </seg>
            <seg n="089b4184">
              Den som bor i Sverige ska veta att när man behöver samhällets
              stöd som mest, då ska det fungera. Behöver man en plats på ett
              äldreboende ska det finnas en plats. Psykiatrin ska kunna möta
              upp och ge vård till dem som allra bäst behöver det. Och man ska
              veta att staten sköter sina huvuduppgifter, i arbetet med att
              skapa trygghet åt invånarna. Det handlar om att polis och försvar
              behöver de resurser som krävs för att klara sitt uppdrag. Samhällskontraktet
              måste återupprättas. För detta krävs resurser i en budget, men
              också reformer.
            </seg>
            <seg n="82ef28b6">
              Under de fyra år som har gått har många av de akuta problemen
              tillåtits att växa. Men, fru ålderspresident, även de underliggande
              problemen i svensk ekonomi har blivit större. Jag vill ägna lite
              tid åt just detta.
            </seg>
            <seg n="77943a0b">
              En viktig del av den ekonomiska politiken är tillväxt- och sysselsättningspolitiken,
              det vill säga det som ofta brukar kallas strukturpolitik.
            </seg>
            <seg n="04037aa4">
              Nu lämnar vi en mandatperiod som jag skulle vilja beskriva som
              kliniskt fri från reformer på det området. Då kan man fråga: Vad
              spelar det för roll? Vad får det för konsekvenser? Jo, långsiktigt
              är det något av det viktigaste i den ekonomiska politiken, att
              tålmodigt sätta fokus på ökad tillväxt och full sysselsättning.
              Annars kommer Sverige att få svårare att klara välfärdsåtagandet.
            </seg>
            <seg n="69387987">
              Resultatet av den förda politiken under senaste år har vi nu
              sett. Förra veckan kom EU-kommissionens prognos som visar att
              Sverige under de kommande tre åren kommer att ha en lägre tillväxt
              per capita än så gott som alla andra länder i EU. Det är en sak
              att ta på allvar. Prognoser från IMF och andra institut ger en
              liknande bild.
            </seg>
            <seg n="bb672d29">
              Tillväxten, och framför allt tillväxten per capita, är alltså
              svag trots en stark högkonjunktur. Det innebär att den riskerar
              att bli ännu svagare när konjunkturen vänder.
            </seg>
            <seg n="a4f8a67f">
              Vad innebär sämre tillväxt? Jo, det innebär mindre utrymme för
              löneökningar och därmed sämre ekonomiska möjligheter för hushållen.
              Men det leder också till mindre resurser i välfärden än vad som
              annars hade varit fallet.
            </seg>
            <seg n="06396ae3">
              Ett underliggande problem är tillväxten per capita. Det finns
              också ett underliggande problem på arbetsmarknaden. Vi har en
              hög arbetslöshet bland utrikes födda och hög långtidsarbetslöshet
              mitt i en högkonjunktur.
            </seg>
            <seg n="3bce94b8">
              Fru ålderspresident! Ska Sverige klara det långsiktiga välfärdsåtagandet,
              klara utmaningen med den demografiska förändringen krävs reformer
              för starkare tillväxt och full sysselsättning.
            </seg>
            <seg n="26da9f9d">
              Den förra regeringen har inte bara blundat för de underliggande
              problemen. Inte bara tillväxtreformer har uteblivit. Politiken
              har dessutom påverkat tillväxten i fel riktning. Sedan 2014 har
              Sverige presterat sämre än jämförbara länder främst till följd
              av en politik som försvårat för företagande och tillväxt. Skatterna
              har höjts med 60 miljarder, regleringarna har ökat, reformer på
              bostadsmarknaden har helt uteblivit. Arbetslinjen har urholkats
              och drivkrafterna för arbete har minskat. Det kan vara lätt att
              bländas i en högkonjunktur och inte se de underliggande problemen,
              men orosmolnen har varit tydliga.
            </seg>
            <seg n="bad36acc">
              Vad kan och bör göras, fru ålderspresident?
            </seg>
            <seg n="5b8ab80c">
              Det behövs nu en ny ekonomisk reformagenda. Sverige har i många
              avseenden goda förutsättningar för ännu bättre tillväxt.
            </seg>
            <seg n="dd3805af">
              Befolkningen är välutbildad och tar snabbt till sig ny teknik.
              Näringslivet är innovativt med omfattande forsknings- och utvecklingsverksamhet,
              och möjligheten till finansiering är god.
            </seg>
            <seg n="29dee0c3">
              Men nästkommande år kommer det att krävas fler centrala reformer
              för att öka tillväxten. Jag vill nämna tre områden.
            </seg>
            <seg n="4e0426df">
              För det första måste vi ha en skola, ett utbildningssystem, i
              världsklass. Att skolan är av högsta klass kommer att vara avgörande
              för att vi ska skapa ett starkt Sverige i framtiden. Men det är
              också det bästa sättet att se till att alla barn får samma möjligheter
              och får samma livschanser.
            </seg>
            <seg n="3a72202a">
              För det andra behövs det en stor skattereform som uppmuntrar
              och belönar ansträngning bättre än i dag. Vi ska vara ett land
              som människor med höga kvalifikationer väljer att arbeta i och
              ett land som de mest framgångsrika företagen väljer att investera
              i. För dessa beslut spelar skatter och skattenivåer en central
              roll. Att marginalskatterna är de högsta i världen är inget som
              vi ska vara stolta över, tvärtom.
            </seg>
            <seg n="3f435a13">
              För det tredje behövs det reformer för förbättrad matchning och
              kom ­ petensförsörjning. Vi har under de senaste åren pratat mycket
              om att det behövs fler jobb med lägre kvalifikationskrav, och
              det är rätt. Tillsammans med att det blir mer lönsamt att jobba
              är detta viktigt för att klara integra ­ tionen.
            </seg>
            <seg n="450830c0">
              Vad Sverige verkligen behöver är dock fler jobb som har de högsta
              kvalifikationskraven i världen. På en arbetsmarknad där allt som
              kan digitaliseras också digitaliseras ökar kraven på människor
              att rusta sig med nya kunskaper. Det vi nu framför allt ser är
              ett längre arbetsliv där kompetensutveckling och karriärsbyten
              är mer regel än undantag. Då måste företagen men också vi i det
              offentliga skapa bra vägar till omställning i arbetslivet.
            </seg>
            <seg n="899cf2d7">
              Fru ålderspresident! Under åren som ligger framför oss behöver
              Sverige en ekonomisk reformagenda som stärker tillväxt och fokuserar
              på full sysselsättning för att på så sätt stärka välfärden. Det
              behövs en ekonomisk politik som både når överskottsmålet och rustar
              oss för nästa lågkonjunktur. Samtidigt måste vi klara av att lösa
              alla de akuta problem som vi ser här och nu. Det har riksdagens
              alla partier nu möjlighet att göra.
            </seg>
            <seg n="708837c7">
              När vi senare lägger fram en budgetmotion kommer den att präglas
              av Alliansens reformagenda. Vi tänker ta steg för att svara på
              de stora reformbehov som Sverige har, ta tag i integrationsproblem,
              stärka resurser till polisen och försvaret och stärka resurserna
              till välfärden så att vi också kan korta vårdköerna. Vi kommer
              att se till att vi påbörjar en resa med en ekonomisk reformagenda
              för stärkt tillväxt så att vi kan klara framtidens åtaganden.
            </seg>
            <seg n="c8836fc8">
              Jag ser fram emot att inom några veckor komma tillbaka och presentera
              våra förslag. Helst vill jag såklart göra det tillsammans med
              mina allianskollegor. Vi är det enda laget här i riksdagen som
              kom till valdagen med en gemensam reformagenda som kan göra skillnad
              i Sverige på riktigt.
            </seg>
            <seg n="ccf84d86">
              De reformer som vi genomförde tillsammans 2006–2014 ledde just
              till ökad sysselsättning och ökad tillväxt. Nu krävs nya tag.
              Detta kommer vi att återkomma med.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="34798282">
            Anf. 8 OSCAR SJÖSTEDT (SD):
          </note>
          <u who="oscar_sjostedt_91d05d" xml:id="i-a0dcc48bfca29ff7-2" n="e988e7cb">
            <seg n="36c08be5">
              Fru ålderspresident! Låt oss använda tillfället till att titta
              lite närmare på vilken situation fyra år av socialistisk ek onomisk
              politik har försatt oss i.
            </seg>
            <seg n="62e25ed0">
              Det enskilt viktigaste och träffsäkraste måttet för att mäta
              utvecklingen av välståndet i ett land är tillväxt per capita,
              alltså bnp-utvecklingen i hela ekonomin dividerat med antalet
              invånare. Där ligger Sverige enskilt sämst till jämfört med EU:s
              samtliga 28 medlemsländer, det vill säga inklusive Storbritannien,
              enligt en helt ny rapport från IMF, Internationella valutafonden.
              Förklaringen är väldigt enkel. Det här beror på en misslyckad
              ekonomisk politik som har förts av den numera avpolletterade finansministern
              i kombination med en fullständigt okontrollerad invandringspolitik.
            </seg>
            <seg n="153e7550">
              Vad gäller arbetslösheten ligger Sverige numera på artonde plats
              i EU. Det är långt ifrån den mer hedrande tiondeplatsen som vi
              hade när reger ­ ingen sjösatte sitt mål och ännu längre ifrån
              målet i sig om lägst arbetslöshet i hela EU. Även här är förklaringen
              en misslyckad ekonomisk politik och en okontrollerad invandringspolitik.
            </seg>
            <seg n="2d34bb3e">
              Man har en överdriven tilltro till skattesubventionerade låtsasjobb
              som inte leder någonvart. Frågan är om man egentligen har någon
              tilltro. Det handlar kanske snarare om att snygga till statistiken
              lite grann.
            </seg>
            <seg n="63db1297">
              Etableringsuppdraget är ett komplett fiasko. Hela 93 procent
              av de inskrivna går inte vidare till ett riktigt jobb efter fullföljt
              uppdrag, trots att vi plöjer ned miljarder efter miljarder kronor
              av skattebetalarnas pengar. De helt subventionerade så kallade
              extratjänsterna ger ännu dystrare läsning. Nästan 19 000 personer
              har anställningar som är extratjänster, eller så kallade moderna
              beredskapsjobb. Med ett facit med omkring hundra riktiga nya jobb
              till en kostnad om 3 miljarder kronor ger det 30 miljoner kronor
              i kostnad per enskilt nytt jobb. Det är en fullständigt misslyckad
              arbetsmarknadspolitik.
            </seg>
            <seg n="380e2b5c">
              Det som bevisligen funkar – tydligaste exemplet är kanske RUT-avdraget
              – är man emot, och det har man försämrat. Det intressanta är inte
              bara att antalet jobb i ekonomin blir färre, utan det är, tycker
              jag, att titta på de företagare som är verksamma i RUT-sektorn.
              Det visar sig då att en majoritet, 52 procent, är kvinnor. Sett
              till hela näringslivet är bara tre av tio företagare kvinnor.
              Den sektor där kvinnor som företagare alltså är överrepresenterade
              är regeringen uttalad motståndare till.
            </seg>
            <seg n="18ecd554">
              Än mer intressant är att av dessa kvinnliga företagare är nästan
              varannan, 49 procent, född i ett annat land. Regeringen driver
              alltså en politik mot kvinnligt företagande, mot ökad jämställdhet
              i näringslivet och mot ökad integration. Samma mönster syns inom
              den privata välfärdssektorn, som regeringen helt vill avveckla.
              Inom vård- och omsorgsbranschen är 65 procent av företagarna kvinnor.
            </seg>
            <seg n="ed4b43c4">
              Utöver att driva en direkt företagsfientlig politik har man också
              haft en företagsfientlig retorik. Man har insinuerat att företagare
              i första hand är presumtiva skattesmitare. Man har kallat företagarna
              ”sådana som hänger vid Stureplan”. Man har velat införa en extra
              beskattning av landets entreprenörer. Och man har velat höja företagarnas
              kostnader för sjuklön.
            </seg>
            <seg n="7f0e30d6">
              Fru ålderspresident! Under innevarande mandatperiod kommer vi
              att behöva preppa Sverige för lågkonjunktur. Den kommer inte att
              bli helt smärtfri, men vi kan från politiskt håll göra den så
              lindrig som möjligt. Staten kommer att behöva ta ett större finansiellt
              ansvar för kommunsektorn, till stor del som ett resultat av att
              man tvingat kommunerna att ta emot ett stort antal nyanlända och
              sedan inte haft någon som helst plan för detta. Kommunerna kommer
              att tvingas göra skattehöjningar om staten inte tar ansvar för
              den situation som staten orsakat från första början.
            </seg>
            <seg n="0a8cddaf">
              Det här kommer att finnas med i den budgetmotion som vi kommer
              att presentera inom kort. Utöver det kommer vi att ha med skattelättnader
              för såväl löntagare som pensionärer. Om vi fick bestämma skulle
              begreppet ”inkomst av pension” över huvud taget inte finnas. Inkomst
              av tjänst ska i stället innefatta såväl nuvarande arbete som tidigare
              utfört arbete.
            </seg>
            <seg n="49790601">
              I våra preliminära fördelningspolitiska analyser framgår också
              klart och tydligt att alla inkomstgrupper och alla åldersgrupper
              blir vinnare med vår politik. De som är lite äldre och de som
              tjänar lite mindre blir dock de största vinnarna med vår budgetpolitik.
            </seg>
            <seg n="ab1db75d">
              Vidare kommer vi att göra satsningar direkt på företagarna i
              stället för att ha dessa massiva subventioner och kostnader för
              en missriktad arbetsmarknads- och integrationspolitik. Sänkta
              arbetsgivaravgifter med tydligt fokus mot de allra minsta företagen
              är den enskilt mest effektiva arbetsmarknadspolitiska åtgärden.
              Det handlar till lika stor del om att möta den kommande lågkonjunkturen.
              Gör vi rätt satsningar på företagarna nu kan vi dämpa en alltför
              påtaglig uppgång i arbetslösheten sedan.
            </seg>
            <seg n="2af3c448">
              Låt mig också säga några ord om det faktum att vi just nu behandlar
              en så kallad övergångsbudget från en övergångsregering. Skälet
              till detta är att det finns ett antal partier och i synnerhet
              ett antal partiledare i den här kammaren – jag tror inte att jag
              behöver nämna dem vid namn – som kollektivt uppvisar en mognadsgrad
              i paritet med ett mycket litet barn. De är uppenbarligen beredda
              att hålla hela riket som gisslan enkom i syfte att tillfredsställa
              det egna uppblåsta egot. Det är ungefär på en sådan mental nivå
              som delar av den här institutionen befinner sig just nu.
            </seg>
            <seg n="55f1d520">
              Det är fråga om vuxna människor som inte klarar av att samtala
              med andra vuxna människor därför att de inte håller med varandra.
              Jag hörde av en lärare att den sortens beteende aldrig hade accepterats
              i hennes klassrum. Prata med Jimmie Åkesson! Jag har känt honom
              i 16 år, och jag kan lova er: Han bits inte. Han har i alla fall
              inte gjort det hittills.
            </seg>
            <seg n="cba01a50">
              Slutligen vill jag uppmana de delar av den före detta Alliansen
              som fortfarande är intresserade av att syssla med politik i stället
              för symbolik att lägga en heltäckande budgetmotion här på riksdagens
              bord. Det som övergångsregeringen nu har presenterat är inte en
              opolitisk budget utan en förlängning av fyra års socialistiskt
              styre. Jag kan redan här och nu säga: Kommer vi i ett sådant budgetförslag,
              ett motförslag, att få se angelägna skattelättnader för pensionärerna,
              för löntagarna och för småföretagarna, angelägna satsningar på
              Polismyndigheten och på Försvarsmakten, åtgärder för att på allvar
              börja korta vårdköerna, satsningar på de allra fattigaste äldre
              och minskade migrationsrelaterade kostnader är sannolikheten väldigt
              stor att en sådan budgetmotion kommer att få stöd av mig och mina
              61 riksdagskollegor i Sverigedemokraternas riksdagsgrupp i den
              händelse att vårt eget budgetförslag faller. Vi kommer i alla
              händelser att lägga ett eget förslag på riksdagens bord inom kort.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="19645e1b">
            Anf. 9 EMIL KÄLLSTRÖM (C):
          </note>
          <u who="emil_kallstrom_b5e0a5" xml:id="i-64407ade71bb7e13-0" n="13d92960">
            <seg n="4f740b5d">
              Fru ålderspresident! Det här är minst sagt en speciell budgetdebatt
              och en speciell politisk höst. Jag skulle vilja inleda med att
              säga några ord om den övergångsbudget som vi i dag har fått på
              riksdagens bord. Det är första gången i modern svensk politisk
              historia något liknande händer – att vi har en övergångsregering
              som i Finansdepartementet tar fram en övergångsbudget och att
              regeringsbildningen drar ut så pass långt på tiden.
            </seg>
            <seg n="f01dc652">
              Basen för det här dokumentet och de principer som vi – ett flertal
              av riksdagens partier – har diskuterat handlar om att Sverige
              ska fungera. Människor som jobbar på myndigheter ska fortsätta
              att kunna gå till jobbet. Människor som har olika former av ersättningar
              ska veta att de saker vi tar för givna fortsätter att fungera
              på det sätt vi är vana vid även efter årsskiftet.
            </seg>
            <seg n="f717c96e">
              Jag tycker att det har varit mycket positivt och konstruktivt
              att samtala om hur en övergångsregering ska agera i detta nya
              läge. Huvudansvaret för denna konstruktiva anda ligger givetvis
              på ansvariga övergångsstatsråd. Jag tycker att det om någonting
              ger ett gott hopp inför mandatperioden och inför de mandatperioder
              som komma skall. Vi har många stora utmaningar som jag skulle
              vilja återkomma till. Det allra bästa vore om vi kunde nå bredast
              möjliga samsyn kring reformbehoven.
            </seg>
            <seg n="c378666b">
              Jag vill poängtera att oavsett hur den parlamentariska behandlingen
              av denna övergångsbudget landar har vi i och med de principer
              som ligger till grund för övergångsbudgeten gjort någonting gott
              för Sverige och det finanspolitiska ramverket. Kommande övergångsregeringar,
              i den mån vi kommer att få se sådana, kan se på den här processen
              för att se hur det är rimligt att agera i ett sådant läge.
            </seg>
            <seg n="625e5b7f">
              Frågan är given: Hur agerar vi nu? Några partier har redan kommit
              med sina besked. Det är helt uppenbart att det är två storheter,
              två linjer, som helt eller delvis står emot varandra. Å ena sidan
              finns det uppenbara fördelar med en strikt budgetprocess i ett
              svårt parlamentariskt läge. Å andra sidan finns det fullt naturliga
              viljor från partierna att i detta svåra politiska läge föra fram
              sin egen politik och vara tydliga med vad man står för i ett läge
              där det är stort intresse för de politiska vägvalen.
            </seg>
            <seg n="f2be4c5c">
              Centerpartiets besked är inte möjligt att ge i dag. Vi kan nog
              bara konstatera att fortsättning följer i frågan.
            </seg>
            <seg n="c5076874">
              Det här är mandatperiodens första budgetdebatt. Låt oss därför
              ta chansen att slå fast vad vi måste ägna den här mandatperioden
              åt!
            </seg>
            <seg n="ba458af4">
              Som tidigare nämnts av flera talare har Sverige stora reformbehov.
              Vi måste ta tag i saker som vi inte har gjort något åt på mycket
              lång tid. Det handlar om saker som inte minst jag själv nämnde
              gång efter annan i debatter liknande denna under föregående mandatperiod.
              Centrala delar av det svenska samhällsbygget måste reformeras
              och moderniseras.
            </seg>
            <seg n="b6878680">
              Vi har en bostadsmarknad som fungerar alldeles för dåligt. Vi
              har en arbetsmarknad som på toppen av en högkonjunktur inte riktigt
              levererar och där det finns stora risker för att obalanserna blir
              allt större när konjunkturen viker. Vad gäller skattesystemet
              var det ungefär 30 år sedan vi gjorde ett rejält omtag senast.
              Sedan dess har ett flertal olika vitt skiftande beslut tagits.
              Detta har skapat ett system där både folk och företag har det
              svårare än i många av våra närliggande konkurrentländer att veta
              på vilket sätt man ska betala sin skatt. Inte sällan måste man
              ta hjälp av olika konsulter. Ett svenskt företag lägger till exempel
              45 procent mer tid på skatteadministration än sina norska kollegor.
              Det tycker jag och Centerpartiet är dåligt. För att lägga till
              en fjärde punkt efter bostäder, arbetsmarknad och skatter måste
              vi ta tag i de samtal som fördes före valet på infrastrukturområdet.
              Här har Sverige under lång tid underinvesterat. Vi måste bygga
              det nya Sverige.
            </seg>
            <seg n="d082640c">
              Det som är gemensamt för ett flertal av de här utmaningarna och
              problemen är att det krävs liberala lösningar som bygger på flexibilitet
              och en förståelse för hur den moderna ekonomin fungerar. I ett
              läge där en ekonomi som den svenska i mångt och mycket bygger
              på rörelse, flexibilitet och att saker och ting förändras har
              vi system och ett samhällsbygge som i mångt och mycket säger åt
              oss att bliva vid vår läst. Vi har en bostadsmarknad som funkar
              allra bäst om man inte flyttar. Vi har en arbetsmarknad som funkar
              allra bäst om man är kvar hos samma arbetsgivare. Det här blir
              allt mindre rimligt, allt mindre modernt och ett allt större problem.
            </seg>
            <seg n="918f2104">
              Jag och Centerpartiet hoppas att vi kan få på plats en effektiv
              regering som tar initiativ och knyter breda överenskommelser i
              Sveriges riksdag, så att vi möter de här problemen och gör någonting
              åt dem medan det fortfarande finns någonting som åtminstone liknar
              goda tider i ryggen för att underlätta processen. Senast Sverige
              tog tag i liknande strukturella svårigheter var efter en mycket
              djup 90-talskris. Det var först då det dåvarande svenska politiska
              ledarskapet samlade sig till att verkligen lösa de problem vi
              visste att vi hade haft under lång tid. Jag hoppas att det inte
              ska krävas en kris av liknande magnitud för att vi i denna kammare
              ska samla oss för att göra det vi alla vet behöver göras.
            </seg>
            <seg n="238f396a">
              Fru ålderspresident! Denna kammare har i höst två huvuduppgifter.
              Vi ska anta en budget som ser till att Sverige fortsätter att
              fungera och att landet och dess alla olika goda ting i form av
              såväl socialförsäkringar som myndigheter och mycket annat fungerar
              de n 1 januari lika bra som den 31 december. Men vi måste också
              forma en effektiv regering. Sverige förtjänar att vi lyckas med
              båda dessa uppgifter.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="acca0d8a">
            Anf. 10 ULLA ANDERSSON (V):
          </note>
          <u who="ulla_andersson_470f8d" xml:id="i-bb878f2e8018f73b-0" n="c94aaa50">
            <seg n="c69fa4ae">
              Fru ålderspresident! Valresultatet blev 144–143 till de rödgröna.
              Trots det och trots att de inte hade någon ny regeringsbildare
              att tillsätta avsatte de borgerliga partierna med valets stora
              förlorare Moderaterna i spetsen tillsammans med Sverigedemokraterna
              statministern och såg till att vi fick en övergångsregering. Sedan
              dess befinner vi oss i ett politiskt vakuum. Alliansen hade ingen
              gemensam plan då. Nu, 67 dagar senare, har man ännu ej någon sådan.
              Det är snarare tvärtom – allianspartierna står allt längre ifrån
              varandra. Avstånden mellan dem verkar vara lika långa som avstånden
              i vårt avlånga land. Alliansen får nog numera ses som den före
              detta Alliansen.
            </seg>
            <seg n="180f73a5">
              Därför har vi också en övergångsbudget att hantera. Den är i
              väntan på att en ny regering tillträder som kan lämna de förslag
              till ändringar i statens budget som en sådan regering tycker är
              lämplig utifrån dess politiska inriktning.
            </seg>
            <seg n="25500251">
              Under den gångna mandatperioden har Vänsterpartiet i samarbete
              med regeringen sett till att mycket bra har blivit gjort. Antalet
              anställda i välfärden har ökat kraftigt, arbetslösheten har sjunkit
              och sysselsättningsgraden stigit. Möjligheterna att få ett arbete
              har stärkts genom utbildningssatsningar, arbetsmarknadspolitik
              och körkortslån. Fördelningsprofilen på de budgetar som lagts
              fram har gått i rätt riktning, och framför allt har kvinnor och
              människor med låga inkomster gynnats.
            </seg>
            <seg n="743e9f80">
              Avgiftsfri mammografi och cellprovsscreening syftar till ingen
              ska behöva missa en cancertumör eller cellförändringar för att
              plånboken är tunn.
            </seg>
            <seg n="7bb00b4d">
              Avgiftsfria lovaktiviteter för barn, gratis buss på sommarlovet
              för unga och sänkta avgifter för kulturskolan syftar till att
              möjliggöra att alla unga ska kunna delta, kunna mötas och få en
              rikare fritid.
            </seg>
            <seg n="80bd2250">
              Avgiftsfria mediciner för barn och gratis glasögon till barn
              och unga syftar till att ingen förälder ska behöva välja mellan
              att betala hyran eller hämta ut barnets medicin och att inget
              barn ska behöva vara utan de glasögon det behöver.
            </seg>
            <seg n="7c922a7c">
              Att tillföra 10 miljarder till vård, skola och omsorg handlar
              om att öka kvaliteten och öka tillgängligheten till välfärden.
            </seg>
            <seg n="0d2af2aa">
              Höjda ersättningsnivåer i sjukersättningen, höjda tak i sjukförsäkring
              ­ en och i a-kassan och höjda golv, höjda bostadstillägg, höjt
              underhållsstöd för ensamstående föräldrar och höjda flerbarnstillägg
              handlar om att skapa ekonomisk trygghet, ge värdighet, minska
              människors ekonomiska utsatthet, minska barnfattigdom och öka
              människors frihet.
            </seg>
            <seg n="46ae5301">
              En del verkar vilja kalla en sådan politik extrem. Jag vill säga
              att den handlar om värdighet och rättvisa. Extremt är däremot
              att vilja sänka människors löner, införa marknadshyror, affäre
              r n a med Nuon och Postnord. Det tycker jag är extremt. Eller
              att riva upp LAS, människors anställningstrygghet. Eller att tro
              att människor som är sjuka blir friska av att få reda på att de
              får sänkt skatt om de går tillbaka till jobbet. Extremt är att
              göra en gemensamt finansierad välfärd till en marknad och tillåta
              obegränsade privata vinstuttag på skattemedel. Det vill jag säga
              är extremt.
            </seg>
            <seg n="54fa4dbb">
              Fru ålderspresident! Det Sverige behöver den kommande mandatperio
              ­ den är en politik för ekonomisk jämlikhet där människors vilja
              att bidra tas till vara. Det är en politik för sammanhållning,
              hopp och framtidstro. En sådan politik kan aldrig högern bidra
              till.
            </seg>
            <seg n="dc4ccb84">
              Sverige är det land där inkomstskillnaderna vuxit snabbast under
              flera decennier. Inkomstskillnaderna eskalerade under den borgerliga
              reger ­ ingen. Men vi vet, och de allra flesta vet i dag, att
              det inte är bra för vare sig samhällsutvecklingen eller den ekonomiska
              tillväxten med kraftigt växande inkomstklyftor utan snarare tvärtom.
            </seg>
            <seg n="33bb0147">
              Trots det har Sverige det minst omfördelande skattesystemet bland
              EU:s 15 kärnländer och den skevaste förmögenhetsfördelningen ihop
              med USA och Brasilien. Faktum är att om vi fortsätter att öka
              inkomstskillnaderna i den takt vi har gjort under de senaste decennierna
              kommer vi att ha gått förbi USA någon gång under 2030-talet.
            </seg>
            <seg n="90853abc">
              Ojämlikheten märks i vår vardag. Vi bor inte i samma bostadsområden
              längre, och våra barn går inte tillsammans i skolan. Några av
              oss blir sjukare än andra och lever kortare tid. Barnfattigdomen
              är utbredd bland en del barn medan andra barn kan åka på ännu
              fler utlandssemestrar, för att inte tala om den äldrefattigdom
              som breder ut sig.
            </seg>
            <seg n="0b952c63">
              Privata skattefinansierade bolag tillåts sko sig på vår gemensamma
              välfärd. Undersköterskor, fastighetsskötare, städerskor, taxichaufförer
              och kassörskor har inte makten att styra över sina arbeten. De
              kan inte, som en del andra, ta en välbehövlig långlunch när de
              behöver det eller göra ärenden på arbetstid, och de hinner inte
              ens träna.
            </seg>
            <seg n="b33d3fd6">
              Arbetet sliter på kroppar och hälsa. Många vet inte ens om de
              har jobb nästa vecka eller nästa månad. Det påverkar självklart
              ekonomiska förhållanden som var man kan bo, hur många sjukdagar
              man har, vilken pension man kan få och om den ens går att leva
              på. Det påverkar vilken bil man kan köpa och om man har råd med
              en sommarstuga eller med fjällsemester på sportlovet. Det påverkar
              till och med hur länge man kommer att leva. Klass har nämligen
              betydelse för de liv vi själva och våra barn tillåts leva.
            </seg>
            <seg n="3b7c15b7">
              Vänsterpartiets uppgift är att bedriva en politik som utjämnar
              klasskillnader och livsförutsättningar. Vi vill inte ha ett skattesystem
              som är riggat för de rikaste utan för vanligt folk. Vi vill ha
              omfördelning. En del partier tycker vi ska ställa grupp mot grupp.
              Vi tycker i stället att vi ska ändra på de politiska beslut som
              ökat ojämlikheten och underfinansierat välfärden.
            </seg>
            <seg n="430ada7f">
              Förutom en skattepolitik som omfördelar från höginkomsttagare
              till låginkomsttagare behövs självklart ekonomiska förstärkningar
              i välfärden. Det behövs förbättrade arbetsvillkor och höjda löner
              inom handikapp- och äldreomsorg och i vård, förskola och skola.
              Det behövs satsningar som gör att varenda unge klarar av skolan
              med fullständiga betyg och att vuxna som behöver ställa om ska
              få möjligheten till en utbildning som kan ge jobb och goda framtidsmöjligheter.
            </seg>
            <seg n="705919c2">
              Tryggheten på arbetsmarknaden måste öka, och makten och inflytandet
              över arbetet måste vara hos dem som utför arbetet. Bostadsbristen
              måste byggas bort med hyresrätter till rimliga hyror.
            </seg>
            <seg n="28bfd346">
              Självklart ska de som behöver assistans ha assistans, och vi
              ska ha en sjukförsäkring som det går att lita på. Människor som
              har kommit till vårt land ska kunna få ta hit sina familjer.
            </seg>
            <seg n="46624a9f">
              Vi behöver minska utsläppen här hemma och internationellt. Vi
              behöver göra allt vad vi kan och använda alla våra verktyg vi
              har för att minska dem. Det kräver solidariska lösningar och handlingar.
              Vi i den rika världen kan inte fortsätta att förbruka jordens
              resurser på det sätt vi gör. Vi kan inte ta oss den makten på
              bekostnad av våra barn och barnbarn.
            </seg>
            <seg n="28b7e541">
              En övergångsbudget löser självklart inte detta. Det är den inte
              heller avsedd att göra. Den finns här för att vi har den situation
              vi har. Den är inte vad vi önskar oss. Den är inte vad någon önskar
              sig. Den är just en övergångsbudget vars praxis nu ska prövas.
            </seg>
            <seg n="5eae2199">
              Trots att Moderaternas statsministerkandidat blev bortröstad
              i går och de inte har någon ny statsminister eller ny regering
              att tillsätta har Moderaterna meddelat att de avser att motionera
              på övergångsbudgeten.
            </seg>
            <seg n="f6c2d9a3">
              Det vore minst sagt märkligt. Har man precis förlorat en statsministeromröstning
              med väldigt stora siffror behöver man nog inse att man i det läget
              inte ska driva igenom sin ekonomiska politik för att på så sätt
              få makten att ändå styra.
            </seg>
            <seg n="cf3940b1">
              Vi i Vänsterpartiet förväntar oss en ansvarsfull och ordnad process
              med övergångsbudgeten, att den bör passera genom riksdagen som
              det var tänkt när lagstiftningen antogs och som de principer den
              är byggd på avser att säkerställa.
            </seg>
            <seg n="bfa60194">
              Detta är en tid när klimatförändringar hotar allas vår framtid
              och kräver solidariska handlingar och lösningar. Det är en tid
              när de allra flesta insett att ständigt växande inkomstskillnader
              är ohållbart och skapar sämre förutsättningar för ett lands utveckling
              och ekonomiska tillväxt. Det är en tid när fascismen och rasismen
              flyttar fram sina positioner.
            </seg>
            <seg n="70bd4fe0">
              Då borde ingen blunda för forskningen om klimatförändringarna,
              ojämlikheten och de krafter som utnyttjar det vakuum som uppstått
              och vill förklara maktförändringar och den förändrade maktbalansen
              på arbetsmarknaden med kulturell identitet och etnifiering av
              sociala relationer. Då borde ingen göra sig beroende av ett högerextremt
              parti för att få igenom sin regering eller sin ekonomiska politik.
            </seg>
            <seg n="df7f6f0b">
              Tids nog, när en ny regering kommit på plats, får den lägga fram
              sin budget. Vi alla får på olika sätt hantera det som opposition,
              regering, förhandlare eller som samtalspart. Det är en rimlig
              och ansvarsfull ordning.
            </seg>
          </u>
          <note type="speaker" n="a7785a11">
            Anf. 11 JAKOB FORSSMED (KD):
          </note>
          <u who="jakob_forssmed_c4fad6" xml:id="i-defc3b4d346808fe-0" n="87fc80d6">
            <seg n="637479ea">
              Fru ålderspresident! Vi har en utdragen regeringsbildning i ett
              svårt och vanskligt läge. Övergångsregeringen har därför framlagt
              en budgetproposition i enlighet med vårt konstitutionella ramverk,
              som är fastlagt i riksdagsordning och budgetlag. Det gör detta
              till en väsentligt annorlunda riksdagsdebatt och en budgetprocess
              som inte liknar någon av alla dem jag har varit med om. Det innebär
              inte att den är oviktig – tvärtom.
            </seg>
            <seg n="27ef53a7">
              Jag vill först tacka för det arbete som övergångsregeringen och
              dess tjänstemän har gjort med budgetpropositionen. Det mödosamma
              arbetet med prognoser och att omräkna anslag enligt gällande riktlinjer
              och arbetet med att ta fram praxisbildande principer för hur ett
              övergångsbudgetarbete ska bedrivas har varit seriöst. Det är övergångsregeringen
              som svarar för de här principerna och för tillämpningen av dem,
              men jag kan konstatera att det råder en bred uppslutning i denna
              kammare kring dessa principer. De tycks också ha tillämpats på
              ett rimligt sätt. Det finns således inte något skäl att rikta
              kritik mot övergångsregeringen – tvärtom.
            </seg>
            <seg n="87992e6d">
              Men att principerna är rimliga och arbetet rent budgettekniskt
              är habilt innebär förstås inte att allt innehåll är bra. Den politik
              som i valet fick en minskad uppslutning och vars främste företrädare
              är statsminister Stefan Löfven röstades bort av denna kammare.
              Prolongeringarna innebär att tidigare års otillräckliga, onödiga
              eller direkt olämpliga rödgröna förslag nu förlängs.
            </seg>
            <seg n="af321f41">
              Övergångsbudgeten för också med sig att oförmågan att göra nödvändiga
              reformer konserveras för ytterligare tid. Detta är förstås inte
              övergångsregeringens förskyllan utan en konsekvens av förra mandatperiodens
              politik i kombination med en utdragen regeringsbildningsprocess.
              Det som övergångsbudgeten ställer i utsikt, alltså en övergång
              till en ny regering med en ny inriktning av politiken, ser vi
              ännu inte.
            </seg>
            <seg n="3867be0e">
              Samtidigt har verklighetens samhällsproblem tyvärr inte kunnat
              placeras i samma vänteläge som regeringsbildandet. I några fall
              har problemen förvärrats. Det går att se det som att det är en
              ny regering som helt och hållet måste mejsla fram den nya politiken,
              och det är en rimlig utgångspunkt för en övergångsregering. Riksdagen
              är dock ingen övergångsriksdag utan en nyvald riksdag med fulla
              befogenheter och fullt ansvar för politiken. Det är också riksdagen
              som äger finansmakten, det vill säga Sveriges medborgares rätt
              att genom sina representanter sig själva beskatta.
            </seg>
            <seg n="4f067141">
              Jag och Kristdemokraterna menar att de trängande reformbehoven
              gör att riksdagen nu bör söka gripa möjligheten att agera, även
              i avsaknad av en ny regering. Därför menar jag att Alliansen i
              riksdagen redan under den budgetprocess som nu inleds bör försöka
              möjliggöra ett påbörjat reformarbete i Sverige. Med stor medvetenhet
              om de betydande restriktioner s om sätts upp av såväl praktiska
              och beredningsmässiga som konstitutionella förhållanden bör vi
              göra vad vi kan för att få goda reformer och rätt resurser på
              plats så snart det är möjligt.
            </seg>
            <seg n="55ac40b1">
              Fru ålderspresident! Reformer och en ny politik för Sverige kan
              inte vara en uppgift för en övergångsregering. Men det bör vara
              en uppgift för riksdagen i avsaknad av en regering som gör detta.
            </seg>
            <seg n="2a17d96c">
              Därför bör Alliansen i första hand lägga en gemensam budgetmotion.
              Men även om det läggs flera olika budgetmotioner finns möjligheten
              till en gemensam reservation i finansutskottet, där förändringar
              görs i övergångsbudgeten baserat på reformer från Alliansens reformagenda.
              Den gemensamma politiska grunden i Alliansen saknas nämligen inte.
            </seg>
            <seg n="346a6773">
              Under alla omständigheter bör det eftersträvas att få alliansreformer
              på plats redan nu. När sjukvårdsköerna växer och ojämlikheten
              inom vården ökar behövs både mer resurser och strukturreformer.
              Det handlar om reformer som kan avhjälpa akut köbildning, långsiktiga
              kompetensförsörjningsbehov och strukturella problem kring vårdens
              organisation.
            </seg>
            <seg n="94c410bd">
              När vi nu ser tecken på en konjunkturavmattning blir det särskilt
              angeläget att genomföra strukturellt riktiga reformer på arbetsmarknaden
              så att inte det utanförskap som följer i spåren av arbetsmarknadens
              kraftiga tudelning fördjupas. Det behövs också reformer så att
              kompetensbehov hos näringsliv och offentlig sektor kan mötas.
            </seg>
            <seg n="5c3cf528">
              När vi ser en dysfunktionell bostadsmarknad som hämmar kompetensförsörjning,
              integration, jobb och tillväxt måste kloka och långsiktiga spelregler
              komma på plats så snart som möjligt. Det är inte minst angeläget
              när vi ser ett vikande byggande.
            </seg>
            <seg n="f1d2ea60">
              När äldre lider av ofrivillig ensamhet och isolering för att
              de inte anses sjuka nog att få en äldreboendeplats, när de som
              har rätt till en plats ändå inte får en och när fyra av tio kommuner
              inte tror att de kommer att lyckas möta behovet på vare sig på
              två eller fem års sikt behövs strukturella grepp och resurser
              till både trygghetsboenden och särskilda boenden.
            </seg>
            <seg n="b1e69744">
              När skolan brister behövs reformer för kunskap så som tidigare
              betyg, mer kunskap och mer undervisningstid.
            </seg>
            <seg n="a5ade8c0">
              När klimatutsläppen inte minskar i den takt som krävs måste vi
              agera.
            </seg>
            <seg n="96d4a2c8">
              När det kan vara avgörande för tryggheten i vilket bostadsområde
              du bor behövs fler poliser med bättre villkor så snart det över
              huvud taget är möjligt.
            </seg>
            <seg n="2276f99b">
              Jag vill också lyfta fram en annan utmaning s ås om en ny regering
              behöver ta på allvar. Det handlar om det faktum att över 1 miljon
              svenskar säger sig sakna en nära vän och att allt fler begravningar
              sker utan en enda närvarande person. När barn inte tror att deras
              föräldrar eller andra vuxna har tid för dem och deras oro utan
              upplever en stor ensamhet behöver vi erkänna detta som ett samhällsproblem
              och inte bara ett individuellt problem. Vi behöver också se att
              det bär med sig samhällsekonomiska kostnader och genomföra reformer
              för att möta detta.
            </seg>
            <seg n="d07d4430">
              Många reformer i Kristdemokraternas och Alliansens reformagenda
              kommer att ta tid att genomföra. En del behöver omfattande beredning.
              Mycket är dock gemensamt förberett, och en del kan påbörjas redan
              nu. Jag menar att vi bör ta den chansen h är i riksdagen för att
              tackla dessa utmaningar.
            </seg>
            <seg n="32c1342a">
              Fru ålderspresident! Avslutningsvis vill jag säga att jag har
              varit en del av Alliansen under en lång tid. Från Högfors 2004
              till hösten 2014 är det nog rimligt att säga att jag i stort sett
              levde och andades allians. Även under åren därefter har min delaktighet
              i och vilja att värna Alliansen varit stor. Varför? Jo, jag har
              sett vad den reformkraften har betytt för Sverige, hur Alliansen
              har varit som bäst när den har fått transformera goda värden in
              i praktiska reformer i närkamp med samhällsproblem.
            </seg>
            <seg n="925bc208">
              Det handlar om arbete, öppenhet, idealitet och gemenskap. Det
              handlar om ökad valfrihet och ekonomisk frihet för enskilda och
              familjer. Det handlar om en insikt om att företag inte är fiender
              utan grunden för v årt välstånd. Det handlar om tyd liga uttryck
              för solidaritet också bortom kultur- och nationsgränser, och ett
              helt grundläggande synsätt att samhället är oändligt mycket större
              än staten. Där har också funnits en grundläggande vilja att inte
              lämna någon enda i sticket, att inte lämna någon efter men inte
              heller hålla någon tillbaka. Vi har utmejslat konkreta reformer
              för att främja allt detta.
            </seg>
            <seg n="c208df8e">
              Jag har också sett dynamiken i samarbetet och hur alla fyra partier
              – Moderaterna, Centerpartiet, Kristdemokraterna och Liberalerna
              – har bidragit och än i dag bidrar med reformförslag. Jag har
              sett hur de olika partiernas olika ingångar har gjort de andra
              partiernas förslag bättre. Förbättringen har naturligtvis i första
              hand gällt de andras förslag men i något enstaka fall också Kristdemokraternas.
            </seg>
            <seg n="052041af">
              Om denna reformkraft och dynamik går förlorad och Alliansen upphör
              att vara reformkraften i svensk politik stärks andra centrum i
              politiken som på olika sätt och långt ifrån varandra står för
              andra saker.
            </seg>
            <seg n="07cf1e0b">
              Det finns skäl att lyssna noga på vilka det är som önskar att
              Alliansen spricker. En del säger att det är nya tider nu och att
              Alliansen inte kan bidra i dessa. Det är inte min uppfattning
              eller tro, inte ens efter i går. Tvärtom är Alliansen, trots sina
              svårigheter och de svårigheter som finns i parlamentet, det alternativ
              som har störst förutsättningar att samverka i en regering eller
              med ett regeringsprogram som med utgångspunkt i goda värderingar
              genomför reformer som Sverige nu behöver.
            </seg>
            <seg n="651b7f7b">
              De första reformerna ur den gedigna reformagenda som Alliansen
              gick till val på kan och bör enligt min uppfattning läggas fram
              redan under denna budgetprocess för att prövas av kammaren. Jag
              vill se ett Sverige med frihet utan egoism, med solidaritet utan
              socialism. Förutsättningarna för detta är störst med Kristdemokraternas
              och Alliansens politik.
            </seg>
            <seg n="1cb7a0d5">
              (Applåder)
            </seg>
          </u>
          <note n="b04ca30c">
            I detta anförande instämde Andreas Carlson (KD).
          </note>
          <note type="speaker" n="36c99694">
            Anf. 12 MATS PERSSON (L):
          </note>
          <u who="mats_persson_f81ffd" xml:id="i-6e62010e44908d6f-0" n="20a42827">
            <seg n="cb64f9b3">
              Fru talman och ärade ledamöter! I min hemstad Lund kom det för
              några veckor sedan en nyhet om att medicinbolaget Baxter lägger
              ned sin verksamhet och flyttar den till Italien.
            </seg>
            <seg n="766b6531">
              I den här kammaren och i den debatt vi alla är en del av målas
              det ibland upp att Sverige är en traktor som bara mal på. Det
              råder en högkonjunktur som gör att vi har en känsla av att Sverige
              är oövervinnerligt på alla sätt. Men när man tar del av nyheten
              att 300 jobb försvinner från Skåne och Lund inser man att alla
              de globala företag som finns i vårt land, och som varje dag skapar
              välstånd i vårt land, verkar på en global marknad där konkurrensen
              är stenhård. Varje dag, varje vecka, varje månad och varje år
              behöver beslut fattas i dessa företag , där de hela tiden måste
              jobba med att vara bättre än sina internationella konkurrenter
              för att jobben ska finnas kvar här i Sverige.
            </seg>
            <seg n="d07ff5f9">
              Fru talman! Samma utgångspunkt bör vi som politiker och Sverige
              AB ha. Sverige är ett land med en liten och öppen ekonomi i norra
              Europas utkanter, som inte konkurrerar med Portugal, Italien eller
              Spanien utan konkurrerar med Kina, USA, Tyskland och Storbritannien.
              Sverige måste vara bättre än dessa länder för att företag ska
              vilja förlägga produktion och verksamhet hit.
            </seg>
            <seg n="2a0246f2">
              Sverige kan inte vara sämre eller ha sämre ekonomiska villkor
              än våra konkurrentländer. Tvärtom måste det finnas bättre villkor
              än i andra länder. Vi måste ha något att locka med för att internationella
              företag ska välja att ha sin verksamhet i det lilla landet i norra
              Europas utkanter. Vi har ett konstigt språk, en liten ekonomi
              och ett kallt klimat. Vi måste ha andra saker att locka med för
              att företag ska vilja förlägga sin produktion hit.
            </seg>
            <seg n="126cf92a">
              När vi nu de senaste åren har sett att ett antal internationella
              företag som tidigare har varit svenska nu inte längre är svenska
              företag ringer varningsklockorna tydligt; när vi står still springer
              andra förbi. När Sverige inte gör tillräckligt gör andra länder
              mer. Då tappar vi välstånd, konkurrenskraft och framför allt jobb,
              vilket gör vårt land fattigare.
            </seg>
            <seg n="3a26df0c">
              Fru talman! Många människor känner att politiken inte levererar.
              Många människor som tittar på tv funderar över de 10 miljonerna
              som den där politikern berättar om ska lösa något ena dagen och
              de där 5 miljonerna som ska lösa något den andra dagen. Det spelar
              ingen roll. På det stora hela fungerar inte grundläggande funktioner
              i vårt samhälle.
            </seg>
            <seg n="69f16063">
              Var sjätte ung människa lämnar grundskolan utan att vara behörig
              till gymnasiet. Människor lever på bidrag år efter år. Människor
              fastnar i att leva på försörjningsstöd, inte i en månad eller
              två månader utan permanent. Människor känner att polisen inte
              levererar därför att polistätheten är den lägsta sedan 2007. Vårdköerna
              växer, och människor känner att de inte kommer till i sjukvården,
              vilket politikerna minsann borde kunna lösa.
            </seg>
            <seg n="e642dfc3">
              Effekten blir att förtroendet för välfärden, för samhällskontraktet
              och för oss i politiken får sig en rejäl törn. Vi ska ta det på
              allra största allvar. Oavsett vilken regering som tillträder måste
              det vara slut på perspektivet att med några miljoner hit eller
              dit löser man samhällsproblemen. Det är inte det människor förväntar
              sig av oss, utan de förväntar sig rejäla grundläggande reformer
              som förändrar och förbättrar viktiga funktioner i vårt samhälle.
            </seg>
            <seg n="e10daa14">
              Fru talman! Ett tydligt exempel är välfärden. Om vi frågar en
              lärare eller sjuksköterska präglas deras beskrivning av en arbetsdag
              av frustration och stress över att inte få lägga sin arbetstid
              på det man är utbil dad till. I stället måste man lägga en mängd
              tid på byråkrati, administration och saker som man inte är utbildad
              till. Man lägger för lite tid på eleverna eller patienterna och
              för mycket tid på att fylla i dokument eller sitta framför datorn.
              Huvudproblemet är vi i politiken, som under för lång tid inte
              har sett villkoren för dem som jobbar i välfärdens kärna och under
              för lång tid byggt upp en struktur som maler sönder i stället
              för att skapa glädje och drivkraft på jobbet.
            </seg>
            <seg n="4b1998ac">
              Det handlar om att låta proffsen vara proffs, och det handlar
              om att göra upp med den jantelagsmentalitet som finns, och har
              funnits, att ingen är för fin för att göra vissa arbetsuppgifter.
              Men läkaren på vårdcentralen ska inte plocka ut disk ur diskmaskinen,
              och sjuksköterskan ska inte bädda sängar eller dela ut brickor
              med mat. Det ska andra personer göra så att den som är utbildad
              kan använda sin tid till det han eller hon är utbildad till, nämligen
              att vårda patienter.
            </seg>
            <seg n="b14c8c2d">
              Läraren ska inte gå ut i korridoren för att leta efter elever
              som är försenade till lektionen. Läraren ska inte vara rastvakt.
              Det kan andra människor göra så att läraren får tid att utbilda
              våra elever och utveckla undervisningen. Proffsen måste få vara
              proffs.
            </seg>
            <seg n="1056e51d">
              Fru talman! Liberalerna slåss för en kunskapsskola. Vi gör det
              därför att vi vet vad motsatsen är, nämligen ett samhälle som
              slits itu. När skolan inte levererar ser vi framväxten av en ny
              underklass där din bakgrund bestämmer din framtid. Det i sin tur
              utgör grogrunden för den kriminalitet vi kan se, och det skapar
              ett samhälle som slits isär. Ett samhälle där det är viktigare
              varifrån du kommer än vart du är på väg är ett farligt samhälle.
              Det är ett samhälle där drömmar försvinner, och det är ett samhälle
              där människor inte tror att de själva kan påverka sin livssituation.
              Det är ett farligt samhälle.
            </seg>
            <seg n="2acb5280">
              Fru talman! Sverige ligger nu på 18:e plats i EU:s arbetslöshetsstatistik.
              Målet var att Sverige skulle ligga etta, men vi ligger på 18:e
              plats. Siffran i sig är inte intressant, utan det allvarliga är
              att människor som vill jobba inte jobbar. Människor kan inte försörja
              sig själva och står inte på egna ben, utan de blir beroende av
              att vara försörjda av samhället.
            </seg>
            <seg n="e91652a5">
              När sysslolösheten sprider ut sig och riskerar att gå i arv i
              generationer, där människor inte har framtidstro, skapar vi ett
              tudelat samhälle där vissa har och andra inte har. Det s kapar
              en grogrund för extremism – religiös extremism och andra former
              av extremism. Det är i den grogrunden som de kriminella gängen
              agerar. I Göteborg, Malmö, Kristianstad och Södertälje är det
              i sysslolösheten och bidragsberoendet som grogrunden skapas för
              de kriminella nätverk som växer sig allt starkare. Det är vår
              uppgift som politiker att bryta detta. Det handlar givetvis om
              polisiära insatser, men framför allt handlar det om att det finns
              en arbetsmarknad som ger alla människor chansen. Den som inte
              har gått färdigt skolan ska också känna drivkraft att gå upp på
              morgonen och en gemenskap – att behövas i samhället, finnas på
              en arbetsplats och göra ett jobb. Den dörren har vi stängt därför
              att politiker utifrån en socialistisk samhällssyn sagt att det
              inte ska finnas enkla jobb – det är dåligt. Det har den tidigare
              regeringen sagt nej till. Priset är ett fördjupat bidragsberoende.
            </seg>
            <seg n="5fdfcba6">
              Fru talman! Jag är liberal, inte socialist. Det betyder att rättvisa
              för mig inte är att alla har lika mycket. Rättvisa för mig är
              att alla har samma förutsättningar i livet. Men människor kommer
              sedan att göra olika val. En del kommer att utbilda sig, och en
              del kommer att starta företag. Det är helt okej att alla inte
              tjänar lika mycket, så länge alla har samma chans från början.
              Rättvisa är inte att alla har lika mycket, utan rättvisa är att
              alla har samma chans i livet.
            </seg>
            <seg n="d86ce9b9">
              Därför är det konstigt att vi lever i ett samhälle där utbildning
              ses som något dåligt. Sverige är det land i västvärlden som beskattar
              utbildning allra högst. Var tredje heltidsarbetande svensk i vårt
              land betraktas som höginkomsttagare och har en marginalskatt på
              50 procent. Inget land har högre marginalskatter än de vi har
              här i Sverige. Effekten av detta blir att utbildning inte lönar
              sig. Den inriktningen måste brytas.
            </seg>
            <seg n="a3daadf0">
              Fru talman! Sverige är ett land som de kommande åren har stora
              samhällsproblem att ta itu med. I detta läge känner människor
              att politiken inte levererar. Politiken tar inte tag i viktiga,
              stora och grundläggande samhällsfunktioner som inte fungerar.
              Polisen, skolan och vården fungerar inte och levererar inte på
              en nivå som medborgarna förväntar sig. Då är inte svaret mer av
              det vi har haft de senaste fyra åren. Svaret är inte den övergångsbudget
              som vi just nu hanterar i vår riksdag. Svaret är liberala reformer
              där fler människor kan stå på egna ben, där vi investerar i skolan,
              där vi ser till att bygga välfärden så att proffsen får vara proffs.
              Det är så vi bygger ett bättre samhälle, och det är med de reformerna
              Liberalerna vill bygga Sverige starkare.
            </seg>
            <seg n="1cb7a0d5">
              (Applåder)
            </seg>
          </u>
          <note type="speaker" n="8f710f51">
            Anf. 13 JANINE ALM ERICSON (MP):
          </note>
          <u who="janine_alm_ericson_7cdafb" xml:id="i-aaf523e64e44c316-0" n="13cd4354" next="i-90745325cd056a36-0">
            <seg n="8cd9e06d">
              Fru talman! Sverige är i ett nytt, hittills oprövat läge, och
              det är viktigt att vi alla tar ansvar i den situation vi nu befinner
              oss i. Därför har övergångsregeringen haft samtal med de borgerliga
              partierna och Vänsterpartiet om principerna för den budget som
              vi presenterade i dag.
            </seg>
            <seg n="c3348278">
              Resultatet är det som nu läggs på kammarens bord. Det är inte
              vår önskebudget. Det är ett dokument som säkerställer att statens
              verksamheter ska kunna fungera tills en ny regering är på plats
              och är fri att presentera sin egen ekonomiska politik.
            </seg>
            <seg n="f04fab44">
              Det vi bör fokusera på är att få en ny regering. Så länge riksdagen
              inte beslutat om en sådan är det heller inte rimligt att riksdagen
              binder upp den med en redan fastställd ekonomisk politik. Men
              med det sagt tänker jag ta tillfället i akt och redogöra för en
              del av den ekonomiska politik Miljöpartiet vill att en ny regering
              ska föra.
            </seg>
            <seg n="903329c4">
              Fru talman! Läget för planeten är mycket oroande. Dagligen får
              vi rapporter om tillstånd som inte förbättras utan tvärtom försämras.
              Vi måste nu jobba ännu hårdare för att bygga ett bättre samhälle
              – ett där vi inte bränner upp planeten eller slösar med resurser
              och där kontinenter av plast inte växer i haven. Ett samhälle
              där rikedom mäts i tid för sig själv och varandra och inte i konsumtion.
              Ett samhälle byggt av solidaritet, där vi står upp för jämställdhet
              och rättvisa. Helt enkelt ett samhälle där våra barnbarn får möjlighet
              att växa upp och leva fria liv på en frisk planet med ett rikt
              växt ‑ och djurliv.
            </seg>
            <seg n="b6985eda">
              Men klimatförändringarna är här och nu. Isarna smälter, och torkan
              breder ut sig. Det har jag sagt många gånger förut i den här kammaren.
              Larmrapporterna är många, men länge var de uppenbara problemen
              långt borta. I somras kom de närmare oss, med extrem torka och
              brinnande skogar. Kostnaderna för klimatförändringarna blir nu
              uppenbara och påtagliga för allt fler, och behovet av att ställa
              om för att få ned utsläppen blir allt större.
            </seg>
            <seg n="3a18f70e">
              Fru talman! I våra barnbarns framtida Sverige körs inga bilar
              på bensin eller andra fossila drivmedel. Vi har tåg som går i
              tid och som rullar snabbt fram på höghastighetsbanor. Regeringen
              sjösatte förra mandatperioden flera viktiga reformer för att minska
              utsläppen från transportsektorn, men mer måste göras.
            </seg>
            <seg n="595546ec">
              I våra barnbarns framtida Sverige äter vi klimatsmart och ekologisk
              mat – mat som är bra för såväl människa som planet. Självklart
              ska det offentliga ta ansvar genom att bara köpa in mat som producerats
              på sådana villkor som gäller i Sverige men också genom att främja
              klimatsmart och ekologisk konsumtion med politiska styrmedel.
            </seg>
            <seg n="176904f4">
              Fru talman! I våra barnbarns framtida Sverige slipper vi oroa
              oss för döende havsbottnar och sjuka korallrev. För att vi ska
              nå dit måste spridningen av plast, gifter och skadliga ämnen till
              våra sjöar och vattendrag stoppas och fler marina skyddsområden
              skapas. Vi måste också fortsätta stärka arbetet med en offensiv
              naturpolitik. Världsnaturfonden presenterade nyligen att antalet
              ryggradsdjur i världen minskat med 60 procent på 40 år! Nu krävs
              snabba politiska åtgärder.
            </seg>
            <seg n="3dc819f3">
              Fru talman! I våra barnbarns framtida Sverige tar vi hand om
              varandra lika mycket som vi tar hand om vår planet. Vi måste förändra
              det ekonomiska systemet i grunden och skapa en cirkulär ekonomi.
              Där delar vi resurser med varandra och återanvänder. Vi lever
              mer och jobbar mindre, och vi gör så att det blir dyrare att göra
              sådant som är dåligt för miljön än det som är bra.
            </seg>
            <seg n="469336c0">
              Samtidigt som vi måste lösa de stora framtidsfrågorna för planeten
              måste vi också ha en politik för här och nu. Det är för många
              barn som inte mår bra och lider av psykisk ohälsa. Det måste förebyggas
              och behandlas snabbt. Vi måste se till att alla barn och unga
              får en ärlig chans i skolan och har rätt att växa och utmanas,
              lyckas och utveckla sina talanger. Vi har genomfört stora satsningar
              på skolan under den gångna mandatperioden, men mer behöver göras.
            </seg>
            <seg n="a0ee1b92">
              Sverige spelar en viktig roll för en öppen och fredlig värld.
              I en tid där högerextrema och odemokratiska krafter växer fram
              är det viktigare än någonsin att vi står upp för demokrati, mänskliga
              rättigheter och jämställdhet. För Miljöpartiet är det självklart
              med en human flyktingpolitik som värnar asylrätten och ger familjer
              rätt och möjlighet att återförenas.
            </seg>
            <seg n="c974b34c">
              När andra länder förnekat klimathotet har Sverige visat ledarskap.
              Vi vill att Sverige ska vara en föregångare och påtryckare i det
              globala miljöarbetet, och den uppgiften är viktigare än någonsin.
            </seg>
            <seg n="1cb7a0d5">
              (Applåder)
            </seg>
          </u>
          <note n="8be19173">
            I detta anförande instämde Jonas Eriksson (MP).
          </note>
          <note n="ec7c1aab">
            Debatten med anledning av budgetpropositionens avlämnande var
            härmed avslutad.
          </note>
          <note n="7346cf65">
            Budgetpropositionen bordlades.
          </note>
          <note n="8d4c4632">
            § 2 Anmälan om kompletteringsval
          </note>
          <note n="1929f4ca">
            Förste vice talmannen meddelade att Moderaternas riksdagsgrupp
            anmält Magdalena Schröder som suppleant i utrikesutskottet .
          </note>
          <note n="d6787482">
            Förste vice talmannen förklarade vald till
          </note>
          <note n="ee8bd10e">
            suppleant i utrikesutskottet
          </note>
          <u who="janine_alm_ericson_7cdafb" xml:id="i-90745325cd056a36-0" n="13cd4354" prev="i-aaf523e64e44c316-0">
            <seg n="633b224d">
              Magdalena Schröder (M)
            </seg>
            <seg n="2c0b78e4">
              2018/19:3 Vård för personer med missbruk och psykisk sjukdom
            </seg>
            <seg n="1b9ce859">
              Anf. 3 OSCAR SJÖSTEDT (SD) replik
            </seg>
            <seg n="57cafa51">
              Anf. 5 OSCAR SJÖSTEDT (SD) replik
            </seg>
            <seg n="079229a9">
              Anf. 10 ULLA ANDERSSON (V)
            </seg>
            <seg n="9652f449">
              Anf. 12 MATS PERSSON (L)
            </seg>
          </u>
          <note n="0d530209">
            § 3 Utökning av antalet suppleanter
          </note>
          <note n="a606612e">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i EU-nämnden skulle utökas
            från 67 till 72.
          </note>
          <note n="d3d20a82">
            Kammaren medgav denna utökning.
          </note>
          <note n="53cba891">
            § 4 Val av extra suppleanter
          </note>
          <note n="c56ddbb2">
            Val av extra suppleanter företogs.
          </note>
          <note n="41bfc70b">
            Kammaren valde i enlighet med valberedningens förslag till
          </note>
          <note n="f1c44962">
            suppleanter i EU-nämnden
          </note>
          <note n="4057d5de">
            Barbro Westerholm (L)
          </note>
          <note n="792df694">
            Gulan Avci (L)
          </note>
          <note n="2fc19d09">
            Mats Persson (L)
          </note>
          <note n="e27a3c96">
            Johan Pehrson (L)
          </note>
          <note n="dd4a14ce">
            Arman Teimouri (L)
          </note>
          <note n="db050f6b">
            Lina Nordquist (L)
          </note>
          <note n="e1c91e84">
            Helena Gellerman (L)
          </note>
          <note n="4a6f8e4e">
            § 5 Ärenden för hänvisning till utskott
          </note>
          <note n="37743e7f">
            Följande dokument hänvisades till utskott:
          </note>
          <note n="a745bfde">
            Skrivelse
          </note>
          <note n="ed01acd0">
            2018/19:14 till socialförsäkringsutskottet
          </note>
          <note n="452096f8">
            Redogörelse
          </note>
          <note n="fb41d739">
            2018/19:JO1 till konstitutionsutskottet
          </note>
          <note n="faa7d619">
            § 6 Bordläggning
          </note>
          <note n="1a390e0f">
            Följande dokument anmäldes och bordlades:
          </note>
          <note n="36d503d8">
            Proposition
          </note>
          <note n="506f3518">
            2018/19:2 Höständringsbudget för 2018
          </note>
          <note n="184fccfb">
            § 7 Anmälan om uteblivet svar på skriftlig fråga
          </note>
          <note n="9f12670a">
            Förste vice talmannen anmälde att följande fråga för skriftligt
            svar hade framställts och inte skulle besvaras:
          </note>
          <note n="375b6fba">
            den 14 november
          </note>
          <note n="d2bda379">
            av Jonas Eriksson (MP)
          </note>
          <note n="58575961">
            till socialminister Annika Strandhäll (S)
          </note>
          <note n="4d7164fe">
            § 8 Kammaren åtskildes kl. 14.26 .
          </note>
          <note n="685b52a0">
            Sammanträdet leddes
          </note>
          <note n="b1011ff6">
            av förste vice talmannen från dess början till och med § 1 anf.
            2 (delvis) ,
          </note>
          <note n="14da6d90">
            av ålderspresidenten därefter till och med § 1 anf. 11 (delvis)
            och
          </note>
          <note n="b7f27f2e">
            av förste vice talmannen därefter till dess slut.
          </note>
          <note n="845e4229">
            Vid protokollet
          </note>
          <note n="a2701c9a">
            INGVAR MATTSON
          </note>
          <note n="49889c47">
            /Olof Pilo
          </note>
          <note n="ee9e9a0d">
            Innehållsförteckning
          </note>
          <note n="b7273093">
            § 1 Debatt med anledning av budgetpropositionens avlämnande
          </note>
          <note n="031a1d97">
            Anf. 1 Finansminister MAGDALENA ANDERSSON (S)
          </note>
          <note n="bdfe805f">
            Anf. 2 FREDRIK OLOVSSON (S)
          </note>
          <note n="1e46b08e">
            Anf. 4 FREDRIK OLOVSSON (S) replik
          </note>
          <note n="7d7daade">
            Anf. 6 FREDRIK OLOVSSON (S) replik
          </note>
          <note n="7561eb7e">
            Anf. 7 ELISABETH SVANTESSON (M)
          </note>
          <note n="83c82537">
            Anf. 8 OSCAR SJÖSTEDT (SD)
          </note>
          <note n="b88c9bdc">
            Anf. 9 EMIL KÄLLSTRÖM (C)
          </note>
          <note n="35e4bdf1">
            Anf. 11 JAKOB FORSSMED (KD)
          </note>
          <note n="75b086ac">
            Anf. 13 JANINE ALM ERICSON (MP)
          </note>
          <note n="8d4c4632">
            § 2 Anmälan om kompletteringsval
          </note>
          <note n="0d530209">
            § 3 Utökning av antalet suppleanter
          </note>
          <note n="53cba891">
            § 4 Val av extra suppleanter
          </note>
          <note n="4a6f8e4e">
            § 5 Ärenden för hänvisning till utskott
          </note>
          <note n="faa7d619">
            § 6 Bordläggning
          </note>
          <note n="184fccfb">
            § 7 Anmälan om uteblivet svar på skriftlig fråga
          </note>
          <note n="39b12c87">
            § 8 Kammaren åtskildes kl. 14.26.
          </note>
          <note n="b2ff4009">
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
