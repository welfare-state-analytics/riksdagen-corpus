<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2018</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2018</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--37</head>
          <docDate when="2018">2018</docDate>
        </div>
      </front>
      <body>
        <div>
          <note n="cf690cb7">
            § 1 Bordläggning av förslag till statsminister
          </note>
          <note n="79e369bc">
            Anf. 1 TALMANNEN:
          </note>
          <note n="375aea9a">
            Enligt 6 kap. 4 § första stycket regeringsformen ankommer det
            på mig att för riksdagens godkännande lämna förslag till ny statsminister.
          </note>
          <note n="6bff7bdd">
            Innan jag går in på det konkreta förslaget vill jag gärna säga
            några ord om den process som har varit under hösten. Vill man
            sammanfatta den i siffror kan man säga att vi har haft en obligatorisk
            statsministeromröstning, två prövningar i kammaren av talmannens
            statsministerkandidater, tre sonderingsuppdrag, fyra gruppvisa
            samtal, sex möten mellan mig och kungen, sju talmansrundor, sjutton
            diskussioner med de vice talmännen och ännu fler pressträffar.
            I dag genomfördes den fjortonde med bara mig och därutöver ytterligare
            en lång rad med partiledarna.
          </note>
          <note n="185e857c">
            Detta har varit en höst som ingen annan i svensk politik. När
            jag valdes till talman den 24 september insåg jag att vi stod
            inför en komplicerad regeringsbildning. Men jag kunde inte tro
            att det skulle bli så här svårt och så här utdraget. Jag har,
            som ni vet, svarat på åtskilliga frågor från medierna under dessa
            månader. Mer än en gång har jag varit frestad att citera Runeberg
            som i dikten Sveaborg använder formuleringen: ” Det frågtes blott,
            det gavs ej svar. ”
          </note>
          <note n="b4c7e62a">
            Det har funnits fler frågor än svar om vad som kommer att hända.
            När den långa tidsutdräkten har diskuterats har jag i stället
            varit frestad att citera Karin Boye: ” Nog finns det mål och mening
            med vår färd – men det är vägen, som är mödan värd. ”
          </note>
          <note n="68714389">
            Men Karin Boye har faktiskt inte rätt i detta sammanhang. Min
            uppgift är att föreslå kammaren en statsministerkandidat. Det
            är inte vägen som är mödan värd, utan det är målet som står i
            fokus. Om denna process i historiens ljus kan beskrivas som framgångsrik
            eller inte avgörs vid slutet av dagen av om den leder till att
            Sverige får en regering eller inte.
          </note>
          <note n="b14dda46">
            Jag har haft några ambitioner genom hela denna process.
          </note>
          <note n="b9ce62f3">
            För det första har jag velat vara tydlig både med vilka beslut
            som jag har fattat och varför. Jag har strävat efter att varje
            beslut ska kunna motiveras med objektiva argument.
          </note>
          <note n="59e119ab">
            För det andra har jag strävat efter att kombinera tradition och
            utveck ­ ling. Jag har velat bygga vidare på tidigare praxis för
            regeringsbildning. Men jag har samtidigt inte dragit mig för att
            vidta åtgärder som inte har prövats tidigare när det har varit
            motiverat.
          </note>
          <note n="4a97f0cc">
            För det tredje har jag velat vara förankrad i nuet men ha blicken
            mot framtiden. De åtgärder som jag vidtar ska kunna ligga till
            grund för praxis som kommande talmän kan utgå från under kommande
            regeringsbildningar.
          </note>
          <note n="05861199">
            För det fjärde har jag strävat efter att vara så öppen och transparent
            som möjligt med mina åtgärder. Jag har velat vara så tillgänglig
            som möjligt för medierna för att därigenom kunna ge väljarna en
            god bild av hur arbetet med att bilda deras regering fortskrider.
          </note>
          <note n="32285aa4">
            För det femte har jag försökt göra en rimlig avvägning mellan
            intresset att regeringsbildningsprocessen ska gå snabbt och intresset
            att Sverige alls ska få en regering. Givet de låsningar som har
            funnits mellan partierna och de svårigheter som finns för partier
            att ompröva positioner har jag gett utrymme för förhandling och
            förankring i en utsträckning och med metoder som inte har förekommit
            tidigare. De första sonderingspersonerna fick två veckor var för
            sina uppdrag, för att ta ett exempel. Metoden att avisera kommande
            statsministeromröstningar i förväg är ett annat exempel.
          </note>
          <note n="349c9ac4">
            Ibland har det diskuterats om jag har gett för många och för
            långa tidsfrister. Något helt säkert svar på den frågan kommer
            vi aldrig att få. Men för mig är de många turer och vändningar
            som har förekommit denna höst ett bevis för att det har varit
            motiverat att arbeta metodiskt steg för steg och ge relativt gott
            om tid för både kontakter mellan partierna och interna processer
            i partierna.
          </note>
          <note n="8c6ad113">
            I dag har det, om jag inte har räknat fel, gått 129 dagar sedan
            valet den 9 september. För svenskt vidkommande innebär det att
            vi har haft en historiskt lång regeringsbildningsprocess. Också
            i ett europeiskt perspektiv är det lång tid. Enligt uppgift tillhör
            denna regeringsbildning nu de 4 procent av västeuropeiska regeringsbildningar
            efter 1945 som har tagit längst tid. Processen är historisk också
            på andra sätt. Jag har, som jag nyss nämn ­ de, använt metoder
            som inte har använts tidigare. Det har heller aldrig tidigare
            förekommit att talmannens kandidat till statsministerposten har
            avvisats av riksdagen, och inte bara en utan två gånger.
          </note>
          <note n="8790792a">
            Mot bakgrund av detta har jag flera gånger sagt att jag helst
            ser att den kandidat som jag föreslår inför den tredje omröstningen
            faktiskt har förutsättningar att bli vald.
          </note>
          <note n="27c3a973">
            I måndags såg det ut att bli svårt. Under dagens talmansrunda
            har jag emellertid fått nya besked.
          </note>
          <note n="e0df6b69">
            Jag har, som regeringsformen föreskriver, samrått med företrädare
            för varje partigrupp inom riksdagen. Jag har överlagt med de vice
            talmännen, och jag föreslår nu att riksdagen till ny statsminister
            utser Stefan Löfven, Socialdemokraterna, som avser att bilda en
            regering bestående av företrädare för Socialdemokraterna och Miljöpartiet.
            Förslaget kommer att bordläggas första gången i dag och andra
            gången i morgon och prövas av kammaren kl. 9.00 på fredag.
          </note>
          <note n="2f0ad934">
            Min bedömning är att förutsättningarna för att han ska godkännas
            av riksdagen är goda. Därmed skulle 2018 års långa politiska höst
            i Sverige ta slut fredagen den 18 januari.
          </note>
          <note n="f90ba7fc">
            (Applåder)
          </note>
          <note n="2cad94ff">
            Detta förslag bordlades.
          </note>
          <note n="0b7c86d8">
            § 2 Avsägelser
          </note>
          <note n="9fe78a99">
            T almannen meddelade
          </note>
          <note n="be39adfc">
            att Robert Halef (KD) avsagt sig u ppdraget som ledamot i EU-nämnden
            och
          </note>
          <note n="7d9d75d1">
            att Cecilia Renfors avsagt sig uppdrage t som justitieombudsman
            från och med den 1 september .
          </note>
          <note n="2fda4fc0">
            Kammaren biföll dessa avsägelser.
          </note>
          <note n="38f8feb2">
            § 3 Anmälan om kompletteringsval
          </note>
          <note n="0e268fd2">
            Talmannen meddelade att Krist demokraternas riksdagsgrupp anmält
            Désirée Pethrus som ledamot i EU-nämnden och Robert Halef som
            suppleant i EU-nämnden.
          </note>
          <note n="a6792daf">
            T almannen förklarade vald a till
          </note>
          <note n="67be6e07">
            ledamot i EU-nämnden
          </note>
          <note n="00cb7f4d">
            Désirée Pethrus (KD)
          </note>
          <note n="c74104b4">
            suppleant i EU-nämnden
          </note>
          <note n="36f5216c">
            Robert Halef (KD)
          </note>
          <note n="55ba2dd3">
            § 4 Utökning av antalet suppleanter
          </note>
          <note n="1910e4a5">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note n="3b9394a3">
            från 26 till 27 i justitieutskottet
          </note>
          <note n="37f9a13c">
            från 26 till 27 i utrikesutskottet
          </note>
          <note n="365d3a24">
            från 28 till 29 i socialförsäkringsutskottet
          </note>
          <note n="010dbc19">
            Kammaren medgav dess a utökning ar.
          </note>
          <note n="08cdbd51">
            § 5 Val av extra suppleanter
          </note>
          <note n="329d2682">
            Val av extra suppleanter företogs.
          </note>
          <note n="072a5656">
            Kammaren valde i enlighet med valberedningens förslag till
          </note>
          <note n="ce84bba0">
            suppleant i justitieutskottet
          </note>
          <note n="58688213">
            Lars Thomsson (C)
          </note>
          <note n="61d9266e">
            suppleant i utrikesutskottet
          </note>
          <note n="69d26042">
            Abir Al-Sahlani (C)
          </note>
          <note n="dfdd881d">
            suppleant i socialförsäkringsutskottet
          </note>
          <note n="69d26042">
            Abir Al-Sahlani (C)
          </note>
          <note n="9ec141b2">
            § 6 Anmälan om faktapromemorior
          </note>
          <note n="7ba8ad9b">
            Talmannen anmälde att följande faktapromemorior om förslag från
            Europeiska kommissionen hade kommit in och överlämnats till utskott:
          </note>
          <note n="f7c7ba21">
            2018/19:FPM23 Samordnad plan för artificiell intelligens COM(2018)
            795 till utbildningsutskottet
          </note>
          <note n="f221f46a">
            2018/19:FPM24 Kompletterande förslag om mervärdesskatt vid gräns
            ­ överskridande e-handel 2015/16:FPM76 , 2016/17:FPM40 , COM(2018)
            819 , COM(2018) 821 till skatteutskottet
          </note>
          <note n="00c3f1cf">
            § 7 Ärenden för hänvisning till utskott
          </note>
          <note n="e41f6c54">
            Följande dokument hänvisades till utskott:
          </note>
          <note n="1ac2d0f2">
            Propositioner
          </note>
          <note n="4d464c0e">
            2018/19:32 till skatteutskottet
          </note>
          <note n="9d7d1619">
            2018/19:33 till trafikutskottet
          </note>
          <note n="f9d2e3cc">
            Skrivelser
          </note>
          <note n="ff21914e">
            2018/19:29 och 30 till skatteutskottet
          </note>
          <note n="a7ff6ab3">
            Motion
          </note>
          <note n="003adf00">
            2018/19:3001 till trafikutskottet
          </note>
          <note n="67764a45">
            EU-dokument
          </note>
          <note n="2cb4f803">
            COM(2018) 892 till näringsutskottet
          </note>
          <note n="2f5f088d">
            Åttaveckorsfristen för att avge ett motiverat yttrande skulle
            gå ut den 28 februari.
          </note>
          <note n="6568996b">
            COM(2018) 893 till trafikutskottet
          </note>
          <note n="605e1ee2">
            Åttaveckorsfristen för att avge ett motiverat yttrande skulle
            gå ut den 6 mars.
          </note>
          <note n="7f372503">
            § 8 Avtackning
          </note>
          <note n="39f80668">
            Anf. 2 TALMANNEN:
          </note>
          <note n="86d66730">
            Ärade ledamöter och tidigare ledamöter av Sveriges riksdag !
            Den turbulenta politiska hösten påverkade inte endast regeringsbildningen
            utan medförde också att det tyvärr inte var möjligt att som brukligt
            före jul avtacka de riksdagsledamöter som slutat efter valet.
          </note>
          <note n="77c71031">
            Jag är dock mycket glad att få tacka av er i dag, och jag är
            glad att få göra det här i riksdagens kammare där ni har haft
            en central del av er gärning. Jag vill varmt tacka er för de insatser
            som ni har gjort i det mycket speciella och fina uppdrag som det
            innebär att vara ledamot av Sveriges riksdag.
          </note>
          <note n="9007622e">
            Alla ni som tackas av i dag har fått förgyllda riksdagspins och
            ett brev med ett personligt tack utdelade vid era platser. Ni
            som har suttit minst en full valperiod får också en medalj.
          </note>
          <note n="d2ab3ff3">
            Jag kommer nu att avtacka avgående ledamöter gruppvis. Ett mer
            personligt tack kommer jag att rikta till er som tjänstgjort längst
            tid.
          </note>
          <note n="fc7359b5">
            Jag vill be dem av er som finns i salen att resa er när ni hör
            ert namn under avtackningarna.
          </note>
          <note n="cd8720a4">
            Jag kommer nu att läsa upp namnen på ledamöter som har tillhört
            riksdagen huvudsakligen under den senaste valperioden, 2014–2018.
          </note>
          <note n="c84a6d86">
            Said Abdu, Jeff Ahl, Erik Andersson, Maria Andersson Willner,
            Sara-Lena Bjälkö, Linus Bylund, Fredrik Eriksson, Jeannette Escanilla,
            Olle Felten, Tina Ghasemi Liljekvist, Eva-Lena Gustavsson, Leif
            Hård, Stefan Jakobsson, Per Klarberg, Niclas Malmberg, Johan Nissinen,
            Emma Noh ­ rén, Marie Olsson, Per Olsson Fridh, Rickard Persson,
            Marie-Louise Rönnmark, Anders Schröder, Jesper Skalberg Karlsson,
            Erik Slottner, Pernilla Stålhammar, Maria Weimer, Mattias Vepsä
            och Christina Örnebjär.
          </note>
          <note n="06fa2293">
            Ett stort och varmt tack till er för era insatser för Sveriges
            riksdag och i demokratins tjänst!
          </note>
          <note n="f90ba7fc">
            (Applåder)
          </note>
          <note n="5e519ee6">
            Följande ledamöter har tillhört riksdagen i cirka åtta år, och
            flertalet kom in 2010.
          </note>
          <note n="99759e97">
            Amir Adan, Jörgen Andersson, Hannah Bergstedt, Stina Bergström,
            Annika Eclund, Penilla Gunther, Mikael Jansson, Lars-Axel Nordell,
            Gunilla Nordgren, Jenny Petersson, Michael Svensson, Suzanne Svensson,
            Caroline Szyber och Anette Åkesson.
          </note>
          <note n="b5e818e5">
            Ett stort och varmt tack till er för era insatser för Sveriges
            riksdag och för svensk demokrati!
          </note>
          <note n="f90ba7fc">
            (Applåder)
          </note>
          <note n="9601615d">
            De ledamöter som har tillhört riksdagen i tolv år eller längre
            vill jag som sagt tacka med några personliga ord. Jag vill be
            även er att ställa er upp när jag läser ert namn.
          </note>
          <note n="bfc6b0d3">
            Sofia Arkelsten! Du kom in i riksdagen för Moderaterna 2006,
            och du har representerat Helsingforss kommuns valkrets.
          </note>
          <note n="037d0e6b">
            I riksdagen har du bland annat varit ordförande i utrikesutskottet
            och ledamot i miljö- och jordbruksutskottet, EU-nämnden, Utrikesnämnden
            och krigsdelegationen. Du var partisekreterare 2010–2012 och har
            varit talesperson i frågor om miljö och klimat, utrikespolitik
            och bistånd. Att rädda världen, som du själv uttrycker det, har
            genomsyrat allt du gjort, från djurskydd till frihandel.
          </note>
          <note n="490223d9">
            Vi känner dig som en expert när det gäller internationella besök,
            och du är även en flitig ambassadbesökare. Ditt internationella
            intresse syns också i engagemanget för arktiska frågor och genom
            din kärlek till vårt grannland Finland.
          </note>
          <note n="2b546901">
            I det politiska arbetet har du varit både ideologen och praktikern
            – du har stått för ordning och reda och effektiva, men inkluderande,
            möten. Du har ett språk som gör att människor både förstår och
            blir berörda. Ditt driv tycks hålla i sig alla stunder, i såväl
            medgång som motgång, och så även din positiva inställning.
          </note>
          <note n="c7cac11a">
            Du är en person som sätter guldkant på tillvaron – som skapar
            glitter och glamour i vardagen – och det har du gjort även här
            i riksdagen.
          </note>
          <note n="a43c1d77">
            Tack för dina insatser!
          </note>
          <note n="f90ba7fc">
            (Applåder)
          </note>
          <note n="a3486ec9">
            Christian Holm Barenfeld! Du kom in i riksdagen för Moderaterna
            2006, och du har representerat Värmlands läns valkrets.
          </note>
          <note n="cd18b73b">
            I riksdagen har du bland annat varit ledamot i arbetsmarknadsutskottet
            och i utrikesutskottet. Kampen för mänskli ga rättigheter och
            stärkt tryck ‑ och yttrandefrihet har varit dina stora hjärtefrågor.
            Du har stöttat den demokratiska processen i Östeuropa, särskilt
            i Vitryssland, och du har varit Moderaternas talesperson i frågor
            som rör bistånd och mänskliga rättigheter. Under dina år i riksdagen
            har du representerat Sverige i OSSE-delegationen, varit valobservatör
            och ansvarat för nätverket Moderater i utlandet.
          </note>
          <note n="e02dcbe1">
            Även om ditt politiska uppdrag har sträckt sig långt utanför
            Sveriges gränser har du inte glömt de nära relationerna. Om Sofia
            är en Finlandsvän, som jag nyss nämnde , är du en minst lika stor
            vän av vårt vackra grannland Norge. Du har länge arbetat för att
            stärka relationen och riva gränshindren mellan våra länder.
          </note>
          <note n="58dd804e">
            Du är en ideologiskt driven och glad person med hjärtat på rätta
            stället. Din sociala förmåga livar upp vilken tillställning som
            helst, och du är väldigt skicklig på att alltid få till ett pressklipp.
          </note>
          <note n="acb3e2fe">
            Förhoppningsvis finns nu mer tid för vänner och familj – och
            såklart för naturen i Värmland, som du håller väldigt kär. Det
            har sagts att det är ett äventyr att resa med dig, och nu fortsätter
            ditt äventyr.
          </note>
          <note n="17bfa296">
            Ett varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="cebb6f4d">
            Eva-Lena Jansson! Du kom in i riksdagen för Socialdemokraterna
            2006, och du har representerat Örebro läns valkrets.
          </note>
          <note n="251bad96">
            I riksdagen har du bland annat varit ledamot i socialförsäkringsutskot
            ­ tet och arbetsmarknadsutskottet samt suppleant i bland annat
            näringsut ­ skottet och i Europarådets svenska delegation. Du
            har varit ditt partis tales ­ person i frågor om immaterialrätt.
            I arbetsmarknadsutskottet ansvarade du för frågor om funktionshinder.
          </note>
          <note n="01ba44c9">
            Din väg in i politiken startade i fackförbundet Seko, där du
            som brevbärare engagerade dig efter förändringar i arbetsskadeförsäkringen.
            Du har suttit i fackförbundet Sekos förbundsstyrelse som företrädare
            för de post ­ anställda.
          </note>
          <note n="c3848ea4">
            Ditt starka intresse för jämställdhet genomsyrar din politiska
            gärning, och för dig är det en självklarhet att alltid stå upp
            för de svaga i samhället. Ett exempel på det har vi sett här i
            riksdagen genom ditt engagemang i Sällskapet för Right Livelihood
            Award i riksdagen. Du har också gjort fina insatser i Europarådets
            svenska delegation.
          </note>
          <note n="6f7a5a01">
            Du är en flitig användare av Twitter, där du gör dina ståndpunkter
            i olika frågor kända – som en aktiv politiker ska numera.
          </note>
          <note n="ccdc2212">
            Din envishet och driftighet samt din förmåga att likt en vallhund
            hålla ihop flocken uppskattas av dina kollegor. Det är egenskaper
            du kommer att få användning för också framöver när kulturfrågorna
            står på din dagordning.
          </note>
          <note n="17bfa296">
            Ett varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="ee172ba0">
            Ulrika Karlsson! Du kom in i riksdagen för Moderaterna 2006 och
            har representerat Uppsala läns valkrets. Du har bland annat varit
            ledamot i justitieutskottet och Moderaternas gruppledare i EU-nämnden.
          </note>
          <note n="9e39a1f7">
            Du engagerade dig tidigt i politiken, genom Moderata ungdomsförbun
            ­ det i Örebro län. Det var på den tiden vi lärde känna varandra.
            Med juridik ­ studier och flytt till Uppsala kom det politiska
            engagemanget att fortsätta, vilket sedan ledde till riksdagen
            – och ut i världen. Du har varit ledamot i flera interparlamentariska
            nätverk och internationella forum, och du valdes 2018 till president
            för Världens kvinnliga parlamentariker, som represen ­ terar kvinnor
            i 178 länder.
          </note>
          <note n="18daf6f1">
            Du har särskilt fört kampen mot barnäktenskap, mödradödlighet
            och sexuellt våld. Du har aktivt arbetat för att stärka kvinnors
            rättigheter på global nivå, och hela världen har varit ditt arbetsfält.
          </note>
          <note n="ebc094b0">
            Din motivation och din passion har entusiasmerat många människor.
            Du är en person med ambitionen att vara noggrann och granskande,
            vilket har gjort dig väl insatt i de frågor du har drivit i riksdagen.
          </note>
          <note n="9ddc0e13">
            I arbetet för förändring och utveckling är du grundlig och hängiven.
            Såväl i riksdagen som internationellt vittnar man om en levnadsglad
            och viljestark kollega och politiker med mänskliga rättigheter
            och jämställdhet som drivkraft.
          </note>
          <note n="17bfa296">
            Ett varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="bdd945cf">
            Olof Lavesson! D u kom in i riksdagen för Moderaterna 2006, och
            du har representerat Malmö kommuns valkrets. I riksdagen har du
            varit ordförande i kulturutskottet och i det sammansatta civil-
            och kulturutskottet. Du har även varit ledamot i näringsutskottet
            och skatteutskottet.
          </note>
          <note n="ba682f6c">
            Under dina år i riksdagen har du profilerat dig för demokrati,
            det fria ordet, bildning och kultur. Även i rollen som ditt partis
            talesperson i kulturpolitiska och hbtq-relaterade frågor har du
            aktivt arbetat för att göra samhället mer öppet, tolerant och
            inkluderande.
          </note>
          <note n="0bee7fe9">
            Vi känner dig som en person som på ett naturligt sätt förenar
            politisk professionalism med tolerans och empati. Du är lojal,
            omtänksam och lätt att tycka om. Det måste man inte vara partivän
            för att tycka. Exempelvis har ju Alice Bah Kuhnke sagt att hon
            hoppas på vänskap, i varje fall när era år i politiken är över.
          </note>
          <note n="f57cf0ed">
            Ditt intresse för teater, litteratur och konst är väl känt, men
            alla kanske inte vet att du också har medverkat i den svensk-danska
            kriminalserien Bron . Det blev visserligen inga repliker den gången,
            men vem vet, kanske visar den 30 sekunder långa sekvensen på en
            ny karriär?
          </note>
          <note n="6df3bc38">
            Varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="f7df18c0">
            Lars-Arne Staxäng ! D u valdes in i riksdagen 2006 för Moderaterna,
            och du har representerat Västra Götalands läns norra valkrets.
            I riksdagen har du varit ledamot i socialförsäkringsutskottet
            samt suppleant i utbildningsutskottet och miljö- och jordbruksutskottet.
          </note>
          <note n="3590c4ab">
            Du har också varit Moderaternas talesperson i pensionsfrågor
            och ledamot i Pensionsgruppen. Dessutom har du varit ledamot i
            Nordiska rådets svenska delegation.
          </note>
          <note n="492bea77">
            Lars-Arne, ditt politiska intresse spänner över ett brett fält,
            men sjukvård, äldrevård, skola och rättsfrågor ligger dig extra
            varmt om hjärtat. Du har till exempel en stark tro på att trygga
            familjer är grunden för ett tryggt och bra samhälle. Du menar
            att om alla fick växa upp där de känner sig älskade och behövda
            hade många samhällsproblem varit mycket mindre.
          </note>
          <note n="1e51fd2e">
            Du har själv beskrivit uppdraget som riksdagsledamot som fantastiskt
            roligt, trots många tidiga morgnar och sena kvällar. Jag vet att
            du tyckt särskilt mycket om att få komma ut och träffa människor
            och lyssna på vad de har att säga. Genom åren har du fört många
            diskussioner i din valkrets och i andra sammanhang om hur man
            kan göra Sverige bättre.
          </note>
          <note n="6df3bc38">
            Varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="3a63ffb8">
            Thomas Strand ! D u kom in i riksdagen för Socialdemokraterna
            som ersättare 2002 och 2005 och därefter på eget mandat 2006.
            Du har representerat Jönköpings läns valkrets. I riksdagen har
            du bland annat varit ledamot i utbildningsutskottet och EU-nämnden
            samt ledamot i styrelsen för Stiftelsen Riksbankens Jubileumsfond.
          </note>
          <note n="0270975e">
            Ditt stora engagemang inom en rad varierade områden har bland
            annat resulterat i att du har varit ordförande i Rifo, Sällskapet
            riksdagsledamöter och forskare. Du har också varit aktiv i Svensk-Israeliska
            parlamentariska vänskapsföreningen och gruppledare i riksdagen
            för Socialdemokrater för tro och solidaritet.
          </note>
          <note n="bef5020e">
            Inom ditt parti har du varit ansvarig för högre utbildning och
            forskning. Rymdfrågor har också legat dig varmt om hjärtat. Dina
            drivkrafter för det politiska engagemanget är frihet, jämlikhet
            och solidaritet.
          </note>
          <note n="56590223">
            Du är en pragmatisk, driven, seriös och ansvarstagande person
            som också beskrivs vara vänlig, professionell och arbetsam.
          </note>
          <note n="34f3ce1e">
            Jag hoppas att du nu får mer tid för fågelskådning och golf när
            du slutar ditt uppdrag som riksdagsledamot efter drygt tolv år,
            även om ditt engagemang alltid kommer att vara något du bär med
            dig.
          </note>
          <note n="6df3bc38">
            Varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="7790f06c">
            Staffan Danielsson! D u blev invald i riksdagen 2004 som representant
            för Centerpartiet och Östergötlands läns valkrets, och du och
            jag har därför kamperat ihop på östgötabänken i många år. I riksdagen
            har du bland annat suttit i försvarsutskottet och EU-nämnden och
            varit deputerad i det sammansatta utrikes- och försvarsutskottet.
            Du har även varit försvarspolitisk talesperson för ditt parti
            och ledamot i krigsdelegationen.
          </note>
          <note n="4e5ad0eb">
            Du har länge varit aktiv i både föreningsliv och politik. Du
            har också en bakgrund som agronom och lantbruksföretagare. Därifrån
            var steget inte långt till ett engagemang med fokus på miljö,
            landsbygd, jordbruk och företagande. Genom åren har du deltagit
            i åtskilliga debatter i kammaren som har rört frågor inom de områdena.
            Du har också varit ledamot i Signalspaningsnämnden, Fiskeriverkets
            insynsråd samt i Rekryteringsmyndighetens insynsråd.
          </note>
          <note n="ebc02615">
            Som ledamot i Nordiska rådets svenska delegation var du vid sessionen
            i Helsingfors 2017 drivande i att få till en kompromiss om finskans
            ställning i Nordiska rådet. Du ville inte att den finska delegationens
            förslag om att göra finskan till officiellt språk i Nordiska rådet
            skulle få avslag samma år som Finland fyllde hundra år som självständig
            nation, och du lyckades.
          </note>
          <note n="de99152b">
            Det är ett bra exempel på den energi som driver dig och det rättvisepatos
            som du besitter, men du är också en positiv och omtänksam person
            som besitter den viktiga egenskapen att kunna skilja på sak och
            person.
          </note>
          <note n="b7c3c134">
            Varmt tack för din a insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="7361f952">
            Nina Lundström! D u har varit riksdagsledamot för Liberalerna
            i flera omgångar sedan 2002 och har suttit i en rad utskott, nu
            senast i trafikutskottet. Under din tid i civilutskottet var du
            utskottets vice ordförande. Du har också varit ersättare i riksdagsstyrelsen
            och ledamot i Nordiska rådets svenska delegation, bland mycket
            annat. Dessutom har du varit infrastrukturpolitisk talesperson
            för ditt parti.
          </note>
          <note n="d6029555">
            Bostadsfrågor och hyresmarknaden har varit ditt specialområde
            under många år, och du har varit ledamot i flera statliga utredningar
            som har berört de frågorna.
          </note>
          <note n="6b59b355">
            Du har ett starkt intresse för samhällsbygget i stort och för
            vår livsmiljö. Infrastruktur med inriktning på miljö och cykling
            ligger dig särskilt varmt om hjärtat, och du lever som du lär
            genom att gärna arbetspendla på två hjul.
          </note>
          <note n="c37a6c1b">
            En annan fråga som du är känd för att driva är rättigheter för
            våra na ­ tionella minoriteter. Du har själv dina rötter i Finland
            och arbetar aktivt för sverigefinnarnas ställning i Sverige.
          </note>
          <note n="d4ca1e57">
            Jämställdhet och mänskliga rättigheter är centrala komponenter
            i det samhälle du arbetar för.
          </note>
          <note n="c968777a">
            Du tror på att frihet och socialt ansvar går att förena. I allt
            du företar dig är du engagerad, noggrann, kunnig och tuff.
          </note>
          <note n="6df3bc38">
            Varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="2320af6e">
            Lars Tysklin d! D u valdes in i riksdagen 2002 och har representerat
            Västra Götalands läns västra valkrets. I riksdagen har du varit
            ledamot i flera utskott, bland annat miljö- och jordbruksutskottet,
            civilutskottet – där vi arbetade tillsammans – och trafikutskottet.
            De senaste åren har du varit Liberalernas miljö-, klimat- och
            jordbrukspolitiska talesperson.
          </note>
          <note n="86369399">
            Du har dessutom, bland mycket annat, varit ledamot i Nordiska
            rådets svenska delegation och i Miljömålsberedningen. Du har också
            representerat ditt parti i riksdagsstyrelsens arbetsgrupp för
            jämställdhet under ledning av dåvarande tredje vice talmannen.
          </note>
          <note n="b0dc653f">
            Dina kollegor framhåller att du är en engagerad politiker, men
            också en lättsam, arbetsam och ödmjuk lagspelare som hellre lyfter
            fram sitt lag än sig själv. Jag vet att du har ett starkt engagemang
            för havet, och du framhåller ofta allas vårt ansvar för ett renare
            hav – både för människornas skull och med tanke på allt liv i
            havet.
          </note>
          <note n="792e4d60">
            En händelse som tydligt illustrerar ditt arbete för en hållbar
            värld är att du en gång frivilligt lät dig bjudas på en trerätters
            middag som bestod av enbart insekter. Det tycker jag utgör ett
            starkt bevis på ett starkt engagemang!
          </note>
          <note n="6df3bc38">
            Varmt tack för dina insatser för Sveriges riksdag!
          </note>
          <note n="f90ba7fc">
            (Applåder)
          </note>
          <note n="e74ebae7">
            Marie Granlund ! D u kom in i riksdagen för Socialdemokraterna
            1994 och har representerat Malmö kommuns valkrets. Under din imponerande
            tid i riksdagen – nästan ett kvarts sekel – har du bland annat
            varit ordförande i näringsutskottet, vice ordförande i utbildningsutskottet
            och EU-nämnden samt ledamot i finansutskottet och Utrikesnämnden.
          </note>
          <note n="41f69d97">
            Du har varit ditt partis talesperson inom en mängd områden, exempelvis
            näringspolitik, utbildningspolitik, EU-frågor samt frågor om löntagares
            rättigheter och skydd av kollektivavtalen.
          </note>
          <note n="acab17e4">
            Ditt stora engagemang för Malmöregionen har bland annat rört
            frågan om att göra Malmö högskola till universitet och att få
            en polishögskola till Malmö. Du brinner också för näringslivsfrågor,
            utbildningspolitik och Mellanöstern.
          </note>
          <note n="520b5cad">
            Lex Laval och utstationeringsdirektivet är frågor som engagerat
            dig särskilt, och du får nu möjlighet att fördjupa dig i det sistnämnda.
            På arbetsmarknadsministerns uppdrag ska du utreda hur EU:s ändrade
            regler för utstationerad arbetskraft ska genomföras i Sverige.
          </note>
          <note n="afcad837">
            Förra mandatperioden arbetade du och jag tillsammans i utredningen
            om riksdagens EU-arbete. Du är en glad, lojal, skickl ig och mångfasetterad
            politiker som alltid är beredd att hugga i till hundra procent.
            Du lever verkligen för politiken – det du gör, det gör du med
            stort engagemang och stort driv.
          </note>
          <note n="ba7e8fa7">
            Jag vill rikta ett varmt tack till dig för dina insatser för
            Sveriges riksdag.
          </note>
          <note n="f90ba7fc">
            (Applåder)
          </note>
          <note n="bb4c13e8">
            Björn von Sydow ! Också du kom in i riksdagen för Socialdemokraterna
            1994. Du har representerat Helsingforss läns valkrets. Bland alla
            uppdrag och ämbeten du har haft finns förstås talmansuppdraget,
            som du redan blivit avtackad för, men jag vill komplettera med
            att tacka dig för ditt arbete som ledamot av Sveriges riksdag.
          </note>
          <note n="23286e96">
            Jag hade själv glädjen att få arbeta med dig när du var vice
            ordförande i riksdagens konstitutionsutskott. Du var starkt bidragande
            till och en helt nödvändig förutsättning för att konstitutionsutskottet
            under förra valperio ­ den strävade efter att söka sig tillbaka
            till de juridiska och konstitutionella rötterna. Vi arbetade tillsammans
            för att skapa bred samsyn och närmast eniga granskningsbetänkanden
            och strävade även efter bred enighet i en rad andra viktiga frågor.
          </note>
          <note n="639a7e41">
            Förutom de uppdrag som omnämndes när du tackades av som talman
            vill jag framhålla ett pågående viktigt uppdrag: ordförandeskapet
            i Försvarsberedningen. Du är som klippt och skuren för att leda
            dess arbete, och jag önskar dig lycka till i den rollen.
          </note>
          <note n="babefead">
            Vid din talmansavtackning framhöll Urban Ahlin att du är en hedersman
            med stor integritet, att du har ett varmt och omtänksamt hjärta
            samt att du har en enastående social förmåga och ett glatt humör.
            Jag är den förste att instämma i allt detta, och jag vill även
            lyfta fram dina breda och djupa kunskaper och din stora analysförmåga.
          </note>
          <note n="3c51e03d">
            När du avtackades som talman i juni missade jag en sak. Jag satt
            i min bänk när applådåskorna rungade och funderade på om jag skulle
            resa mig upp och se till att det blev en stående ovation, för
            jag tyckte att du var förtjänt av det. Jag var lite för sen på
            bollen den gången, men nu har jag en bättre position. Jag vill
            be er att resa er och ge Björn von Sydow en stående ovation.
          </note>
          <note n="f90ba7fc">
            (Applåder)
          </note>
          <note n="aa04be21">
            Med dessa ord vill jag å hela riksdagens vägnar framföra ett
            varmt tack till er alla för era insatser i demokratins tjänst
            och för Sveriges riksdag. Tack för att ni har gett av ert engagemang,
            era kunskaper och er tid för att göra vårt land bättre.
          </note>
          <note n="db1b269b">
            Att vara riksdagsledamot är krävande. Man är ofta borta från
            familjen flera kvällar i veckan och ibland även på helgerna. Också
            när man är hem ­ ma är tankarna inte sällan på annat håll, eftersom
            man befinner sig i någon pågående förhandling eller annat arbete.
            Jag vill därför också tacka era nära och kära för att de har låtit
            oss i riksdagen låna er under ett antal år för att ni ska kunna
            bidra till Sveriges utveckling.
          </note>
          <note n="8d43b882">
            När man blir invald i Sveriges riksdag vet man att stolen man
            sitter på i kammaren är till låns – andra har suttit på den tidigare,
            och andra kommer att sitta på den senare. Vår demokrati lever
            vidare, och historien tar aldrig slut. Tiden i riksdagen kan bli
            lång eller kort, men den är alltid begränsad. Det avgörande är
            hur man förvaltar det förtroende man har fått av medborgarna under
            den tid man har förmånen att inneha detta förtroende.
          </note>
          <note n="01ad9958">
            Som har framgått av mitt anförande representerar alla ni var
            för sig och tillsammans många års engagemang, hårt arbete och
            viktiga insatser för riksdagen och för vårt land. Jag hoppas att
            ni känner i dag att ni har gjort skillnad, att ni har varit betydelsefulla
            och att ni har bidragit med era byggstenar till ett bygge som
            aldrig blir färdigt – det bygge vi kallar Sverige.
          </note>
          <note n="7c332e7c">
            Varmt tack för era insatser!
          </note>
          <note n="f90ba7fc">
            (Applåder)
          </note>
          <note n="4d1c9765">
            § 9 Bordläggning
          </note>
          <note n="8aafe8a8">
            Följande dokument anmäldes och bordlades:
          </note>
          <note n="36a97a9f">
            Proposition
          </note>
          <note n="05312afd">
            2018/19:36 Kompletterande bestämmelser till EU:s förordning om
            gräns ­ överskridande paketleveranstjänster
          </note>
          <note n="9670da28">
            Skrivelse
          </note>
          <note n="302ccd4b">
            2018/19:34 Riksrevisionens rapport om investeringsstödet till
            särskilda boenden för äldre
          </note>
          <note n="67764a45">
            EU-dokument
          </note>
          <note n="0083a142">
            COM(2018) 825 Förslag till rådets beslut om ändring av beslut
            940/2014/EU vad gäller produkter som kan omfattas av befrielse
            från eller nedsättning av sjötull
          </note>
          <note n="fcff71ac">
            COM(2019) 3 Förslag till Europaparlamentets och rådets förordning
            om fastställande av villkoren för åtkomst till andra EU-informations
            ­ system och om ändring av förordning (EU) 2018/1862 och förordning
            (EU) yyyy/xxx [Ecris-TCN-systemet]
          </note>
          <note n="5473253c">
            COM(2019) 4 Förslag till Europaparlamentets och rådets förordning
            om fastställande av villkoren för åtkomst till andra EU-informations
            ­ system för Etias syften och om ändring av förordning (EU) 2018/1240,
            förordning (EG) nr 767/2008, förordning (EU) 2017/2226 och för
            ­ ordning (EU) 2018/1861
          </note>
          <note n="886221bb">
            § 10 Kammaren åtskildes kl. 14.35.
          </note>
          <note n="12c847cd">
            Sammanträdet leddes av talmannen .
          </note>
          <note n="f85ce4d9">
            Vid protokollet
          </note>
          <note n="82d3e7c9">
            INGVAR MATTSON
          </note>
          <note n="3cc1c293">
            /Olof Pilo
          </note>
          <note n="52b18f7e">
            Innehållsförteckning
          </note>
          <note n="cf690cb7">
            § 1 Bordläggning av förslag till statsminister
          </note>
          <note n="5d5bfa7a">
            Anf. 1 TALMANNEN
          </note>
          <note n="0b7c86d8">
            § 2 Avsägelser
          </note>
          <note n="38f8feb2">
            § 3 Anmälan om kompletteringsval
          </note>
          <note n="55ba2dd3">
            § 4 Utökning av antalet suppleanter
          </note>
          <note n="08cdbd51">
            § 5 Val av extra suppleanter
          </note>
          <note n="9ec141b2">
            § 6 Anmälan om faktapromemorior
          </note>
          <note n="00c3f1cf">
            § 7 Ärenden för hänvisning till utskott
          </note>
          <note n="7f372503">
            § 8 Avtackning
          </note>
          <note n="5e0a35b1">
            Anf. 2 TALMANNEN
          </note>
          <note n="4d1c9765">
            § 9 Bordläggning
          </note>
          <note n="886221bb">
            § 10 Kammaren åtskildes kl. 14.35.
          </note>
          <note n="bee178fd">
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
