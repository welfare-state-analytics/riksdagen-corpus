<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--122</head>
          <docDate when="2004-05-18">2004-05-18</docDate>
        </div>
      </front>
      <body>
        <div>
          <note n="9baf3fa7">
            ﻿
          </note>
          <note n="27dd2d34">
            Riksdagens snabbprotokoll
          </note>
          <note n="c0e21ce7">
            2004/05:122
          </note>
          <note type="date" n="6f9b8205">
            Onsdagen den 18 maj
          </note>
          <note n="cf92a897">
            Kl. 09:00 - 16:12
          </note>
          <note n="6523bf3a">
            1 § Justering av protokoll
          </note>
          <note n="9ea452c1">
            Justerades protokollet för den 12 maj.
          </note>
          <note n="e44decc2">
            2 § Allmän debattimme
          </note>
          <note n="bd6e4c61">
            Skolan
          </note>
          <note type="speaker" n="44f715e4">
            Anf. 1 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-b95025eff9ddd2fe-0" n="56f19f93">
            <seg n="0eefc068">
              Herr talman! För en stund sedan började en miljon elever sin
              dag i den svenska skolan. För många är det roligt att gå till
              skolan, att lära sig saker, att träffa kompisar och att möta kunniga
              och engagerade lärare.
            </seg>
            <seg n="517b7d2a">
              Men för alldeles för många är varje skoldag en mardröm. Fler
              än 100 000 elever gick till skolan i dag med ångest och ont i
              magen. För dem väntar en ny dag med glåpord, förföljelse, psykiska
              och kanske också fysiska trakasserier. Det handlar om alla dem
              som mobbas i sin vardag.
            </seg>
            <seg n="bd41e612">
              Skolan ska, eller borde åtminstone, vara en trygg plats där barn
              och unga får utvecklas och lära sig i lugn och ro. Det borde för
              var och en vara en dröm att få gå till skolan. Alla borde lära
              sig att respektera varandra, att se varandra som människor, fostras
              för ett liv som ansvarstagande vuxna, som med empati och medmänsklighet
              möter andra människor i en skola där det är klart och tydligt
              vad som gäller för elevernas skull. Så är det inte i dag.
            </seg>
            <seg n="56a38fac">
              Förra veckan kom ytterligare en larmsignal. En undersökning visade
              att fyra av tio lärare varje dag ägnar en betydande del av sin
              arbetstid till att skapa lugn och ro i klassrummet. Varje vecka
              är det akuta bråk. Svenska elever kommer för sent, de får ingen
              arbetsro, och lärare och annan personal blir utsatta för våld
              på jobbet.
            </seg>
            <seg n="ccd532ea">
              I torsdags frågade jag här i riksdagen Sveriges högste skolpolitiker,
              den socialdemokratiske skolministern, om det inte var dags att
              göra någonting åt detta att införa nolltolerans mot mobbning,
              att ta vara på de förslag som lagts fram.
            </seg>
            <seg n="c16fccd8">
              En uppmärksam tv-tittare hörde av sig. Hon hade räknat antalet
              gånger som ministern använde ordet förtydliga i sina inlägg. Det
              var fem gånger.
            </seg>
            <seg n="1fc93253">
              Så sällade sig den ministern till raden av socialdemokratiska
              pratministrar som pratar men inte levererar, som ser på när barn
              går till skolan för att brytas ned och som låter de vuxna stå
              maktlösa vid sidan av.
            </seg>
            <seg n="754c8ad6">
              Det kan inte vi kristdemokrater acceptera. Vi vill ha förändring.
              Vi vill att värderingarna om respekt för varandra genomsyrar skolan,
              att alla skolor ska bekämpa mobbning, att vuxna ska vara vuxna,
              att lärare ska vara lärare och att skolan ska vara ett gemensamt
              ansvar för familj, elev och skolpersonal.
            </seg>
            <seg n="284ebb71">
              Inget barn, inte ett enda, borde lida i sin vardag. Därför, herr
              talman, behöver Sverige en ny regering och en ny skolpolitik som
              fokuserar på handling för att skapa en trygg skola där det finns
              tid för kunskap, en skola där det är nollvision i arbetet mot
              mobbning, en skola där ingen någonsin hålls tillbaka och ingen
              lämnas efter.
            </seg>
          </u>
          <note type="speaker" n="6356efbb">
            Anf. 2 INGER LUNDBERG (s) replik:
          </note>
          <u who="unknown" xml:id="i-c2c0128d1eed840f-0" n="345be45b">
            <seg n="35bf0d9e">
              Herr talman! Jag tycker att det är alldeles utmärkt att en företrädare
              för borgerligheten i dag talar om vikten av att arbeta med värdegrundsfrågorna
              i skolan. Vi socialdemokrater har haft problem när vi har velat
              hävda vikten av att skolan ska stå för både kunskap och fostran.
              Då har det hånats från borgerligt håll. Det är skönt att Kristdemokraterna
              i dag säger att vi också ska arbeta med värdegrundsfrågorna.
            </seg>
            <seg n="c7372af3">
              Jag vill erinra Torsten Lindström om att Ingegerd Wärnersson
              gjorde ett sällsynt starkt jobb när hon drev värdegrundsfrågorna
              i skolan mycket hårt. Detta har fått en stor betydelse för utvecklingen
              i den svenska skolan. Och i dag ser vi de facto insatser när det
              gäller mobbning och så vidare i skolorna på ett helt annat sätt
              än vi gjort tidigare.
            </seg>
            <seg n="4a1ff6ed">
              Ministrarna ska leverera, sade Torsten Lindström. Det är precis
              det som Ibrahim Baylan har gjort. Han lade i förra veckan fram
              en lagrådsremiss när det gäller åtgärder mot kränkningar, mobbning
              och trakasserier i skolan. Det är precis det som skolan behöver.
            </seg>
          </u>
          <note type="speaker" n="42927deb">
            Anf. 3 TORSTEN LINDSTRÖM (kd) replik:
          </note>
          <u who="torsten_lindstrom_120c0b" xml:id="i-b95025eff9ddd2fe-1" n="56f19f93">
            <seg n="17a7a9a8">
              Herr talman! Det är en smula paradoxalt att höra Inger Lundberg
              tala om värderingar i skolan. Har Inger Lundberg glömt bort att
              värderingarna konsekvent bekämpats i åratal i den svenska skolan,
              de värderingar som står för respekt för varandra och för människovärde,
              de goda värderingar som vi människor behöver ha med oss under
              vårt vuxenliv och under hela vårt liv?
            </seg>
            <seg n="8fc4b852">
              Inger Lundberg talar om satsningar som gjordes för en tid sedan.
              Men har Inger Lundberg glömt bort att det fortfarande är 44 %
              av eleverna i den svenska skolan som har blivit illa behandlade
              under det senaste året enligt Barnombudsmannens undersökningar.
              Fler än var fjärde elev har utsatts för sexuella kränkningar,
              och det förekommer kränkningar även beroende på ursprung och läggning
              eller av andra orsaker. Det kan väl Inger Lundberg ändå inte vara
              nöjd med? Det är ju därför, herr talman, som vi kristdemokrater
              går mycket längre än vad Socialdemokraterna och deras stödpartier
              klarar av genom att lägga fram ett konkret paket av åtgärder för
              att åstadkomma nolltolerans mot mobbning i skolan.
            </seg>
          </u>
          <note type="speaker" n="1dc058c1">
            Anf. 4 INGER LUNDBERG (s) replik:
          </note>
          <u who="unknown" xml:id="i-c2c0128d1eed840f-1" n="345be45b">
            <seg n="f7e4ee20">
              Herr talman! Ibrahim Baylan lade i förra veckan fram den lagrådsremiss
              som sannerligen innehåller nolltolerans mot mobbning, som ställer
              mycket höga krav på varje huvudman, både kommunala och fristående
              skolor, att se till att barnen blir respekterade i skolan och
              som kommer att motverka trakasserier mot barn, vare sig det gäller
              det sexuella området eller andra områden. Detta vet Torsten Lindström.
            </seg>
          </u>
          <note type="speaker" n="fe388caf">
            Anf. 5 TORSTEN LINDSTRÖM (kd) replik:
          </note>
          <u who="torsten_lindstrom_120c0b" xml:id="i-b95025eff9ddd2fe-2" n="56f19f93">
            <seg n="165dbf24">
              Herr talman! Den lagrådsremiss som regeringen lade fram i förra
              veckan innehåller inte de förändringar som behövs. Dessa förändringar
              har i stället dragits i den socialdemokratiska långbänken. De
              kom för flera år sedan i Skollagsutredningen. Flera inom detta
              område, lärare och personal, efterfrågar just de förändringar
              som handlar om att lyfta fram värderingar, att ha nolltolerans
              mot mobbning och att se till att det är självklart att det inte
              förekommer oro, mobbning och trakasserier i den svenska skolan.
              Dessa förslag har regeringen konsekvent dragit i långbänk, och
              det är ännu mycket långt kvar för Socialdemokraterna att leverera
              på den punkten. Det är därför som vi kristdemokrater fortsätter
              att driva på på punkt efter punkt för att skapa lugn och ro i
              den svenska skolan.
            </seg>
          </u>
          <note type="speaker" n="ec2a7aef">
            Anf. 6 ANA MARIA NARTI (fp):
          </note>
          <u who="ana_maria_narti_1cdb99" xml:id="i-37cb964396122c38-0" n="01a63b6f">
            <seg n="befdf0b3">
              Herr talman! Det var den 17 maj i går. Jag ska tala om skolan,
              men jag börjar i Norge.
            </seg>
            <seg n="b9d60687">
              Under andra världskriget när tyskarna ville stävja motståndsrörelsen
              plockade de ut en hel del människor som de tyckte var farliga
              för dem och placerade dem i koncentrationslägret Grini. Där kunde
              man inte bedriva ett öppet motståndsarbete, men man sysslade med
              historia och litteratur.
            </seg>
            <seg n="a106dc75">
              Man diskuterade Ibsen, och Brandt var hjälten som gör motstånd.
              Peer Gynt var han som säljer sig åt alla.
            </seg>
            <seg n="129d2d21">
              Jag ville börja där för att påminna om hur viktigt kulturarvet
              är, hur viktig bildningen är. Det gäller att möta varandra i gemensam
              kunskap. Vi har förlorat väldigt mycket i den svenska skolan på
              detta område därför att alla skolreformer som ägt rum efter slutet
              av 60-talet var fruktansvärt fixerade på nutid och framtid. Väldigt
              ofta tappades kontakten med den gamla kunskapen bort.
            </seg>
            <seg n="1b3c5a79">
              I en väldigt intressant skoldebattbok Skolan ett högriskprojekt
              skriver Jonas Frykman: För vår generation var skolan något man
              borde nedmontera för att få ett bättre och mänskligare Sverige.
            </seg>
            <seg n="91ec4ef7">
              I dag tycker Frykman precis tvärtom. Nu tycker han att det var
              fel att man nedmonterade så mycket i skolan och att skolan i dag
              har en väldigt viktig roll som motståndscentrum till destruktiva
              krafter i samhället. I detta motstånd har skolan en oerhört stark
              hjälp från bildning och kulturarv.
            </seg>
            <seg n="8ea75dbb">
              Vi får inte glömma att det som hände till exempel i koncentrationslägret
              i Grini har att göra med vår identitet, med norrmännens identitet.
              Den gamla kunskapen som väldigt ofta av skolreformisterna beskrivs
              som ett slags klassbunden och väldigt begränsad kunskap är faktiskt
              en del av vårt inre jag om man arbetar ordentligt med det.
            </seg>
            <seg n="3d72a8cc">
              Vi får alltså jobba mycket systematiskt för att få tillbaka kontinuiteten
              i dialogen mellan det förflutna, nuet och det som vi tror kommer
              att bli framtiden.
            </seg>
            <seg n="ef248b95">
              Det första uppdraget är att rensa skolpolitiken från en hel del
              direkt missvisande föreställningar om kunskap och lärande.
            </seg>
          </u>
          <note type="speaker" n="d7fd5ada">
            Anf. 7 INGER LUNDBERG (s) replik:
          </note>
          <u who="unknown" xml:id="i-c2c0128d1eed840f-2" n="345be45b">
            <seg n="7e2bb6f0">
              Herr talman! Tack, Ana Maria Narti, för en lysande bild av vad
              bildningen betyder för människan. Det är därför som arbetarrörelsen
              också trycker på bildningens betydelse för alla människor, inte
              bara för några.
            </seg>
            <seg n="1b0c8b0e">
              Folkpartiet föreslår att gymnasieundervisningen skärs ned med
              ett år. Vad är det som ungdomar i gymnasieskolan ska förlora?
              Är det kunskaper om Ibsen? Är det kunskaper om religion? Är det
              kunskaper om historia? Är det sådana kunskaper som kan göra livet
              rikare för alla, inte bara för några?
            </seg>
          </u>
          <note type="speaker" n="b09dafa7">
            Anf. 8 ANA MARIA NARTI (fp) replik:
          </note>
          <u who="ana_maria_narti_1cdb99" xml:id="i-37cb964396122c38-1" n="01a63b6f">
            <seg n="090219bb">
              Herr talman! Folkpartiet vill inte att kunskap ska blandas hur
              som helst i en odefinierad, ostrukturerad soppa. Det är vad som
              händer i dagens gymnasium.
            </seg>
            <seg n="520487fe">
              Jag vill också påminna om att på 70- och 80-talen då jag var
              aktiv i en förening för kunskap i skolan tillsammans med en mycket
              typisk representant för arbetarklassen, Yngve Persson, fick vi
              höra från socialdemokratiska ledande politiker att vi var fascister
              när vi talade om kunskap och bildning.
            </seg>
          </u>
          <note type="speaker" n="62b9d383">
            Anf. 9 INGER LUNDBERG (s) replik:
          </note>
          <u who="unknown" xml:id="i-c2c0128d1eed840f-3" n="345be45b">
            <seg n="b467575e">
              Herr talman! Jag vill fråga Ana Maria Narti: Är det en odefinierad
              soppa när byggnadsarbetaren får kunskap om Ibsen i den utbildning
              där han också lär sig om tekniska uppgifter? Är det en odefinierad
              soppa när killen på industriprogrammet får lära sig engelska som
              han kommer att behöva ute i samhället? För oss socialdemokrater
              är detta att låta bildningen genomsyra hela gymnasieutbildningen
              för alla.
            </seg>
          </u>
          <note type="speaker" n="065132b7">
            Anf. 10 ANA MARIA NARTI (fp) replik:
          </note>
          <u who="ana_maria_narti_1cdb99" xml:id="i-37cb964396122c38-2" n="01a63b6f">
            <seg n="1ac987ff">
              Herr talman! Odefinierad och ostrukturerad är i dag gymnasieutbildningen
              för väldigt många elever som inte hittar sin plats i den. När
              jag talade om bildningen talade jag om grundskolan. Ibsen borde
              vara känd redan i slutet av grundskolan. Engelska borde sitta
              mycket bra hos alla elever i slutet av grundskolan. Gymnasiet
              är en annan fas i lärandets utveckling.
            </seg>
          </u>
          <note type="speaker" n="5e3b6312">
            Anf. 11 ULF NILSSON (fp):
          </note>
          <u who="ulf_nilsson_3de2dc" xml:id="i-30aeef3cf0eae68f-0" n="2b126338">
            <seg n="c487d015">
              Herr talman! De flesta som börjar skolan är väldigt förväntansfulla.
              Men när man kommer till slutet av grundskolan är det alldeles
              för många som är uttråkade och trötta på skolan.
            </seg>
            <seg n="7d9e83c8">
              Sanningen är att många av barnen i den svenska skolan har föräldrar
              som stöttar barnens skolgång och engagerar sig, har höga förväntningar,
              hjälper till med läxor och så vidare. De barnen klarar sig ofta
              väldigt bra, oavsett hur skolan är.
            </seg>
            <seg n="9824a0e1">
              Men det finns också många barn som inte har samma stöd. Frågan
              är vad skolan gör för dem. Ja, det är många bra lärare i många
              skolor som hjälper också de här barnen. Men det är alldeles för
              många som inte får hjälp därför att systemet i Sverige utan tydliga
              mål i skolan drabbar just de barn som inte har stöd hemifrån.
            </seg>
            <seg n="3fcb9ea5">
              Herr talman! I dag hinner vi inte diskutera så många konkreta
              förslag. Men jag tycker att det är viktigt att fortsätta den debatt
              som Ana Maria Narti initierade, nämligen den om att ändra attityden
              till skolan. Jag menar att Socialdemokraterna i Sverige har en
              negativ attityd till skolans uppgift.
            </seg>
            <seg n="ad7ef48d">
              När man läser de gamla arbetarförfattarna i Sverige ser man hur
              de uppfattade att skolan öppnade dörren till en ny värld. Det
              skulle skolan kunna göra också i dag. Det är ett mycket stort
              missförstånd att säga som många sagt i Sverige sedan 70-talet:
              att skolan inte längre kan lära ut så mycket därför att eleverna
              själva kan så mycket om datorer, engelska filmer och så vidare.
            </seg>
            <seg n="fbc54e65">
              Det är precis tvärtom! Skolan kan lära ut kunskaper som en förutsättning
              för att gå vidare. Skolan kan lära ut sammanhang, träna förmågan
              till reflexion, analys och så vidare, för det har inte alla med
              sig gratis från början. Men i dag sviker skolan alltför många
              av dem som behöver hjälp med att höja ribban och öppna dörren
              till en ny värld.
            </seg>
            <seg n="4f5e196f">
              Skolans uppgift detta måste slås fast är inte att vara lik vardagsmiljön
              hemma. Uppgiften är inte att läsa samma böcker och se samma filmer
              som hemma, utan skolans uppgift är just att höja ribban och att
              låta var och en växa i sin egen takt och med höga förväntningar.
            </seg>
            <seg n="aabe8157">
              Debatten om skolan har de senaste 20 åren mest handlat om hur
              lärarna ska undervisa, om hur eleverna ska lära sig att söka kunskap
              etcetera. Däremot har debatten handlat väldigt lite om vad eleverna
              ska lära sig.
            </seg>
            <seg n="ed2d8b25">
              Arvet från 70-talets ideologi vilar tungt ett arv som säger att
              det är omodernt och gammaldags att tala om behovet av baskunskaper,
              ett arv som talar om att det är förlegat att skolan ska lära ut
              kunskaper. I stället ska man just fokusera på metoder för inlärning.
              Men det finns ingen motsättning här i verkligheten eller borde
              inte finnas. Det är naturligtvis alltid viktigt att ha kunskaper
              med sig, och det är viktigt att med de kunskaperna också lära
              sig att söka fördjupning och gå vidare.
            </seg>
            <seg n="141f7043">
              Det är dags att våga säga att skolan, inte minst grundskolan,
              ska fokusera på baskunskaper. Många ämnen är viktiga, men skolans
              viktigaste ämne är, vågar vi i Folkpartiet säga, svenska både
              för språket , för att läsa tala, och skriva, och för bildningen.
              Det gäller då bildningsarvet, dagsaktuella idéer och samtidsbeskrivningar
              i litteraturen.
            </seg>
            <seg n="e629c37d">
              Vi har sett av rapporter att svenska elevers förmåga till läsning,
              skrivning och räkning har försämrats under de senaste tio åren.
              Både vårt eget Skolverk och internationella rapporter visar detta.
              Nu har Skolverket också markerat att det är dags att tala om kunskaper
              och tydliga mål. Det är en nyhet i Skolverkets attityd, och det
              är positivt.
            </seg>
            <seg n="e6297c54">
              Nu väntar vi på att också Socialdemokraterna till sist svänger
              när konsekvenserna av deras visioner om en betygsfri kravlös skola,
              där inte ens lärarna behöver ämneskunskaper, visar sig.
            </seg>
          </u>
          <note type="speaker" n="cf20d370">
            Anf. 12 INGER LUNDBERG (s) replik:
          </note>
          <u who="unknown" xml:id="i-c2c0128d1eed840f-4" n="345be45b">
            <seg n="123e2054">
              Herr talman! Det är ett hån mot den svenska skolan att påstå
              att det är en kravlös skola. Vi vet att det är en skola som ska
              och måste fokusera på kunskap. Där är socialdemokratin mycket
              tydlig. Men det som är anmärkningsvärt är att Folkpartiet som
              pratar så mycket om utveckling i skolan faktiskt är väldigt destruktivt
              i sak.
            </seg>
            <seg n="f46a18e7">
              Jag vill fråga Ulf Nilsson: Varför vill ni skära ned på den utbildningsvetenskapliga
              forskningen? Varför vill ni avveckla Myndigheten för skolutveckling,
              som är viktig för kompetensutvecklingen i skolan? Vill ni något
              måste ni också ha redskapen.
            </seg>
          </u>
          <note type="speaker" n="7cc8a72c">
            Anf. 13 ULF NILSSON (fp) replik:
          </note>
          <u who="ulf_nilsson_3de2dc" xml:id="i-30aeef3cf0eae68f-1" n="2b126338">
            <seg n="9a2720b1">
              Herr talman! Lärarna och de som jobbar i skolan är både väldigt
              kompetenta och är verkligen inte kravlösa. Men hela systemet med
              att man till exempel inte har obligatorisk utvärdering av målen
              i årskurs 2 så att vi får möjligheter att sätta in stöd för de
              elever som behöver hjälp leder till en kravlös skola.
            </seg>
            <seg n="3c2271d1">
              Socialdemokraternas gamla partikongressbeslut om att avskaffa
              betygen i grundskolan skulle vara förödande om det blev verklighet.
              Tvärtom behöver vi betyg tidigare för att både elever och föräldrar
              ska få klart besked om hur man ligger till.
            </seg>
            <seg n="259350c4">
              Vi vill satsa på skolan. När det gäller pengar är det ingen skillnad
              mellan Socialdemokraterna och Folkpartiet, däremot vad gäller
              hur man använder pengarna. Genom att skjuta problemen framför
              sig använder man pengarna ineffektivt.
            </seg>
            <seg n="750169cc">
              Vi vill satsa på utbildningsvetenskap, men vi tror inte på öronmärkta
              pengar. Vi tror på att skolorna, högskolorna och lärarhögskolorna
              i samarbete sköter detta bäst.
            </seg>
          </u>
          <note type="speaker" n="8e302961">
            Anf. 14 INGER LUNDBERG (s) replik:
          </note>
          <u who="unknown" xml:id="i-c2c0128d1eed840f-5" n="345be45b">
            <seg n="fdf815f4">
              Herr talman! Satsningen på utbildningsvetenskaplig forskning,
              som socialdemokratin gjorde en kraftsamling om, har varit oerhört
              betydelsefull. Hade man följt Folkpartiets linje, hade vi inte
              haft den kraftsamling som vi har i dag. Det vet Ulf Nilsson. Han
              har svikit pedagogerna på det här området.
            </seg>
            <seg n="534fe39c">
              Talar man om fakta ska man vara noga med fakta. Den socialdemokratiska
              partikongressen har icke sagt att vi ska avskaffa betygen. Det
              är inte sant. Vad vi har talat om är att eleverna ska ha möjlighet
              att komma in på gymnasieskolan oavsett konkurrens i betyg och
              komma in på de program som de önskar komma in på. Beslut om avskaffande
              av betyg är icke fattat.
            </seg>
          </u>
          <note type="speaker" n="8f0b3de3">
            Anf. 15 ULF NILSSON (fp) replik:
          </note>
          <u who="ulf_nilsson_3de2dc" xml:id="i-30aeef3cf0eae68f-2" n="2b126338">
            <seg n="c4788488">
              Herr talman! Det är riktigt att Socialdemokraterna flera gånger
              under de senaste åren har föreslagit att man ska få börja i gymnasieskolan
              utan några som helst förkunskaper. Det hjälper knappast några
              elever.
            </seg>
            <seg n="753ae0c3">
              Sedan finns det partikongressbeslut som fritt citerat låter så
              här: På sikt ska betygen avskaffas i grundskolan, avskaffas som
              urvalsinstrument. Det var en partikongress för tre fyra år sedan
              som sade det.
            </seg>
            <seg n="e6fd6db6">
              Inger Lundberg talar om rent tekniska lösningar av hur man ska
              fördela pengar till utbildningsvetenskaplig forskning. Sanningen
              är att Folkpartiet så länge jag har varit med här i riksdagen
              och arbetat i utbildningsutskottet velat satsa oerhört mycket
              mera på forskningen över huvud taget än vad Socialdemokraterna
              gör, 2 miljarder mer på fyra år. Det blir verkligen mycket pengar
              över till utbildningsvetenskaplig forskning.
            </seg>
          </u>
          <note n="d4d50416">
            EU:s grundlag
          </note>
          <note type="speaker" n="ecd75a6d">
            Anf. 16 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-27d769b427e954b9-0" n="8e9ab257">
            <seg n="20229399">
              Herr talman! För knappt tre år sedan antog riksdagen under minst
              sagt tveksamma former en grundlagsbestämmelse som gör det möjligt
              att överlämna makt till EU med ett enda beslut utan att folket
              behöver tillfrågas. Normalt krävs som bekant två beslut och ett
              val däremellan eller också en folkomröstning.
            </seg>
            <seg n="40c6cf7b">
              Dock får den nya lagen inte användas om maktöverlåtelsen till
              EU är så omfattande att vår egen grundlag måste ändras. Då krävs
              att man tillämpar den normala proceduren där folket tillfrågas.
            </seg>
            <seg n="c7379372">
              En majoritet av riksdagen hävdar nu att konsekvenserna av EU:s
              konstitution får bara marginell betydelse och att den därför ska
              antas med ett enda beslut utan att folket tillfrågas vare sig
              i val eller i folkomröstning.
            </seg>
            <seg n="6c546e69">
              Mot det står vår allra tyngsta juridiska expertis: Högsta domstolen,
              Regeringsrätten, Justitiekanslern för att bara nämna några instanser
              som kategoriskt hävdar att ändringarna är långt ifrån bara marginella.
              Därför kan och får EU-konstitutionen inte antas med ett enda enkelt
              beslut.
            </seg>
            <seg n="85a3ab9b">
              Det allvarliga är att en majoritet i riksdagen, trots att den
              inte återspeglar rådande folkopinion, utan risk för sanktioner
              helt suveränt kan fatta ett beslut som står i strid med vår grundlag.
              Detta är vad man står i begrepp att göra, för att till varje pris
              inte riskera en tredje prestigeförlust i EU-politiken. Anser sig
              riksdagen stå över våra grundlagar och tillåter ett uppenbart
              grundlagsbrott får det oöverskådliga konsekvenser för denna riksdags
              legitimitet bland medborgarna.
            </seg>
            <seg n="559c7349">
              Det finns två alternativ för att anta EU-konstitutionen. Det
              ena anses av juridisk expertis kunna innebära grundlagsbrott,
              medan det andras legitimitet står höjt över varje tvivel. Vi riksdagsledamöter
              har en skyldighet gentemot väljarna att ta personlig ställning
              till när gränsen för dribblandet med grundlagen är nådd och inte
              pliktskyldigast bara spela med. Vi har fått vår makt av folket
              i allmänna val för att utöva den i överensstämmelse med grundlagarna
              inte för att överlåta den till annan makt, i strid med grundlagarna.
            </seg>
          </u>
          <note type="speaker" n="3c45a6f7">
            Anf. 17 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-f645fd0876315dec-0" n="a86cd3bc">
            <seg n="8d7c14c2">
              Herr talman! Först vill jag säga att jag känner igen Björn von
              der Eschs resonemang från tidigare diskussioner i konstitutionsutskottet
              och i kammaren. Jag vill också säga att det inte är med ett enkelt
              beslut som riksdagen kan anta det fördrag som nu är under diskussion
              i Europa, ett nytt fördrag för EU. Det är med en tre en fjärdedels
              majoritet som det beslutet ska fattas i riksdagen. Jag tycker
              att om man ska föra en diskussion om grundlagsfrågor bör man vara
              väldigt noga med vad man faktiskt säger. Det är inte ett enkelt
              beslut, det är ett beslut som ska fattas med en tre fjärdedels
              majoritet.
            </seg>
            <seg n="c49aa5e5">
              Dessutom är det så att om Lagrådet och riksdagen så småningom
              kommer fram till att det faktiskt är erforderligt med en grundlagsändring,
              då har beslutet från förra mandatperioden den innebörden att en
              grundlagsändring faktiskt ska genomföras, om det finns en majoritet
              för detta, innan man kan anta fördraget. Den prövningen återstår.
              Lagrådet får nu förslaget, och vi får det tillbaka till riksdagen
              i höst. Men den hittillsvarande bedömningen är att det inte erfordras
              en grundlagsändring för att kunna anta fördraget.
            </seg>
            <seg n="b3a6fac8">
              Dessutom vill jag säga att jag inte förlitar mig enbart på juridisk
              expertis. Här i kammaren finns också utomordentligt goda insikter
              i olika grundlagsfrågor. Vi får ta den prövningen så småningom.
            </seg>
          </u>
          <note type="speaker" n="33ab9e3b">
            Anf. 18 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-27d769b427e954b9-1" n="8e9ab257">
            <seg n="d2905fdb">
              Herr talman! När jag säger ett enkelt beslut är tonvikten naturligtvis
              på ett . Att det krävs en tre fjärdedels majoritet försvårar inte
              just nu den majoritet som vi har i riksdagen. Det är faktiskt
              en tre fjärdedels majoritet för förslaget här.
            </seg>
            <seg n="20a81db3">
              Vad gäller Lagrådet vet herr Magnusson mycket väl att varken
              regeringen eller riksdagen behöver skicka det till Lagrådet. De
              har också underlåtit att göra det tidigare. Om jag inte minns
              fel var det 1994 när vi skulle gå med i EU som förslaget var hos
              Lagrådet en gång, blev underkänt men skickades aldrig tillbaka.
              Dessutom behöver inte riksdagen följa Lagrådet. Det är det som
              är problemet.
            </seg>
          </u>
          <note type="speaker" n="22168079">
            Anf. 19 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-f645fd0876315dec-1" n="a86cd3bc">
            <seg n="336ea3cf">
              Herr talman! Björn von der Esch säger att vi inte behöver följa
              Lagrådet. Nej, det beror på den svenska författningstraditionen
              att den högsta uttolkaren av svensk grundlag och svensk lag faktiskt
              är Sveriges riksdag. Vi överlåter inte det till juridisk expertis,
              som Björn von der Esch tycks vara så begapad av.
            </seg>
            <seg n="d68f622e">
              Det är faktiskt Sveriges riksdag och dess ledamöter som är den
              högsta grundlagsuttolkaren, och jag tycker att det är en riktig
              författningstradition som vi har på den här punkten.
            </seg>
            <seg n="833ef3b7">
              Herr talman! Dessutom vill jag säga att det grundlagsändringsbeslut
              som Björn von der Esch refererar till och som antogs första gången
              vid förra riksmötet var ju en grundlagsändring som underställdes
              folket genom val, precis som Björn von der Esch tycker att man
              ska göra, så det går väl inte att klaga på det beslutet.
            </seg>
          </u>
          <note type="speaker" n="80c34b13">
            Anf. 20 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-27d769b427e954b9-2" n="8e9ab257">
            <seg n="fdc58f17">
              Herr talman! Jag vänder mig emot att riksdagen påtar sig själv
              uppgiften att uttolka grundlagarna. Det kan man göra eftersom
              vi inte har någon författningsdomstol, vilket är en stor brist.
              Sverige saknar en fristående författningsdomstol som andra demokratier
              har.
            </seg>
            <seg n="59fd0f11">
              När det gäller beslutet som jag hänsyftade på tidigare och om
              det fattades i rätt ordning var det inte själva folkomröstningen
              som det handlade om, utan det var att talmannen åsidosatte en
              grundlagsbestämmelse som gav oss rätt att folkomrösta.
            </seg>
          </u>
          <note type="speaker" n="c2351102">
            Anf. 21 CARL B HAMILTON (fp) replik:
          </note>
          <u who="unknown" xml:id="i-fd3bd99d4111dc7b-0" n="345be45b">
            <seg n="2ecc0282">
              Herr talman! Det här konstitutionsförslaget innehåller ju viktiga
              nyheter, men kanske inte några dramatiska förändringar i fråga
              om maktöverföring. Men poängen i Björn von der Eschs anförande
              är fel. Han säger att detta beslut fattas utan att folket tillfrågas.
              Så är det inte.
            </seg>
            <seg n="92ed2320">
              Det slutliga beslutet om hur Sverige ställer sig ska vara inlämnat
              den 1 november 2006. Innan dess har vi ett riksdagsval i Sverige.
              Om det vid det riksdagsvalet skulle uppstå en majoritet som är
              emot konstitutionen anta att Miljöpartiet, Vänsterpartiet och
              Junilistan får en majoritet i denna kammare är det deras plikt
              och skyldighet att riva upp beslutet. Så frågan kommer att finnas
              med i riksdagsvalet 2006.
            </seg>
            <seg n="c20bf2d7">
              Men Björn von der Esch arbetar under den förutsättningen att
              dessa partier kommer att vara små, och det är möjligt att det
              är realistiskt. Men kom inte och säg att folket aldrig kommer
              att tillfrågas! Frågan finns.
            </seg>
          </u>
          <note type="speaker" n="2076aabe">
            Anf. 22 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-27d769b427e954b9-3" n="8e9ab257">
            <seg n="e5adf55f">
              Herr talman! Ja, det är helt riktigt och det var en möjlighet
              som vi upptäckte under resans gång. Även om beslutet antas med
              tre fjärdedels majoritet har vi faktiskt en möjlighet att efter
              valet 2006 riva upp beslutet med enkel majoritet.
            </seg>
          </u>
          <note type="speaker" n="95cea1af">
            Anf. 23 CARL B HAMILTON (fp) replik:
          </note>
          <u who="unknown" xml:id="i-fd3bd99d4111dc7b-1" n="345be45b">
            <seg n="4808bb12">
              Herr talman! Jag tycker inte att det är bra när man säger att
              man upptäckte någonting under resans gång. Det är ju en fullständigt
              fundamental iakttagelse som dessutom är elementär att riksdagsvalet
              avgör och att de som vinner valet ändrar den förda politiken.
            </seg>
          </u>
          <note type="speaker" n="bd28637b">
            Anf. 24 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-27d769b427e954b9-4" n="8e9ab257">
            <seg n="c41a2f39">
              Herr talman! Ja, men under debatten om vi skulle folkomrösta
              eller inte hade ingen ännu kommit på att det kunde gå på det viset.
            </seg>
            <seg n="cc4ecc2e">
              Plastikkirurgi
            </seg>
          </u>
          <note type="speaker" n="77c950b9">
            Anf. 25 HILLEVI LARSSON (s):
          </note>
          <u who="hillevi_larsson_b1be97" xml:id="i-9440293172fa121d-0" n="8164047d">
            <seg n="3fbc28f2">
              Herr talman! Plastikkirurgi kan på många sätt vara någonting
              väldigt positivt och bra. Men det finns också stora risker.
            </seg>
            <seg n="4621e3ad">
              Den positiva delen är exempelvis att människor som har drabbats
              av olyckor eller varit med om en brand kanske behöver restaurera
              huden. Kvinnor som har genomgått en bröstoperation kanske behöver
              en ersättning för det som har tagits bort. Det finns olika exempel
              där plastikkirurgi kan vara någonting väldigt positivt.
            </seg>
            <seg n="77b0da4b">
              Men det finns också en negativ sida av plastikkirurgin, och det
              har vi ju sett under senare år då antalet plastikoperationer har
              exploderat. Anledningen är man har inspirerats av USA, men även
              av Latinamerika. Där uppmuntras friska, normala och fysiskt välmående
              människor att operera sig. Budskapet är att man inte duger som
              man är.
            </seg>
            <seg n="05938483">
              Det rör sig om business på högsta nivå. Den här industrin är
              ju en pengamaskin. Hela medieindustrin och upplevelsesamhället
              med film och musik medverkar i den här karusellen. Det blir alltmer
              ovanligt att man får se människor i naturligt skick. Till och
              med supermodeller manipuleras på bilder. Rynkor, fettvalkar och
              allt som anses mindre perfekt retuscheras bort. Bilden som ges
              inte minst till barn och ungdomar är: Så här ska man se ut. Tyvärr
              är det alltför många som inte stannar upp och tänker på att inte
              ens det som man ser på bilderna är äkta, utan det är manipulerat.
            </seg>
            <seg n="911b7c31">
              En undersökning har visat att mer än var tredje svensk kvinna
              funderar på att plastikoperera sig. Kvinnor blir alltså mer och
              mer missnöjda med sitt utseende. Fler och fler män kan också tänka
              sig en operation, även om det är en stor överrepresentation bland
              kvinnor.
            </seg>
            <seg n="c92365b3">
              Det är många psykologer som hävdar att de som genomgår dessa
              operationer oftast inte blir lyckligare, ens om operationen har
              fungerat. Det är ännu mer tragiskt om det blir komplikationer
              och i värsta fall men för livet. En fullständigt normal utåtriktad
              kvinna kan förvandlas till ett vrak om operationen misslyckas,
              och följden kan bli sjukskrivningar, förtidspensioneringar och
              återkommande operationer för att rätta till de fel som har begåtts.
            </seg>
            <seg n="b17e6437">
              Jag tror att man måste ställa mycket högre krav på branschen
              som ägnar sig åt dessa operationer. Först måste man försäkra sina
              patienter, och försäkringens storlek kan då vara en indikation
              på de risker som finns, den baksida som man aldrig får se.
            </seg>
            <seg n="4f41a3d6">
              Ett av våra grannländer jag tror att det är Norge tänker nu förbjuda
              före-och-efter-bilder där man först får se en person som inte
              duger och sedan får man se hur perfekt personen har blivit efteråt.
              Detta kan då ge en felaktig uppfattning om vad som är normalt
              och vackert. Sedan ger det ju också en felaktig uppfattning om
              hur lyckat det blir efteråt. Men man ser inte de misslyckade operationerna.
            </seg>
            <seg n="0a494a75">
              Man måste försäkra sina patienter så att det finns en garanti
              för att man sedan i görligaste mån ska kunna rätta till de fel
              som har begåtts. I dag är patienten ofta helt utlämnad kanske
              till långa köer i den offentliga vården som också drabbas av höga
              kostnader. Men det värsta är inte kostnaderna för samhället, utan
              det är lidandet för den enskilde som verkligen är ett offer för
              den hjärntvätt som medierna, upplevelseindustrin och allt som
              bombarderar oss står för och ett offer för misslyckade operationer.
            </seg>
            <seg n="0024851e">
              Jag hoppas på ett större ansvarstagande från branschen och att
              det ställs högre krav i framtiden.
            </seg>
            <seg n="54120715">
              Fastighetsskatt
            </seg>
          </u>
          <note type="speaker" n="437c223a">
            Anf. 26 LARS TYSKLIND (fp):
          </note>
          <u who="lars_tysklind_d8e722" xml:id="i-18b8bfd8cd5bf23c-0" n="b729a84e">
            <seg n="68aba39f">
              Herr talman! Nästa år är det dags för ny fastighetstaxering.
              Den genomsnittliga ökningen beräknas att bli ca 25 %. Men det
              finns kommuner där ökningen kommer att bli ända upp till 59 %,
              och det är inte ovanligt med 4050 %, och då är genomsnittet ganska
              ointressant. Det här gäller både i expansiva storstadsområden
              och i attraktiva kustområden. I grunden är det alltså både en
              storstads- och en glesbygdsfråga.
            </seg>
            <seg n="b8a8f496">
              Det kan inte vara rimligt att människor inom vissa områden ständigt
              har en diskussion om fastighetsskatten och känner oro för att
              de inte kan bo kvar i sina hem.
            </seg>
            <seg n="68273975">
              Problemet är ju att den socialdemokratiska regeringen inte inser
              svårigheterna. De har ett stort ansvar för att se denna problembild.
            </seg>
            <seg n="cf1ca3ac">
              Att som argument ange att skattepengarna används till något välmotiverat
              ändamål som vi har hört ett par gånger i den här kammaren räcker
              inte. Det kan aldrig vara så att ändamålet helgar medlen.
            </seg>
            <seg n="8969e461">
              Som min partikollega Gunnar Andrén har uttryckt i flera olika
              debatter här i kammaren: Vad ska enskilda människor spara på för
              att få ihop till fastighetsskatten? Vi diskuterar ofta vad staten
              ska spara på för att inte ta ut fastighetsskatt.
            </seg>
            <seg n="03251a73">
              Man har en successivt oförutsägbar utgift som man inte kan påverka
              på annat sätt än genom att flytta.
            </seg>
            <seg n="d865bdb8">
              Folkpartiet vill att bostadskonsumenter ska välja att äga sin
              bostad. Osäkerheten kring fastighetsskatten kan vara en sådan
              faktor som gör att man avstår från det.
            </seg>
            <seg n="351325e6">
              Som jag sade tidigare leder dessa höjda taxeringsvärden till
              en helt orimlig fastighetsbeskattning. De begränsningsregler som
              finns och som ger lägre fastighetsskatt för människor med låg
              inkomst löser inte problemet för det stora flertalet. Snarare
              visar behovet av undantagsregler att systemet inte fungerar och
              att en förändring måste inledas omedelbart.
            </seg>
            <seg n="3f16b802">
              I ett bohuslänskt kustsamhälle är det inte så ovanligt att taxeringsvärdet
              över tid stigit till 2,5 miljoner kronor. Det finns många sådana
              exempel. Full fastighetsskatt, 1 %, torde då vara 25 000 kr. För
              ett hushåll med en samlad inkomst på 400 000 kr, som väl får anses
              vara en normal och inte speciellt hög inkomst, blir fastighetsskatten
              via begränsningsregeln bara 20 000 kr. Men det är väldigt mycket
              pengar det också. Det är en väldigt liten tröst att man betalar
              lite mindre än vad andra gör.
            </seg>
            <seg n="ab091b34">
              Jag har också erfarit att det finns en överhängande risk för
              att man i de här samhällena väljer att byta bostad och flytta
              från kustsamhällena, vilket gör att de kommer att bli ännu mörkare
              på vintern. En bidragande orsak är att arbetsmarknaden gör att
              många pendlar från de här samhällena. Då ligger det naturligtvis
              ännu närmare till hands att flytta, för i slutändan blir det ändå
              en prioritering som den enskilde gör vad han eller hon vill lägga
              sina pengar på.
            </seg>
            <seg n="849a8609">
              Jag anser att dagens system för fastighetsskatt har överlevt
              sig självt. En skatt som inte tas ut efter bärkraft och upplevs
              som orimlig och orättvis äventyrar människors respekt för skattesystemet
              i dess helhet, och det är ju allvarligt i sig. För att fastighetsbeskattningen
              ska blir rättvis och rimlig måste åtgärder vidtas på både kort
              och lång sikt.
            </seg>
            <seg n="9098aa1d">
              Från Folkpartiets sida har vi sagt att fastighetsskatten på sikt
              ska slopas helt. Men det är ändå viktigt att man sätter i gång
              med förändringar omedelbart. Vi har därför föreslagit en sänkning
              av procentsatserna som ett första steg.
            </seg>
            <seg n="c1d999af">
              Jag tycker att det är hög tid för den socialdemokratiska regeringen
              att inse att fastighetsskatten strider mot principen att skatt
              ska tas ut efter bärkraft för att upplevas som rimlig och rättvis.
              Men tyvärr verkar den enda lösningen på detta problem för närvarande
              vara att vi får en ny regering.
            </seg>
          </u>
          <note type="speaker" n="39b4b9ff">
            Anf. 27 LENNART AXELSSON (s) replik:
          </note>
          <u who="lennart_axelsson_e564d0" xml:id="i-fe6807298fb6ab50-0" n="ec1364e6">
            <seg n="282bc3bd">
              Herr talman! Till skillnad mot Lars Tysklind tycker jag att det
              är viktigt att vi betalar den välfärd som vi vill ha. Den intäkt
              som man får från fastighetsskatten i dag motsvarar kostnaden för
              alla barnbidrag som betalas ut.
            </seg>
            <seg n="1bb67df2">
              Fastighetsskatten är inte oproblematisk, och det är en av anledningarna
              till att vi har infört begränsningsregeln. Även här till skillnad
              mot Lars Tysklind tror jag nog att de flesta svenskar bor i ett
              hus som är värderat till under 4 miljoner, och det är där gränsen
              går. Då betalar man inte mer än 5 % av sin inkomst. För den som
              har folkpension innebär det 266 kr i månaden maximalt, och det
              tror jag att de allra flesta klarar av.
            </seg>
            <seg n="7a50a0fc">
              Om man skulle ta bort fastighetsskatten skulle det innebära ytterligare
              högre priser. Gunnar Andrén, som Lars Tysklind hänvisade till,
              har i debatten tidigare sagt att han vill ta bort avdragsrätten
              för räntor. Hur skulle det ställa sig om man fick högre priser
              och högre räntor för dem som i dag står inför köp av nya hus?
            </seg>
          </u>
          <note type="speaker" n="db62a904">
            Anf. 28 LARS TYSKLIND (fp) replik:
          </note>
          <u who="lars_tysklind_d8e722" xml:id="i-18b8bfd8cd5bf23c-1" n="b729a84e">
            <seg n="4c87d68d">
              Herr talman! Det är väl så att vi inte får samma verklighetsbild
              när vi analyserar det här. Det är helt uppenbart att man, som
              Lennart Axelsson gör, pratar om de flesta och så vidare, men det
              gäller ändå att se att det finns enskilda människor i systemet.
              Att vi har olika verklighetsbilder är egentligen det som är det
              stora problemet.
            </seg>
            <seg n="999404cd">
              Det är klart att man kan hålla på att diskutera det här med begränsningsregeln
              och att de flesta skulle klara att betala fastighetsskatten, men
              vi kan inte ha system som är så oförutsägbara. Dessutom kan en
              invändning vara att när man drar in inkomsterna i kapitalbeskattningen
              får man plötsligt en ny marginaleffekt på åtminstone 5 % så fort
              man får upp summan. Jag pratar inte om hus värderade till 4 miljoner,
              utan mitt exempel var ett hus värderat till 2,5 miljoner, och
              det är ingen ovanlig siffra i de bohuslänska kustsamhällena.
            </seg>
          </u>
          <note type="speaker" n="58ba00b3">
            Anf. 29 LENNART AXELSSON (s) replik:
          </note>
          <u who="lennart_axelsson_e564d0" xml:id="i-fe6807298fb6ab50-1" n="ec1364e6">
            <seg n="102427e5">
              Herr talman! Det handlar alltså om 25 miljarder som Lars Tysklind
              säger sig vilja ta bort från de intäkter som staten får. Har Lars
              Tysklind någon prognos för när maktalliansen kan tänka sig att
              samordna sig kring borttagandet av fastighetsskatten?
            </seg>
          </u>
          <note type="speaker" n="2af4dc1a">
            Anf. 30 LARS TYSKLIND (fp) replik:
          </note>
          <u who="lars_tysklind_d8e722" xml:id="i-18b8bfd8cd5bf23c-2" n="b729a84e">
            <seg n="963b79ca">
              Herr talman! 25 miljarder är naturligtvis en respektingivande
              summa. Det vore väl rent ut sagt icke trovärdigt att säga att
              den här skatten tar man bort utan vidare. Mitt syfte med den här
              diskussionen är att vi på något vis ska få samma verklighetsbild
              och inse problemet för enskilda människor som hamnar i en orimlig
              situation.
            </seg>
            <seg n="6d5b4129">
              Lennart Axelsson inledde med att jämföra med barnbidraget, och
              det gjorde även förre finansministern Bosse Ringholm i en tidigare
              diskussion. Det är klart att man kan göra det, men det är inte
              relevant i diskussionen, för det är väl ändå inte så att dessa
              25 miljarder är märkta för barnbidraget. Jag tycker också att
              barnbidraget ska vara kvar. Att just koppla frågan om fastighetsskatten
              till barnbidraget tycker jag gör, som jag nämnde tidigare i debatten,
              att målet på något vis får helga medlen.
            </seg>
          </u>
          <note type="speaker" n="2143e2f4">
            Anf. 31 PER ROSENGREN (v) replik:
          </note>
          <u who="per_rosengren_6dc25d" xml:id="i-ec0aa98c668c1036-0" n="ca305541">
            <seg n="1b1d9310">
              Herr talman! Vänsterpartiet anser att det är betydligt bättre
              att lösa de problem som finns med dagens system än att slopa hela
              fastighetsskatten. Det är ett väldigt ekonomiskt lättsinne från
              de borgerligas sida. När ska ni slopa den? Kristdemokraterna vill
              göra det den 1 januari 2007. Folkpartiet vill göra det på sikt.
              Men ni har inte någon form av finansiering, och ni kan inte visa
              hur det ska gå till. Ni försöker måla upp en bild av att ni ska
              lösa det här tillfälligt på andra sätt. Men i grunden är vi på
              väg tillbaks till 19911994 med den borgerliga regeringens ekonomiska
              lättsinne som ledde till jättestora underskott och till en upplåning.
            </seg>
            <seg n="184c7490">
              Vi kan bygga ut takregeln och bygga ut begränsningsregeln. På
              så sätt löser vi de problem som finns med dagens system. Men vore
              det inte bättre att sätta oss ned och se till vi har kvar denna
              skattebas som ska hjälpa till att finansiera den gemensamma välfärden
              än att ta bort hela fastighetsskatten? På så sätt löser vi problemen
              i stället.
            </seg>
          </u>
          <note type="speaker" n="f8e76e79">
            Anf. 32 LARS TYSKLIND (fp) replik:
          </note>
          <u who="lars_tysklind_d8e722" xml:id="i-18b8bfd8cd5bf23c-3" n="b729a84e">
            <seg n="89891d5f">
              Herr talman! Att vi från Folkpartiets sida säger att vi ska slopa
              fastighetsskatten bygger mycket på att den har blivit så orimlig
              och ohanterlig över tid. Sedan kan jag väl välkomna Per Rosengren
              om han vill vara med och lösa problemen, för även Folkpartiet
              måste naturligtvis lösa problemen i etapper. Jag skulle verkligen
              välkomna om regeringen kunde inleda en diskussion till och med
              över blockgränserna för att komma till rätta med de värsta avarterna.
              Det känns inte alls främmande att göra det.
            </seg>
            <seg n="3bb7038a">
              Per Rosengren frågar hur vi ska finansiera detta. Det ska vi
              naturligtvis göra på sikt, som vi säger. Den första etappen i
              vårt budgetförslag är ju finansierad i det budgetförslaget.
            </seg>
          </u>
          <note type="speaker" n="1874e580">
            Anf. 33 PER ROSENGREN (v) replik:
          </note>
          <u who="per_rosengren_6dc25d" xml:id="i-ec0aa98c668c1036-1" n="ca305541">
            <seg n="108c6ed4">
              Herr talman! Ja, det är väldigt lätt att finansiera saker i teorin.
              Det är betydligt svårare i praktiken. Men ni vill ju sänka i stort
              sett alla skatter. I vilken ordning ska ni sänka skatterna? Är
              det fastighetsskatten som ska prioriteras eller är det andra typer
              av skatter som kapitalskatter, förmögenhetsskatter och inkomstskatter?
              Ni håller ju på att dränera landets ekonomi på det här sättet.
              Ni går ut och ger löften till villaägare och andra om att ni kommer
              att genomföra detta, men ni visar inte med vilket tidsperspektiv
              det ska ske. Ni visar inte med vilken prioriteringsordning ni
              ska sänka de olika skatterna. Jag tycker att ni håller på med
              politiskt bedrägeri.
            </seg>
          </u>
          <note type="speaker" n="f0072a72">
            Anf. 34 LARS TYSKLIND (fp) replik:
          </note>
          <u who="lars_tysklind_d8e722" xml:id="i-18b8bfd8cd5bf23c-4" n="b729a84e">
            <seg n="a8a5e0f3">
              Herr talman! När det gäller prioriteringsordningen har vi i Folkpartiet
              sagt att vi i första hand ska sänka skatter som anses skadliga
              för tillväxt, och det är naturligtvis vissa löneskatter och även
              arbetsgivaravgifter. Men även fastighetsskatten kommer in här,
              och det beror på just den här konstruktionen som har blivit helt
              orimlig med tiden och som gör att enskilda människor kommer i
              kläm och har det väldigt svårt. Jag måste väl ändå få medhåll
              om att det måste vara en helt orimlig situation när människor
              lever i en ständig oro för att beskattas från sitt hem.
            </seg>
            <seg n="804ad4be">
              Den ekonomiska vårpropositionen
            </seg>
          </u>
          <note type="speaker" n="c404449a">
            Anf. 35 CARIN LUNDBERG (s):
          </note>
          <u who="carin_lundberg_3e406f" xml:id="i-c2c0128d1eed840f-6" n="7b4708dd">
            <seg n="f2b9aa74">
              Herr talman! Om mindre än 18 månader är det val. Under den tiden
              ska riksdagen fatta beslut om sammanlagt tre budgetpropositioner.
            </seg>
            <seg n="0600545b">
              Den första är den som lades på riksdagens bord för 35 dagar sedan.
              Den har förhandlats fram med Vänsterpartiet och Miljöpartiet.
              Den innehåller satsningar för att få ned arbetslösheten, öka rättvisan
              och förbättra vår miljö.
            </seg>
            <seg n="32507f14">
              Jag tycker att det är än viktigare än förr att berätta om vår
              socialdemokratiska politik och tydliggöra skillnaden mellan vänster
              och höger. Det är viktigare än förr eftersom Moderaterna numera
              också säger sig vara ett arbetarparti.
            </seg>
            <seg n="77f11d2f">
              Herr talman! I somras var Västerbotten på mediekartan. Vi belägrades
              av journalister. Det är inte så ofta, det ska sägas, men nu var
              det de fyra borgerliga partiledarna som träffades hemma hos Maud
              Olofsson. Man skulle bli helt överens om politiken. Man bildade
              Allians för Sverige. Jag såg fram emot motionen från alla fyra
              om en gemensam ekonomisk politik. Nu blev det inte så. Vi har
              i sedvanlig ordning fått fyra tjocka motioner som var och en beskriver
              de olika partiernas förslag.
            </seg>
            <seg n="773f0f37">
              När man går igenom de centrala politikområdena ser man att splittringen
              är lika stor som tidigare. I fråga om finans- och skattepolitiken,
              familjepolitiken och synen på socialförsäkringspolitiken står
              de fyra borgerliga partierna särskilt långt ifrån varandra. En
              tydlig skillnad finner jag i ersättningsnivåerna i försäkringssystemen.
              Moderaterna vill sänka till 65 % både när det gäller a-kassan
              och sjukpenningen. Vad säger Folkpartiet, som alltid slagits för
              80 % ersättning, om detta? Och vad säger Kristdemokraterna om
              Moderaternas äldrefientliga politik där förtidspensionärer tvingas
              till förtida uttag av ålderspensionen från 61 år? Det sänker ju
              ålderspensionen kraftigt! Och Centerpartiet, som brukar värna
              om kommunerna: Kommer ni att acceptera Moderaternas förslag om
              minskad skatteutjämning mellan kommunerna? Och vad säger Centern
              om att 65-procentiga ersättningsnivåer kommer att öka kommunernas
              socialbidragskostnader?
            </seg>
            <seg n="ec8e6ef6">
              Men, herr talman, rätt ska vara rätt. Det finns faktiskt ett
              område där man är överens. Det handlar om sysselsättningsstöden.
              I debatten kring vårpropositionen talade Karin Pilsäter föraktfullt
              om Amseriet, sosse-Ams. Odenberg tyckte att det är skillnad på
              Amsåtgärder och riktiga jobb och att regeringens arbetsmarknadspolitik
              hittills inte har lett till några nya jobb. Mats Odell raljerade
              över är att massarbetslösheten skulle knäckas med 13 000 fler
              personer med anställningsstöd.
            </seg>
            <seg n="9bd8eb0d">
              Nu låter det annorlunda: Där vi föreslår en utökning med tre
              miljarder kronor för att få 30 000 nya jobb, föreslår maktalliansen
              en och en halv miljard kronor, vilket ska ge många fler jobb,
              tiotusentals jobb kanske över hundra tusen. Men jag tycker det
              är bra att man är överens om att det behövs arbetsmarknadspolitiska
              åtgärder, om än i liten omfattning.
            </seg>
            <seg n="3f62c6ff">
              Jag är alltså inte imponerad. Den borgerliga maktalliansen föreslår
              skatterabatter på ca 30 %. Vi socialdemokrater föreslår skatterabatter
              upp till 85 %. Dessutom är vårt förslag mer träffsäkert. Pengarna
              går till dem som verkligen behöver det. Vårt förslag innebär en
              bro tillbaka till arbetslivet för dem som är arbetslösa, arbetshandikappade
              och dem som har arbetsförmåga bland de långtidssjukskrivna och
              förtidspensionerade.
            </seg>
            <seg n="853d8e69">
              Men vad blev det av den gemensamma politiken i övrigt? Det kan
              väl inte vara så att den här maktalliansen bara blev ett fototillfälle
              hemma hos Maud Olofsson eller en kort tågturné i södra Sverige?
              Det måste väl vara någonting mer? Jag tror att många vill ha svar
              på frågorna: När kommer det borgerliga alternativet? När blir
              den borgerliga maktalliansen mer än sex arbetsgrupper och en hemsida?
              Väljarna förtjänar besked!
            </seg>
          </u>
          <note type="speaker" n="68162c0e">
            Anf. 36 CARL B HAMILTON (fp) replik:
          </note>
          <u who="unknown" xml:id="i-fd3bd99d4111dc7b-2" n="345be45b">
            <seg n="f257d777">
              Herr talman! Jag var förvånad över att Carin Lundberg inte talade
              om hur man ska få fler riktiga jobb i Sverige. Det är ju så att
              det i dag faktiskt är allt färre arbetade timmar per person i
              arbetsför ålder, mellan 20 och 64 år. De människor som är i den
              ålderskategorin arbetar mindre i dag än vad man gjorde under krisåren
              i början av 1990-talet, de år som Göran Persson och Socialdemokraterna
              kallar för en tid av massarbetslöshet. Vi är alltså tillbaka i
              en arbetsmarknadssituation, efter elva år av socialdemokratiskt
              styre, som tidigare har karakteriserats som massarbetslöshet.
            </seg>
            <seg n="619edca0">
              Detta löser man inte genom att föra över pengar från staten till
              kommunerna. Då blir det mindre pengar i staten, mindre för statliga
              jobb. Det blir ökad upplåning. Vem betalar den ökade upplåningen?
              Jo, det gör medborgarna i form av högre ränteutgifter, högre skatter.
              Medborgarna får mindre pengar över i plånboken för att efterfråga
              varor och tjänster och därmed vanliga jobb.
            </seg>
            <seg n="fc21f625">
              När, Carin Lundberg? Har regeringen någon aning om hur det ska
              bli fler riktiga jobb och riktiga arbetstimmar i svensk ekonomi?
            </seg>
          </u>
          <note type="speaker" n="d224117e">
            Anf. 37 CARIN LUNDBERG (s) replik:
          </note>
          <u who="carin_lundberg_3e406f" xml:id="i-c2c0128d1eed840f-7" n="7b4708dd">
            <seg n="4e93f35f">
              Herr talman! Den viktigaste frågan för oss socialdemokrater är
              att bekämpa arbetslösheten. Arbete åt alla har alltid varit och
              kommer alltid att vara den viktigaste frågan för oss. Men när
              man då ser på de förslag som vi lämnar, och som vi behandlar nu
              i vårpropositionen, och de förslag som kommer från de fyra borgerliga
              partierna, kan jag inte se någon enhetlig linje. Det är det som
              är min fråga i dag.
            </seg>
            <seg n="85a48005">
              Jag kan ge ett exempel. Vi vill alla ha fler företag för att
              på så sätt skapa fler jobb. Moderaterna vill ha fler företag.
              Samtidigt vill de inte att vi ska ha seriösa företag enligt vad
              jag kan läsa ut av deras förslag. Medicinen som Moderaterna ger
              är att det ska vara skattesänkningar. Men oseriösa företag betalar
              ju ingen skatt. Därför vill jag ställa frågan till Carl B Hamilton
              och Folkpartiet: Är det så att Folkpartiet också vill ha fler
              företag och att de därmed ställer upp på skattekontroll för de
              seriösa företagen och på så sätt bekämpar de oseriösa?
            </seg>
          </u>
          <note type="speaker" n="0a29e5db">
            Anf. 38 CARL B HAMILTON (fp) replik:
          </note>
          <u who="unknown" xml:id="i-fd3bd99d4111dc7b-3" n="345be45b">
            <seg n="876c9bee">
              Herr talman! Det är inte ökad skattekontroll som ger fler riktiga
              jobb i Sverige, tror jag.
            </seg>
            <seg n="3aab5d44">
              Efter elva år av socialdemokratiskt styre har vi, som jag sade,
              en situation där människor arbetar mindre i Sverige. Varför ska
              man då fortsätta att rösta på Socialdemokraterna? Det är den ståndpunkten,
              kan man säga, som Jan Edling på LO:s näringspolitiska enhet talar
              om i Dagens Industri i dag. Han säger så här: Vi har ingen politik
              i arbetarrörelsen för att skapa nya jobb. Sedan ironiserar han
              över regeringens politik.
            </seg>
            <seg n="84e5e59e">
              Ni har misslyckats i er största fråga!
            </seg>
          </u>
          <note type="speaker" n="67653784">
            Anf. 39 CARIN LUNDBERG (s) replik:
          </note>
          <u who="carin_lundberg_3e406f" xml:id="i-c2c0128d1eed840f-8" n="7b4708dd">
            <seg n="cf47821f">
              Herr talman! Kampen mot arbetslösheten ska alltid föras, sade
              jag nyss. Den är svårare än tidigare. Vi har tidigare sett att
              när vi har högkonjunktur kommer samtidigt jobben. Den gamla naturlagen
              gäller tydligen inte längre. Den gäller inte heller i USA, om
              vi kan jämföra oss med andra stora ekonomier. Det jag menar är
              att fler företag med sund konkurrens skapar fler arbeten. Då kan
              jag upprepa frågan till Folkpartiet. Tänker Folkpartiet skapa
              fler arbeten genom att acceptera Moderaternas 65-procentiga ersättningsnivå
              för arbetslösa? Kommer det att skapa fler arbeten?
            </seg>
          </u>
          <note type="speaker" n="56170044">
            Anf. 40 LARS-IVAR ERICSON (c) replik:
          </note>
          <u who="unknown" xml:id="i-08f3f8989fea87fe-0" n="345be45b">
            <seg n="ba1ea25a">
              Herr talman! Jag kan hålla med Carin Lundberg om att det finns
              en del positiva nyheter i vårpropositionen, till exempel detta
              att lönebidragen ska höjas. Det är ju ett gammalt centerkrav som
              tydligen regeringen har lyssnat på nu även om vi vill höja mer.
            </seg>
            <seg n="359f2dd6">
              Sedan finns det också något som är ett direkt hot mot tillväxten.
              Jag tänker då på de hårda bestämmelserna för minknäringen, bestämmelser
              som hotar att förpassa en hel näringsgren ut ur landet. Enbart
              i västra Blekinge kommer uppemot tusen jobb att försvinna. Tycker
              inte Carin Lundberg att det är tid att lyssna på alla de djurskyddsexperter
              som anser att svensk minknäring bedrivs på ett seriöst sätt i
              stället för att låta sig påverkas av orealistiska djurrättsaktivister
              och miljöpartister?
            </seg>
          </u>
          <note type="speaker" n="0e47e5ee">
            Anf. 41 CARIN LUNDBERG (s) replik:
          </note>
          <u who="carin_lundberg_3e406f" xml:id="i-c2c0128d1eed840f-9" n="7b4708dd">
            <seg n="509cb7a2">
              Herr talman! Jag måste erkänna en stor brist i min kunskap. Jag
              känner inte till så mycket om den fråga som herr centerpartisten
              tar upp. Jag kan bara säga rent allmänt att en strukturomvandling
              alltid har funnits i Sverige och alltid kommer att finnas. Det
              är det som kommer att ge oss sund företagsamhet med sund konkurrens.
            </seg>
            <seg n="52d3aab8">
              Jag vill passa på att ställa en fråga till Centerpartiet. Kommer
              Centerpartiet, som värnar om arbetstillfällen i hela landet, att
              acceptera Moderaternas ambition att minska skatteutjämningen mellan
              Sveriges kommuner? Och vad kommer Centerpartiet att tycka om de
              sänkta ersättningsnivåerna, till 65 %, både i arbetslöshetsförsäkringen
              och i sjukförsäkringen? Tycker man att det är bra att detta kommer
              att öka kommunernas utgifter för socialbidragen?
            </seg>
          </u>
          <note type="speaker" n="2bda5479">
            Anf. 42 LARS-IVAR ERICSON (c) replik:
          </note>
          <u who="unknown" xml:id="i-08f3f8989fea87fe-1" n="345be45b">
            <seg n="6aa557a8">
              Herr talman! Jag tycker att det är obegripligt att Socialdemokraterna,
              som säger sig värna om sysselsättningen, väljer att genom ett
              orimligt regelverk driva en hel näringsgren ut ur landet genom
              just de här stränga kraven på minknäringen.
            </seg>
            <seg n="f80218a5">
              De andra frågorna tror jag att den borgerliga alliansen kommer
              att kunna lösa, för vi vill verkligen värna om sysselsättningen
              i hela landet.
            </seg>
          </u>
          <note type="speaker" n="a0d64747">
            Anf. 43 CARIN LUNDBERG (s) replik:
          </note>
          <u who="carin_lundberg_3e406f" xml:id="i-c2c0128d1eed840f-10" n="7b4708dd">
            <seg n="95c6fb51">
              Herr talman! Jag har en annan fundering när det gäller arbete
              i hela landet. Tänker Centerpartiet verkligen acceptera Moderaternas
              chockhöjning av bilisternas kostnader för trafikskadeförsäkringen?
              Det är inte bara en höjning, utan det är också ett systemskifte.
              Hur tycker Centerpartiet att det slår i regioner där bil inte
              går att välja bort? Det måste gälla såväl i större delen av Norrland
              som i Blekinge.
            </seg>
          </u>
          <note type="speaker" n="850cd1bd">
            Anf. 44 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-bb34a44611a9e28d-0" n="d8336f41">
            <seg n="dd40a48d">
              Herr talman! Först skulle jag vilja uppmana Carin Lundberg att
              sluta ställa frågor till motdebattörer som inte har möjlighet
              att svara på dem.
            </seg>
            <seg n="e542ded5">
              Carin Lundberg var inte imponerad av de fyra borgerliga partiernas
              så kallade allians för maktskifte. Men den alliansen har inte
              kommit till för att göra Carin Lundberg imponerad. Den har kommit
              till för att möta svåra och allvarliga problem som Sverige står
              inför, och det allra allvarligaste och mest överskuggande problemet
              är den höga arbetslösheten och det stora utanförskapet. Det gör
              att nära 1,5 miljoner människor i vuxen ålder inte går till jobbet
              denna dag. Det är problem som de fyra borgerliga partierna tillsammans
              försöker att adressera.
            </seg>
            <seg n="dda681f2">
              Därför lade vi i anslutningen till vårbudgeten ett gemensamt
              förslag om nystartsjobb som, till skillnad från Socialdemokraternas
              förslag, inte bara riktar sig till människor som har varit arbetslösa
              länge, utan det omfattar också människor som under lång tid har
              levt på socialbidrag, haft förtidspension eller varit sjuka. Det
              är därtill ett förslag som inte är stigmatiserande, utpekande,
              på det sätt som det socialdemokratiska förslaget är. Vårt förslag
              är inte en Amsåtgärd utan en rättighet administrerad av landets
              skattemyndigheter.
            </seg>
          </u>
          <note type="speaker" n="10a13488">
            Anf. 45 CARIN LUNDBERG (s) replik:
          </note>
          <u who="carin_lundberg_3e406f" xml:id="i-c2c0128d1eed840f-11" n="7b4708dd">
            <seg n="25a7671b">
              Herr talman! Den borgerliga maktalliansen ska lösa problem, och
              det var det jag tänkte att jag skulle få förslag på när det gäller
              vårpropositionen. Men Moderaternas förslag till statsbudget för
              2005 innebär stora nedskärningar för de mest utsatta i samhället.
              Det sker samtidigt som Moderaterna retoriskt säger sig vara ett
              mittenparti.
            </seg>
            <seg n="6be03c98">
              Man föreslår faktiskt drastiskt sänkta ersättningsnivåer i a-kassa
              och sjukförsäkring till 65 %. Man tänker sänka ersättningen till
              förtidspensionärerna och sänka ersättningen till de föräldralediga.
              Man tänker göra det dyrare att gå till doktorn och dyrare att
              köpa medicin. Man tänker fördubbla antalet karensdagar för sjuka
              och göra fackföreningsavgiften dyrare genom att ta bort avdragsrätten.
              Man tänker fördubbla kostnaderna för de flesta bilägare. Jag kan
              lämna många fler förslag.
            </seg>
            <seg n="f6ef14df">
              Jag vill ställa en fråga till Mikael Odenberg. Har ni med er
              de andra tre partierna på vagnen för detta? Kommer detta att bli
              den borgerliga maktalliansens förslag?
            </seg>
          </u>
          <note type="speaker" n="0dfbd249">
            Anf. 46 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-bb34a44611a9e28d-1" n="d8336f41">
            <seg n="6894e766">
              Herr talman! Carin Lundberg har under den här debattimmen haft
              ordet i drygt nio minuter och ännu inte sagt någonting alls om
              vad Socialdemokraterna vill åstadkomma för att hjälpa de nära
              1,5 miljoner människor som befinner sig i utanförskap.
            </seg>
            <seg n="6ad83520">
              Den 16 juni debatterar riksdagen regeringens vårbudget. Då ska
              jag gärna tala mycket och länge om det moderata alternativet.
              Jag ber att få återkomma vid ett tillfälle när jag inte har en
              halv minut till förfogande för att sammanhängande redovisa den
              moderata politiken.
            </seg>
          </u>
          <note type="speaker" n="72cc6edc">
            Anf. 47 CARIN LUNDBERG (s) replik:
          </note>
          <u who="carin_lundberg_3e406f" xml:id="i-468ad254b310d934-0" n="7b4708dd" next="i-92b9941d8684f5ca-0">
            <seg n="6b28cffc">
              Herr talman! Det jag ville debattera här var avsaknaden av det
              borgerliga budgetalternativet. Om man bildar en borgerlig maktallians
              som kommer att innebära stora förändringar för Sverige tycker
              jag också att väljarna har rätt att veta vad den borgerliga maktalliansen
              består av. Vilket är det borgerliga budgetalternativet?
            </seg>
            <seg n="ea8a4aed">
              Mikael Odenberg kommer att redovisa Moderaternas förslag i debatten
              om vårpropositionen. Jag tycker att det är symtomatiskt.
            </seg>
          </u>
          <note n="e4e45e87">
            Anf. 48 FÖRSTE VICE TALMANNEN:
          </note>
          <u who="carin_lundberg_3e406f" xml:id="i-92b9941d8684f5ca-0" n="7b4708dd" prev="i-468ad254b310d934-0">
            <seg n="66ef8aca">
              Jag måste bryta nu eftersom en timme har gått, och detta är riksdagens
              debattimme. Vi ska nu debattera utskottsbetänkanden.
            </seg>
          </u>
          <note n="25e90b0f">
            3 § Sparandedirektivet och kontrolluppgifter, m.m.
          </note>
          <note n="ef867d9d">
            Föredrogs
          </note>
          <note type="speaker" n="75635d91">
            Anf. 49 MATS BERGLIND (s):
          </note>
          <u who="mats_berglind_097cd1" xml:id="i-b363be64af398427-0" n="f1204689" next="i-9177827b3fdc3b0b-0">
            <seg n="0e02dbe2">
              Herr talman! I det förslag som nu ska debatteras tillstyrker
              utskottet regeringens föreslagna kompletteringar av kontrolluppgiftsskyldigheten.
              Det här är ett förslag som ska träda i kraft den 1 juli i år.
            </seg>
            <seg n="5aac825e">
              Utskottet tillstyrker vidare en ändring när det gäller återbetalning
              av källskatten.
            </seg>
          </u>
          <note n="e103929c">
            Utskottet tillstyrker slutligen att riksdagen godkänner tio bilaterala
            avtal om beskattning av inkomster från sparande samt antar en
            lag om dessa avtal.
          </note>
          <u who="mats_berglind_097cd1" xml:id="i-9177827b3fdc3b0b-0" n="f1204689" prev="i-b363be64af398427-0">
            <seg n="92a9bf8f">
              Utskottets ställningstagande har föranlett en gemensam reservation
              från Moderaterna, Folkpartiet, Kristdemokraterna och Centerpartiet.
              Därmed överlämnar jag ordet till debattörerna.
            </seg>
          </u>
          <note type="speaker" n="f3941a8c">
            Anf. 50 ULF SJÖSTEN (m):
          </note>
          <u who="ulf_sjosten_98d3ff" xml:id="i-fd534eb3629ca103-0" n="30818b77">
            <seg n="266e2c5f">
              Herr talman! Som småföretagare ska man kunna ägna tiden åt produktion
              eller kontakt med kunder och slippa ägna tid åt att läsa tusentals
              sidor regler och förordningar och fylla i en oändlig ström av
              blanketter. Nutek beräknade förra året att det svenska näringslivets
              administrativa kostnader för det offentliga regelverket uppgår
              till den häpnadsväckande summan 6070 miljarder kronor. Den sammantagna
              samhällsekonomiska kostnaden har uppskattats till 140 miljarder
              kronor, herr talman.
            </seg>
            <seg n="4d5be6fd">
              Den borgerliga alliansen har lagt fram en gemensam rapport, Ta
              bort regelkrånglet, där vi föreslår en alternativ handlingsplan
              för att få bättre fart på arbetet att förenkla företagens regler.
              Vi vill bland annat att riksdagen nu beslutar att kostnaden för
              företagens regelbörda ska ha minskat med minst en fjärdedel fram
              till 2010.
            </seg>
            <seg n="4651041f">
              Herr talman! Propositionen innehåller en utvidgad skyldighet
              att lämna kontrolluppgifter. Det lägger ytterligare en sten på
              en redan tung börda för företagen. Regeringen har inte presenterat
              övertygande skäl för dessa kritiserade förändringar. Vi yrkar
              därför avslag i den delen.
            </seg>
            <seg n="8db9ac7b">
              Herr talman! Jag yrkar bifall till den gemensamma borgerliga
              reservationen.
            </seg>
          </u>
          <note type="speaker" n="17fb7186">
            Anf. 51 ANNA GRÖNLUND KRANTZ (fp):
          </note>
          <u who="anna_gronlund_krantz_9df4fb" xml:id="i-580ce18f0b57bda5-0" n="ddde5b79">
            <seg n="a0dbe116">
              Herr talman! Låt mig börja med att säga att detta är en bra proposition
              i det stora hela. Den handlar primärt om införlivandet av sparandedirektivet.
              Men den här reservationen handlar om två punkter som inte direkt
              har med sparandedirektivet att göra. Det gäller de här kontrolluppgifterna.
            </seg>
            <seg n="33906abe">
              Från borgerligt håll tycker vi att det är mycket viktigt att
              varje riksdagsbeslut som fattas verkligen granskas utifrån regelbördan
              för de små företagen. Precis som Ulf Sjösten sade här i talarstolen
              alldeles nyss är den ökade regelbördan ett stort problem för de
              små och växande företagen. Vi anser att riksdagen kritiskt måste
              granska precis vartenda beslut som fattas. Man kan konstatera
              att vi under lång period, ändå sedan 1998, har försökt att minska
              den administrativa regelbördan och kostnaderna för de små företagen
              på det här området. Men tyvärr har regelbördan faktiskt ökat från
              1998, och kostnaderna för de små företagen har ökat.
            </seg>
            <seg n="01fa4bd2">
              Därför är det här en angelägen uppgift. Jag kan också, herr talman,
              tillägga att jag är väldigt glad att regeringen under arbetets
              gång har lyssnat till remissinstanserna och på de allra flesta
              punkterna valt att gå remissinstanserna till mötes och inte lägga
              på de små företagen en ytterligare börda.
            </seg>
            <seg n="c184b6e5">
              Men det finns som sagt två punkter kvar där regeringen ändå lägger
              fram förslag som ökar regelbördan. Från borgerligt håll anser
              vi att det hade gått att förenkla även på det här området. Vår
              reservation går ut på att se till att de små företagen slipper
              dessa kostnader och den administrativa bördan även på de här områdena.
              Jag yrkar också bifall till reservationen.
            </seg>
          </u>
          <note type="speaker" n="950f0138">
            Anf. 52 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-e30626e4156537e2-0" n="96254d6c">
            <seg n="92300c12">
              Herr talman! Även jag kan instämma i vad de tidigare talarna
              har sagt. Det är en helt oacceptabel situation som vi har i dag
              för de små och medelstora företagen. Regelbördan kostar, precis
              som Ulf Sjösten sade, samhället runt 140 miljarder kronor, detta
              i en situation då näringsminister efter näringsminister talar
              om att man ska minska regelbördan för just de här grupperna. Centerpartiet
              har tidigare hävdat nu gör också alliansen det att vi ska sänka
              regelbördan med 25 % i ett första steg.
            </seg>
            <seg n="fe31e3ae">
              Det förslag som nu läggs ökar alltså regelbördan och är helt
              ologiskt i relation till vad alla partier notera detta: alla partier
              säger sig stå för. Jag yrkar därför bifall till den reservation
              som finns i ärendet.
            </seg>
          </u>
          <note type="speaker" n="1764fae7">
            Anf. 53 PER-OLOF SVENSSON (s):
          </note>
          <u who="per-olof_svensson_0d62f6" xml:id="i-4bb6ee281cf72b28-0" n="ea8bcefc">
            <seg n="e54d8565">
              Herr talman! Jag tycker som många andra att vi ska minska regelbördorna
              för företagen, och det är det vi håller på och gör i och med att
              vi antar det majoritetsförslag som kommer här.
            </seg>
            <seg n="ea398218">
              Jag har under några år, herr talman, varit verksam i EU-nämnden
              och har kunnat följa arbetet där med sparandedirektivet. Samtliga
              partier som har varit närvarande när regeringen har avlämnat sina
              rapporter har sagt att det här är jättebra. Går det här igenom
              så är det hemskt bra. Men då har ett par stycken borgerliga partier
              sagt: Vi tror inte att ni kommer att få in de kontrolluppgifter
              ni behöver. Så har man sagt.
            </seg>
            <seg n="a39b0f60">
              Nu har vi avtalen klara. Skatteparadisen kommer att lämna in
              de kontrolluppgifter som behövs. Jag tror att de som sade att
              det inte skulle gå hade fel. De trodde förmodligen att skatteparadisen
              är lika njugga som Folkpartiet och Moderaterna i sig, herr talman.
            </seg>
            <seg n="b9181a47">
              Jag tycker att det här förslaget är bra. Det har tillkommit för
              att underlätta för företagen. Det har tillkommit för att underlätta
              för de dödsbon som driver näringsverksamhet. De dödsbona slipper
              genom den här åtgärden komma in med en massa kompletteringar,
              som man tidigare har behövt göra. Det blir alltså rationellt och
              bra för dem.
            </seg>
            <seg n="1baa46ec">
              Även den andra åtgärden är en rationell åtgärd som kommer att
              underlätta för företagen. Man kommer att veta att det verkligen
              är äkta och riktiga uppgifter som kommit in, och det underlättar.
              Man behöver inte lika mycket kompletteringar som tidigare.
            </seg>
          </u>
          <note n="d2b76ec7">
            Därmed, herr talman, yrkar jag bifall till förslaget i betänkandet
            och avslag på reservationen.
          </note>
          <note n="14769cf6">
            Överläggningen var härmed avslutad.
          </note>
          <note n="23052321">
            4 § Luftfart
          </note>
          <note n="ef867d9d">
            Föredrogs
          </note>
          <note type="speaker" n="42e093c4">
            Anf. 54 CLAES-GÖRAN BRANDIN (s):
          </note>
          <u who="claes-goran_brandin_f1a62d" xml:id="i-c331a686ea251c70-0" n="04f8302c">
            <seg n="84c485be">
              Herr talman! I det betänkande som vi nu ska debattera har trafikutskottet
              behandlat motioner från allmänna motionstiden 2004. Det handlar
              om luftfartsfrågor alltifrån avregleringar och konkurrens inom
              flyget till hur statens ansvar för flygplatssystemet ska se ut
              samt om flygplatskapaciteten i Storstockholmsområdet.
            </seg>
            <seg n="914ab00c">
              De allra flesta motioner avstyrks i betänkandet, några därför
              att frågorna kommer att behandlas i kommande propositioner. Det
              gäller till exempel frågor om de så kallade slot -tiderna, alltså
              fördelningen av ankomst- och avgångstider. Dessa frågor förväntar
              vi oss kommer att tas upp i den aviserade transportpolitiska propositionen.
            </seg>
            <seg n="414e0f77">
              I fråga om fjällflyg anser utskottet att miljö- och turismintressena
              inte behöver stå i motsatsställning till varandra. Vi anser att
              det är viktigt att en eventuell åtgärd för att begränsa fjällflyget
              inte ska sträcka sig längre än nödvändigt för att nå det fastställda
              syftet med åtgärden. Frågan behandlas också i den kommande miljöpropositionen.
              Därför har motionsförslaget i denna fråga avstyrkts.
            </seg>
            <seg n="11358ca4">
              Vi har från utskottets sida också föreslagit ett tillkännagivande
              om att regeringen ska lägga fram ett förslag till riksdagen om
              ett system som säkerställer att flygbesättningarna uppfyller krav
              om nykterhet och drogfrihet. Ett motionsförslag med detta innehåll
              tillstyrks därför delvis.
            </seg>
            <seg n="e9fd91e5">
              Herr talman! Till detta betänkande har fogats sju reservationer
              och två särskilda yttranden.
            </seg>
          </u>
          <note type="speaker" n="e7f38248">
            Anf. 55 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-0060d12d4677c186-0" n="8c17a72f">
            <seg n="afcc9b39">
              Herr talman! Från Vänsterpartiets sida vill vi yrka bifall till
              förslaget i betänkandet i dess helhet sånär som på en punkt, den
              som handlar om Bromma flygplats. Det finns ett beslut om avveckling
              av Bromma flygplats, och vi vill stödja de motioner som handlar
              om att man ska sätta i gång med den snabbavvecklingen. Det är
              väldigt angeläget av flera olika skäl.
            </seg>
            <seg n="fe8f95c6">
              Vi har sedan den 11 september 2001 haft en nedgång i flygverksamheten,
              både i Sverige och internationellt. I fjol bröts den av en uppgång
              på inrikesflyget. Vi måste tänka lite mer långsiktigt. Vad är
              det för transportsystem vi ska ha? I riksdagen har vi enats om
              att vi vill ha ett hållbart transportsystem. Flyget drivs till
              hundra procent av fossila bränslen. Flyget måste därför snabbt
              ställas om: Det måste minska i volym för att minska klimatpåverkan,
              och man måste också snabbt försöka få fram andra bränslen för
              det flyg som vi behöver för att upprätthålla möjligheterna till
              kommunikation i de glesbebyggda, avlägsna delar av Sverige där
              man inte kan försörja transporterna med tågtrafik.
            </seg>
            <seg n="c06fd472">
              I det här sammanhanget fyller Bromma ingen funktion. Arlanda
              är nu med sin nya landningsbana tillräckligt stort för att rymma
              allt flyg som behöver flygas till Helsingfors. Bromma flygplats
              behövs för att man ska kunna bygga bostäder där. Är det någon
              fråga som är väldigt svår att lösa på något annat sätt i Helsingfors
              så är det just bostadsbristen. Den mark som Bromma i dag besitter
              kan efter en rejäl sanering av marken bli föremål för de bostäder
              som så väl behövs inom Helsingforssområdet. Men det är som sagt
              den enda punkt där vi inte står bakom betänkandet.
            </seg>
            <seg n="4ac64295">
              Jag skulle vilja ägna lite tid åt att kommentera några av de
              intressanta förslagen från den borgerliga alliansen. Här finns
              ett förslag i en moderat motion om att man ska privatisera statliga
              och kommunala flygplatser, och det nämns som ett exempel att flygplatsen
              i Borlänge tar upp en stor andel av de kommunala resurser som
              annars skulle kunna gå till vård, skola och omsorg. Det var en
              intressant synpunkt från Moderaterna. Jag undrar om det allmänt
              sett är så ni tycker att man ska göra med den här verksamheten.
              Då kan man se intressanta exempel på vad som har hänt i andra
              länder och i Sverige när man har börjat privatisera, konkurrensutsätta
              och sälja ut. Har det blivit billigare för resenärerna? Har det
              blivit en större regional tillgänglighet? Det kan man inte riktigt
              säga. Nu är kanske inte flyget det transportslag som Vänsterpartiet
              värnar mest om, men jag skulle gärna vilja att ni kommenterar
              hur ni har tänkt er detta, till exempel om man ska plocka ut de
              mest lönsamma flygplatserna och sälja ut dem och staten sedan
              med skattepengar ska ta hand om resten. Jag tror inte att det
              skulle vara så klokt, sett ur flygets perspektiv, men jag skulle
              som sagt vilja att ni säger något mer om det.
            </seg>
            <seg n="ba9bfe3e">
              Det finns också en moderat motion som handlar om att man ska
              etablera en järnväg mellan Malmö och Sturup. Den har Banverket
              inte funnit vara prioriterad när de har jämfört den med andra
              förslag till att bygga ut järnvägen. När inte ens Arlandabanan
              mellan Helsingfors City och Arlanda har tillräckligt trafikunderlag
              för att kunna betala den investeringen så undrar jag: Hur mycket
              skattepengar tycker ni att man skulle kunna stoppa in i en sådan
              här järnväg, och vilka andra järnvägsinvesteringar ska i så fall
              inte få plats?
            </seg>
            <seg n="6fa7ff76">
              Om ni tror att flyget ska expandera undrar jag om ni har någon
              hemlig lösning på hur bränsleförsörjningen för flyget ska gå till
              i framtiden. Eller har ni idéer om några ännu icke upptäckta oljefält
              som ska kunna användas för att hålla bränslepriset nere? Nej,
              detta med investeringar i mer flyg verkar inte särskilt långsiktigt
              genomtänkt.
            </seg>
            <seg n="f325b018">
              Jag har en sista punkt jag skulle vilja ta upp innan ni får möjlighet
              att kommentera det jag sagt. Det handlar om Bromma flygplats igen.
              När vi tidigare diskuterat detta i kammaren, och det har vi gjort
              varje år sedan jag blev riksdagsledamot 1998, har vi varit tre
              partier som av miljöskäl tyckt att det är rimligt att lägga ned
              Bromma. Men nu fallerar Centern, och jag undrar därför hur det
              kan komma sig. Har Centern en mer positiv inställning till Bromma
              nu? Tycker ni att olägenheterna för de boende i form av buller
              är mindre, eller tar ni mindre allvarligt på problematiken om
              att minska flygets klimatpåverkan?
            </seg>
          </u>
          <note type="speaker" n="4e6a4eb6">
            Anf. 56 SVEN BERGSTRÖM (c):
          </note>
          <u who="sven_bergstrom_97960e" xml:id="i-167311175994c428-0" n="9fe71f67">
            <seg n="3b9028ee">
              Herr talman! Låt mig börja med det sista som Karin Svensson Smith
              var inne på, Brommaflyget. Den övriga kritiken mot de borgerliga
              partierna känner jag och Centerpartiet oss inte särskilt träffade
              av. När det gäller Brommaflyget kan jag förstå att Karin Svensson
              Smith funderar. Låt mig därför lugna henne. Vår inställning till
              Brommaflyget är precis densamma som tidigare, med den skillnaden
              att vi gjort bedömningen att detta inte i första hand är en fråga
              för den nationella nivån, för riksdag och regering, som med pekpinnen
              i hand ska tala om för stockholmarna att lägga ned Brommaflyget.
            </seg>
            <seg n="10d001e3">
              Erfarenheterna i fråga om trängselavgifter förskräcker. Att den
              frågan gått så snett i Helsingforssområdet beror i hög grad på
              att den kom i form av ett direktiv uppifrån. Frågan var inte alls
              förankrad bland folk och politiskt verksamma i Helsingforssområdet,
              och därför har det hela gått väldigt snett.
            </seg>
            <seg n="cf06263c">
              Centerpartiet har den mycket tydliga profilen att vi vill bygga
              politiken underifrån. Människorna ska lokalt och regionalt bestämma
              i lokala och regionala frågor. Det ska inte komma pekpinnar från
              riksdag och regering. Därför har vi i år avstått från att reservera
              oss och tala om att Brommaflyget ska läggas ned. Jag kan dock
              försäkra Karin Svensson Smith att grunduppfattningen är densamma,
              och jag är övertygad om att Helsingforsscentern inför valet 2006
              kommer att driva en nedläggning av Brommaflyget med samma frenesi
              som tidigare. Skillnaden är, som sagt, att vi inte tycker att
              det är en riksdagsfråga att tala om för stockholmarna att de ska
              lägga ned Brommaflyget.
            </seg>
            <seg n="8dd8f94c">
              Centerpartiet vill forma framtidens transportsystem så att de
              olika transportslagen kompletterar varandra och tillsammans utgör
              en helhet som kan bidra till att skapa goda förutsättningar för
              utveckling i hela vårt land. Transportsystemet ska medverka till
              tillväxt och företagande samtidigt som det inte får inskränka
              kommande generationers möjligheter till ett bra liv.
            </seg>
            <seg n="f767b12a">
              Alla vet att trafiken genererar miljöbelastning. I själva verket
              är transportsektorn den kanske mest miljöbelastande verksamheten
              i samhället. Men vi behöver transporterna för att utveckla det
              moderna samhället, och därför måste vi hantera trafikens negativa
              miljöpåverkan på ett klokt, målmedvetet och framsynt sätt.
            </seg>
            <seg n="3b68c034">
              Vi måste successivt ställa om till ett grönt transportsystem
              det har vi från Centerpartiet upprepat i många motioner och debatter
              de senaste åren. Vi vill se ett utvecklat transportsystem med
              säkra, miljövänliga och tillgängliga transporter, där det övergripande
              målet ska vara att säkerställa en samhällsekonomiskt effektiv
              och långsiktigt hållbar transportförsörjning för medborgare och
              näringsliv i hela landet. Det är en formulering som alla partier
              står bakom när det gäller transportsektorn och trafikens utveckling.
            </seg>
            <seg n="05bcd4b8">
              Men också i detta transportsystem behövs ett utvecklat flyg framför
              allt på de långa distanserna där tåget och bilen inte är ett attraktivt
              alternativ. Vägtransporter, järnväg, sjöfart och flyg ska alla
              ses som integrerade delar i ett och samma kommunikationssystem.
              Ett ändamålsenligt nyttjande av olika trafikslag i föreningen
              med högt ställda miljökrav innebär också att hela trafiksektorns
              miljöbelastning kan minska.
            </seg>
            <seg n="138a6e41">
              För Centerpartiet är det självklart att staten ska ta ett ansvar
              för infrastrukturen på transportområdet. När det gäller vägar
              och järnvägar är det synligt och tydligt. När det gäller sjöfart
              och flyg är det mera komplicerat, och här har kommuner runtom
              i landet traditionellt tagit ett ansvar för hamnar och flygplatser.
              För att underlätta för orter och regioner i vårt avlånga land
              att klara en rimlig flygverksamhet har staten gått in med bidrag
              till kommunala flygplatser. Det har Centerpartiet varit positivt
              till. Däremot ser vi gärna att man släpper in fler aktörer på
              de större flygplatserna genom en delprivatisering. Detta resonemang
              utvecklar vi i ett särskilt yttrande i dagens betänkande.
            </seg>
            <seg n="3b53d081">
              Sverige är ett avlångt land, och om hela landet ska ha möjlighet
              att leva och utvecklas behövs flyget, i synnerhet på de långa
              avstånden. I reservation nr 4 utvecklar vi från allianspartierna
              behovet av att slå vakt om de viktiga regionala flygplatserna.
              På sina håll utgör dessa flygplatser det enda rimliga alternativet
              för att snabbt och effektivt kunna ta sig till exempel till Mälardalsområdet.
              De har också stor betydelse för turistnäringen. Det är ett allmänintresse
              att dessa viktiga flygplatser kan leva vidare och upprätthålla
              en väl fungerande flygtrafik.
            </seg>
            <seg n="52e6d4cf">
              I ett par års tid har Centerpartiet i sitt budgetalternativ haft
              100 miljoner kronor mer än regeringen till Rikstrafiken för att
              kunna handla upp bland annat regionalpolitiskt motiverade transporter.
              Möjligen har vi nu fått rätt när även regeringen, tillsammans
              med stödpartierna, är inne på denna linje. Vi har samtidigt i
              vårt parti insikten att i takt med att snabbtågsförbindelser byggs
              ut kan tåget vara ett bättre alternativ än flyget, inte minst
              från miljösynpunkt. I till exempel mitt hemlän Gävleborg har allt
              trafikflyg avvecklats sedan snabbtågen började gå på Ostkustbanan.
              Hudiksvall, Söderhamn och Gävle har alla mist sina flygplatser.
              Och eftersom människor och företag valt att inte flyga i samma
              utsträckning som tidigare har de ekonomiska möjligheterna att
              upprätthålla flygförbindelserna försvunnit. Det har varit en naturlig
              utveckling, och i dag finns det knappast någon som saknar flyget
              eller vill ha det tillbaka.
            </seg>
            <seg n="b8e2d014">
              En viktig fråga som tas upp i betänkandet är den om fördelning
              av start- och landningstider, så kallade slot -tider. I synnerhet
              på de större flygplatserna Arlanda, Landvetter och Sturup är detta
              en delikat och spänningsfylld fråga. Vi konstaterar dock samfällt
              i utskottets betänkande att frågan förväntas komma upp och behandlas
              i den aviserade transportpolitiska propositionen. Jag hoppas att
              de socialdemokratiska företrädarna i dag kan bekräfta att vi kommer
              att få propositionen i aviserad tid och att den innehåller det
              som vi förväntar oss. Bland annat förväntar vi oss att det görs
              en redovisning och analys av möjligheterna till trängselprissättning
              just beträffande start- och landningstider.
            </seg>
            <seg n="d6c851ee">
              Slutligen, herr talman, vill jag säga några ord om fjällflyget.
              Centerledamöterna Birgitta Sellén och Håkan Larsson har i en motion
              påpekat att turistflyget inte utgör något hot mot möjligheterna
              att finna tystnad och frid inom de vidsträckta områdena i fjällvärlden.
              De pekar på att turist- och nöjesflyg i fjällen, enligt utredningar,
              endast står för ca 20 % av den totala bullerbelastningen. Ett
              flygförbud skulle slå hårt inte bara mot turistnäringen utan mot
              hela näringslivet i fjällvärlden, vilket de anfört i motionen.
              De föreslår att flygverksamheten i fjällvärlden regleras på länsnivå
              där man har bättre kännedom om lokala och regionala förhållanden
              än i de statliga verken.
            </seg>
            <seg n="dcc7898f">
              Nu backar utskottets majoritet i detta betänkande försiktigt
              bort från den militanta hållning mot fjällflyget som Statens naturvårdsverk
              tidigare redovisat och som hotat fjällflygsverksamheten med start-
              och landningsförbud. Det välkomnar vi. Ändå har vi från allianspartiernas
              sida en reservation även i denna fråga, där vi går på motionärernas
              linje.
            </seg>
          </u>
          <note n="33cabc80">
            Avslutningsvis yrkar jag, herr talman, bifall till reservation
            nr 7 i betänkandet.
          </note>
          <note type="speaker" n="db7ddbe6">
            Anf. 57 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-1" n="8c17a72f">
            <seg n="b12d6d1f">
              Herr talman! Jag vill upprepa vårt bifallsyrkande till reservation
              nr 6 som handlar om avveckling av Bromma flygplats.
            </seg>
            <seg n="1d036b8f">
              Vi har i riksdagen beslutat om transportpolitiska mål. Argumentationen
              för att avveckla Bromma har delvis att göra med hur vi ska klara
              de transportpolitiska målen. Det är knappast ett ansvar som vi
              kan lägga på Helsingforss stad, utan det målet har vi inrättat
              här, och då har vi också ansvar för det.
            </seg>
            <seg n="bb25d759">
              Avtalet mellan Luftfartsverket och Helsingforss stad går ut år
              2011. Det är rätt så rimligt att man nu börjar planera för detta.
              Jag tror att Helsingforss stad skulle välkomna att kunna planera
              för ytterligare bostadsbyggande. Det är inte alldeles enkelt att
              hitta plats för alla de människor som vill bo och leva i Helsingfors.
              Det skulle underlätta för Helsingforss stad, men då måste staten
              göra sin del av det gemensamma avtalet.
            </seg>
            <seg n="8f4c8e33">
              Det handlar om ett bättre utnyttjande av flygplatskapaciteten.
              Jag undrar om Sven Bergström kan erinra sig när Sas var hos oss
              i trafikutskottet. Vi frågade vad som skulle underlätta för dem
              sett till deras stora ekonomiska bekymmer. De sade att om man
              hade ett nav för flyget skulle det vara mer rationellt. De påtalade
              att inte ens Chicago klarar av att ha två nav. Därför borde det
              sett ur Sas perspektiv vara en bättre lösning.
            </seg>
            <seg n="da22d17f">
              Slutligen har jag en undran. Sven Bergström säger väldigt bra
              saker här om miljöanpassningen av transporterna. Vi brukar vara
              överens om den frågan. Men ingen av de sex arbetsgrupper som den
              borgerliga alliansen har nu nämner ordet miljö. Har ni misslyckats
              med att föra in det i er gemensamma politik?
            </seg>
          </u>
          <note type="speaker" n="6fdb1323">
            Anf. 58 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-167311175994c428-1" n="9fe71f67">
            <seg n="390387fe">
              Herr talman! Jag vet inte om jag uttryckte mig oklart eller om
              Karin Svensson Smith inte ville förstå min argumentation i frågan.
              Den var väldigt tydlig.
            </seg>
            <seg n="cf88f5c7">
              Centerpartiets uppfattning om nackdelarna med att ha flyg på
              Bromma kvarstår. Vi tycker att det i första hand är en fråga för
              stockholmarna att bestämma: Ska vi flyga från Bromma eller ska
              vi flyga från någon ny flygplats söder om Helsingfors och på andra
              ställen som man har diskuterat att etablera flygplatsen?
            </seg>
            <seg n="8f6a39f0">
              De tranportpolitiska målen är naturligtvis en nationell fråga.
              Där står vi fast. Det vet Karin Svensson Smith. Men frågan om
              varifrån i Helsingforssområdet som det passar bäst att flyga är
              en fråga som stockholmarna avgör allra bäst. Jag upprepar gärna
              att frågan om trängselavgifter, miljöavgifter, förskräcker. Det
              borde också Karin Svensson Smith dra någon lärdom av.
            </seg>
            <seg n="3ea8449f">
              Det kan gå väldigt snett att komma med propåer från nationell
              nivå, från regering och riksdag, och tala om för en lokal opinion:
              Så här ska ni göra. Det är precis vad som har skett med trängselavgifterna
              i Helsingfors. Det var en propå ovanifrån som gick på tvärs med
              de vallöften som fanns i Helsingforssområdet. Det har gjort att
              frågan har gått alldeles på tok. Detta trots att trängselavgifter
              och att använda marknadsmekanismer för att styra trafik är en
              god idé.
            </seg>
          </u>
          <note type="speaker" n="d0e7b425">
            Anf. 59 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-2" n="8c17a72f">
            <seg n="78cad9fd">
              Herr talman! Jag tycker att just exemplet om trängselavgifter
              talar för att Luftfartsverket nu måste inleda planeringen att
              flytta flygtrafiken från Bromma. I Helsingfors lät man problemen
              växa på hög innan man brådstörtat insåg att man måste göra någonting
              åt det. Man måste använda marknadsekonomiska principer för att
              inte trafiken fullständigt skulle svämma över.
            </seg>
            <seg n="f1fdd15a">
              Det man håller på att göra nu när det gäller Bromma är att man
              väntar och väntar och inte gör någonting. Avtalet löper ut. Avtalet
              är ömsesidigt mellan Helsingforss stad och Luftfartsverket. Ska
              man vänta till dagen innan avtalet löper ut? Det finns mig veterligen
              inga initiativ till att förlänga det. Är det en bra planering?
            </seg>
            <seg n="3b887ec7">
              Just därför måste man nu ta upp diskussioner med Helsingforss
              stad så att man kan planera både för flyget och för bostadsbyggandet.
              Exemplet vi hade efter diskussionen vi hade om Mälartunneln visar
              att det tar tid att komma överens om vem som tar vilket ansvar
              staten, regionen och kommunen.
            </seg>
            <seg n="6f915e0d">
              Därför måste samtalen inledas nu om vi ska få en bra lösning
              där både Helsingforss stad och staten går ut med hedern i behåll
              och kan uppfylla sina politiska mål.
            </seg>
          </u>
          <note type="speaker" n="f90ac8e3">
            Anf. 60 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-167311175994c428-2" n="9fe71f67">
            <seg n="0f46f5f8">
              Herr talman! Jag håller med Karin Svensson Smith om att det är
              viktigt med en god framförhållning när det gäller flygverksamheten.
              Det tar väldigt lång tid att etablera nya verksamheter. Jag upprepar
              att detta inte är en fråga som riksdagen ska bestämma. Det är
              Helsingforss stad och Luftfartsverket som har bollen och ska avgöra
              hur frågan ska hanteras.
            </seg>
            <seg n="c60e9c7b">
              Jag har fullt förtroende för Helsingforss stad och centerpartisterna
              här. De kommer att driva linjen att Bromma ska avvecklas. I sak
              har vi inte ändrat någonting i vår uppfattning i den delen. Men
              det är en väldigt tydlig regional och lokal fråga där inte riksdagen
              ska komma med pekpinnar till Helsingforss stad för att tala om
              för dem hur de ska göra.
            </seg>
          </u>
          <note type="speaker" n="1bfcfb10">
            Anf. 61 KRISTER ÖRNFJÄDER (s):
          </note>
          <u who="krister_ornfjader_96c483" xml:id="i-f5cfbfe9a1c6de71-0" n="25276dff">
            <seg n="0875f180">
              Herr talman! I Sverige har vi under årtionden byggt upp ett nätverk
              av statliga, kommunala och privata flytplatser. Den utvecklingen
              har vi inte fått för flygets skull. Den har vi fått därför att
              det finns transportbehov. Flyget fyller ett stort transportbehov.
            </seg>
            <seg n="6022308b">
              Det kan vi klart och tydligt se om vi tittar på hur flygplatserna
              är fördelade. Många säger att man ska använda andra transportsätt.
              Jag har inte ett dugg emot det. Men jag tycker inledningsvis att
              man ska börja med att se till att de alternativen finns innan
              man tar bort flygalternativet.
            </seg>
            <seg n="2d5e0cfc">
              Den modell som vi har och har byggt upp under dessa årtionden,
              som jag nämnde, är framkallad av att man från de olika regionerna
              har behov av att framför allt ta sig till och från Helsingfors.
              Det är inte bara för deras egen skull utan också för dem som ska
              till dessa regioner.
            </seg>
            <seg n="6152af75">
              Det har i sin tur inneburit att vi har byggt upp en modell som
              innebär att vi har de statliga flygplatserna. De flygplatserna
              har mellan sig ett system där de har en kostnadsfördelning. Man
              har också en intäktsfördelning. Det innebär att de samlade intäkterna
              används till att betala de samlade kostnaderna.
            </seg>
            <seg n="3a6a5d50">
              När det gäller de kommunala flygplatserna har vi ett annat system.
              Det är uppbyggt på det sättet att man från statens sida med pengar
              från den statliga kassan och från Luftfartsverkets kassa är med
              och betalar en del av det underskott som de kommunala flygplatserna
              har.
            </seg>
            <seg n="c292e1c6">
              Både dessa finansieringssystemen är till för att man ska kunna
              ha ett heltäckande nät av flygplatser. Det systemet är hela tiden
              utsatt för påfrestningar både från andra trafikslag men också
              för att man ifrågasätter om det över huvud taget ska finnas till.
            </seg>
            <seg n="956122f2">
              Det kan vi se exempel på varje år i form av motioner till riksdagen.
              Vi har även i år motioner som handlar om att man ska privatisera
              Luftfartsverket. Jag tycker inte att det är en bra idé. Gör man
              det slår man sönder systemet. Det tror jag inte att någon egentligen
              vill uppnå. Det är en missriktad tanke som får ett uttryck i sådana
              förslag. Vi yrkar därför även i år avslag på att man ska sälja
              ut delar av Luftfartsverket. När jag säger sälja ut delar Luftfartsverket
              menar jag naturligtvis de lönsamma flygplatserna.
            </seg>
            <seg n="a57e5342">
              Vi har även motioner om avreglering och konkurrens. Där har vi
              för vår del inte några problem med att man utvecklar de tankarna.
              Vi utgår ifrån att staten även i fortsättningen kommer att ansvara
              för en väl fungerande luftfartsmarknad i Sverige. Ett sådant ansvar
              bör först och främst inriktas på att skapa förutsättningar för
              marknadens krafter och aktörer att utveckla effektiva transportlösningar.
            </seg>
            <seg n="7e4f3d5d">
              Det i sin tur kräver att staten ser till konkurrensen på luftfartsmarknaden
              upprätthålls och utvecklas. Men det ska också finnas en tillräcklig
              och väl fungerande infrastrukturkapacitet. De bland motionärerna
              som är ute efter att man ska ha en bra konkurrenssituation bör
              noga tänka efter som idén är speciellt bra att man ska sälja ut
              de lönsamma flygplatserna.
            </seg>
            <seg n="447c8288">
              Till slut vill jag avrunda mitt anförande med att ta upp ytterligare
              två områden inom luftfarten.
            </seg>
            <seg n="a3c52060">
              För det första är det flygverksamheten i fjällområden. Sven Bergström
              nämnde oss i marginalen och sade att vi hade ändrat ståndpunkt
              eller något i den stilen i den frågan. Det har vi inte. Däremot
              har vi uttryckt vår åsikt. Den kanske inte till hundra procent
              stämmer överens med vad Naturvårdsverket eventuellt tycker.
            </seg>
            <seg n="4cb4bef4">
              Som framgår i vårt förslag tycker vi att fjällflyget främjar
              såväl turistverksamheten som övrigt företagande. Miljöpåverkan
              från flyg, till exempel i form av buller, ska givetvis inte negligeras.
              Miljö- och turismintressena behöver emellertid inte stå i motsatsställning
              till varandra. Enligt vårt och utskottets mening är det således
              viktigt att en eventuell åtgärd för att begränsa bullret inte
              sträcker sig längre än vad som är nödvändigt för att nå syftet
              med åtgärden. Eftersom flyget är en viktig förutsättning för en
              utveckling av fjällturismen måste flyget i sin tur också ges möjlighet
              att utvecklas.
            </seg>
            <seg n="4fc953bd">
              För det andra vill jag ta upp frågan om stickprovskontroll av
              flygbesättningar. Där säger vi, naturligtvis, att om de system
              vi har i dag det finns ett system inte uppfyller alla de krav
              vi ändå tycker är rimliga för ett säkert och bra system, har vi
              all anledning att gå vidare. Därför tycker vi att det är viktigt
              att man från regeringens sida kommer tillbaka med ett förslag
              på hur man på ett bra och säkert sätt kan bygga ut ett system
              som gör att hela flygbesättningarna kan kontrolleras allt för
              att ingen i personalen som kliver ombord på ett flygplan ska vara
              påverkad av vare sig narkotika eller alkohol.
            </seg>
            <seg n="15d57cae">
              Herr talman! Med det yrkar jag bifall till trafikutskottets förslag
              och avslag på reservationerna.
            </seg>
          </u>
          <note type="speaker" n="65ae399e">
            Anf. 62 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-167311175994c428-3" n="9fe71f67">
            <seg n="c88449d4">
              Fru talman! Det är bara jag av dem som finns här från allianspartierna
              som har rätt till replik, men övriga partier får väl komma tillbaka
              i sina anföranden så småningom.
            </seg>
            <seg n="4d6f8e81">
              Det är två saker som jag skulle vilja att Krister Örnfjäder utvecklade
              något. Vi från Centerpartiets sida har inte sagt att vi tycker
              att man ska sälja ut flygplatserna rakt av. Däremot har vi sagt
              att vi är öppna för att släppa in andra aktörer också när det
              gäller ägandet av flygplatser, precis som privata intressenter
              är delägare i Sas. Jag skulle vilja höra hur Socialdemokraterna
              principiellt ser på möjligheten att släppa in fler intressenter
              när det gäller de stora flygplatserna Arlanda, Sturup och Landvetter.
              Det var den ena frågan.
            </seg>
            <seg n="5b63694e">
              Den andra frågan gäller fjällflyget. Där uttrycker sig Krister
              Örnfjäder klokt och bra. Men det är inget tvivel om att miljöminister
              Lena Sommestad i ett tidigare skede var oerhört kritisk och restriktiv
              mot fjällflygsverksamheten. Sedan har Socialdemokraterna successivt
              backat. Det välkomnar jag. Fjällflyget har stor betydelse för
              olika näringsgrenar, inte minst turismen. Nu är vi nära varandra
              igen i den frågan. Jag vill att Krister Örnfjäder en gång för
              alla ger klart besked om att fjällflyget ska finnas kvar även
              i fortsättningen, naturligtvis med vissa restriktioner, och att
              det ska ha en möjlighet att utvecklas.
            </seg>
          </u>
          <note type="speaker" n="7b7cfb76">
            Anf. 63 KRISTER ÖRNFJÄDER (s) replik:
          </note>
          <u who="krister_ornfjader_96c483" xml:id="i-f5cfbfe9a1c6de71-1" n="25276dff">
            <seg n="66b13994">
              Herr talman! Då blir det som Sven Bergström sade än en gång.
              Det var precis det jag sade i mitt anförande och det som vi har
              skrivit här. Vi tycker att det är rimligt att flyget finns kvar,
              men vi kan naturligtvis inte blunda för att det kan finnas problem
              med fjällflyget. De problemen måste åtgärdas, men inte på ett
              sådant sätt att flyg ska förbjudas. Då får man vidta andra åtgärder
              som gör det möjligt för flyget att finnas i fjällen och utföra
              den gärning som alla har en fördel av. Vi är naturligtvis måna
              om att de näringar som finns där också ska utvecklas. Är de beroende
              av fjällflyg ska det problemet lösas. Det här var i fråga om fjällturismen.
            </seg>
            <seg n="08bcd451">
              Det andra gällde utförsäljning av flygplatser. Jag kan inte uttala
              mig för tid och evighet, men i det läge vi befinner oss i i dag,
              med de tre fyra flygplatser det handlar om och som ger en bra
              inkomst till Luftfartsverkets kassa, finns det på de flygplatserna
              andra intressen inblandade. Till exempel samarbetar Arlanda med
              Schiphol de har bildat ett gemensamt bolag för att de tillsammans
              ska utveckla den verksamhet som sker på flygplatser i form av
              affärer och annat. Det gör de för att dra nytta av varandras erfarenheter.
              Men att därifrån sedan sälja flygplatserna innebär att man avhänder
              sig möjligheten att styra utvecklingen. Men jag har inget emot
              samarbete.
            </seg>
          </u>
          <note type="speaker" n="b6cb9980">
            Anf. 64 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-167311175994c428-4" n="9fe71f67">
            <seg n="1ef22ccc">
              Herr talman! Nu var det inte utförsäljning jag talade om utan
              att släppa in andra aktörer och delprivatisera flygplatser. Det
              har skett på olika håll i världen, och det vore intressant att
              höra om Socialdemokraterna och dess talesman Krister Örnfjäder
              är öppna för att släppa in privata intressenter som delägare.
              Vi har ett delat statligt och privat ägande i Sas, och vi från
              Centerpartiet tycker att det vore intressant att pröva när det
              gäller ägandet av flygplatser.
            </seg>
            <seg n="ca6fbe9a">
              Sedan var det frågan om fjällflyget. Det är inget tvivel om att
              Socialdemokraterna i dag och här har en uppfattning som är nära
              den allianspartierna företräder. Det välkomnar jag. Men det är
              inget tvivel om att i ett tidigare skede var miljöministern oerhört
              restriktiv och närmast militant mot fjällflyget. Det är bra att
              ni har kommit till en klokare slutsats än så.
            </seg>
            <seg n="cf580667">
              Kan också Krister Örnfjäder säga något om hur han principiellt
              ser på var makten ska ligga i de här frågorna? Är det inte rimligt,
              som vi från Centerpartiet säger, att låta de lokala och regionala
              aktörerna ha ett större inflytande än att vi här i riksdag och
              regering ska sitta och tala om hur det ska se ut i Västernorrland,
              Jämtland och Västerbotten? De som bor i området, de som har ansvaret
              i regionerna, har insikter om hur det ser ut. Kanske vi kan vara
              överens om att frågan faktiskt kan utvecklas bäst lokalt och regionalt
              och låta de regionala beslutsfattarna få ett ökat inflytande över
              hur fjällflyget ska utvecklas.
            </seg>
          </u>
          <note type="speaker" n="dc85b6b4">
            Anf. 65 KRISTER ÖRNFJÄDER (s):
          </note>
          <u who="krister_ornfjader_96c483" xml:id="i-f5cfbfe9a1c6de71-2" n="25276dff">
            <seg n="cf8fde34">
              Herr talman! Jag börjar än en gång först med frågan om fjällflyget.
              I alla lägen är det bra att ansvaret ligger så långt ut som möjligt.
              Det är ändå de personerna som i första hand ska leva med konsekvenserna.
            </seg>
            <seg n="7b765238">
              När det gäller fjällflyget kan det vara en viss skillnad. I de
              områdena finns det stora parker och naturvårdsområden av olika
              slag. För de områdena finns speciella spelregler. De spelreglerna
              bestäms inte, såvitt jag vet, i varje kommun eller region. När
              dessa områden inrättas blir det en åtgärd lika för alla. Det blir
              planer som också är någorlunda lika för alla. Redan där finns
              en restriktion för hur man kan behandla ett område lokalt och
              regionalt i förhållande till andra områden. Men jag har självklart
              ingenting emot att man lyssnar noga på synpunkter från personer
              verksamma i området och att de får en stor tyngd i det slutgiltiga
              beslutet.
            </seg>
            <seg n="378f73d5">
              I fråga om att sälja ut flygplatser tycker jag att det känns
              som att vi diskuterar bara själva orden. Om man, som Sven Bergström
              säger, släpper in någon genom att ta betalt, är det fråga om att
              sälja ut även om det sker delvis. Det innebär att man släpper
              ifrån sig en del av möjligheterna att kunna påverka. Det blir
              kanske inte hela beroende om på om man säljer ut hela eller inte.
              Men dessa flygplatser genererar i dag mycket pengar. Jag ser i
              dag därför inte någon anledning till att låta någon annan komma
              in och ta del av de inkomsterna. Jag värnar om de inkomsterna.
              Däremot ser jag gärna att man hittar samarbetsformer som gör att
              man får ännu mer inkomster, så att man kan värna det här systemet
              ännu mer, alltså att man kan få mer pengar att betala till de
              flygplatser som i dag har svårt att få sin ekonomi att gå ihop.
            </seg>
          </u>
          <note type="speaker" n="2ba2cc91">
            Anf. 66 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-8219720c146d596b-0" n="31b46af1">
            <seg n="e3bfd8cc">
              Herr talman! Björn Hamilton, som har huvudansvaret för luftfartsfrågor,
              kommer att redovisa de moderata ställningstagandena. Jag vill
              gå upp i en detalj. Starten på dagens debatt gick väldigt hastigt,
              så det blev lite ovanligt.
            </seg>
            <seg n="0927b52e">
              Jag vill med tillfredsställelse konstatera att vår motion om
              stickprovskontroller av flygbesättningar har blivit tillgodosedd.
            </seg>
            <seg n="421347d2">
              Jag vill passa på att rikta ett speciellt tack till polisman
              Alf Molin från Kristinehamn, som har uppmärksammat oss på detta
              problem. Jag kan rikta ett tack, eftersom jag vet att Alf Molin
              finns här på läktaren i dag och lyssnar på debatten.
            </seg>
            <seg n="03a87a0d">
              Min förhoppning och tro är att det inte är något jättestort problem
              i dag med flygbesättningar som är påverkade av droger och alkohol.
              Men en ändrad lagstiftning ger en tydlig signal om att risken
              finns att de kan bli upptäckta om det skulle förekomma.
            </seg>
            <seg n="cb3724c7">
              Krister Örnfjäder sade i sitt inlägg att regeringen ska se på
              om det här är ett problem med dagens regler. Jag kan bara säga
              att det är ett problem med dagens regler. Jag förutsätter därför
              att regeringen inte kommer att fundera på om det är nödvändigt
              eller inte utan att regeringen med kraft och handling snabbt återkommer
              till riksdagen med ett lagstiftningsförslag.
            </seg>
            <seg n="a54ce6f8">
              Vi vet alla att detta förekommer, särskilt när det gäller utländska
              besättningar. När vi hade vår diskussion i utskottet och vi kom
              fram till ett tillkännagivande var det ungefär samtidigt ett fall
              i Malmö med en besättning som kom från ett östland, och det var
              problem med droger. Det var tur att ingenting hände då.
            </seg>
            <seg n="f8a05e3a">
              Med det tillkännagivande som vi i dag ger till regeringen och
              följdverkningarna av detta kommer vi inte att kunna utläsa i siffror
              vad vi kan åstadkomma i räddade liv med den kommande lagstiftningen.
              Men en sak kan vi känna oss nöjda och stolta över, och det är
              att vi kanske bidrar till att en katastrof förhindras i framtiden
              och att det dessutom har en starkt brottsförebyggande effekt.
              Det är inte alltid som vi har möjligheter att komma med lagstiftning
              före katastrofer, men nu gör vi det den här gången.
            </seg>
            <seg n="2e3685c8">
              Jag har egentligen en enda önskan i samband med den här frågan,
              och det är att vi samfällt nu ska se till att regeringen inte
              drar frågan i långbänk. Jag hoppas att alla känner sitt ansvar
              för att det snarast kommer tillbaka ett lagstiftningsförslag i
              frågan. Det är först då som vår polis kan börja agera och utföra
              stickprovskontroller.
            </seg>
            <seg n="1241f9a8">
              Herr talman! Jag vet att Björn Hamilton kommer att redovisa de
              moderata reservationerna och de yrkanden som vi har, så jag kan
              redan nu säga att jag står bakom det som han kommer att yrka.
            </seg>
          </u>
          <note type="speaker" n="958e5670">
            Anf. 67 SYLVIA LINDGREN (s):
          </note>
          <u who="sylvia_lindgren_fe6f4e" xml:id="i-771a3d37ad2b9c15-0" n="c013974f">
            <seg n="778d72b7">
              Herr talman! Jag har begärt ordet med anledning av motion T416,
              och det handlar naturligtvis om Bromma flygplats. Det är en lång
              historia. Vi vet att bakgrunden till den här segslitna diskussionen
              om bevarandet av Bromma som flygfält har pågått i 60 år, sedan
              1945 flygplatsen byggdes 1936.
            </seg>
            <seg n="7e3ea4d8">
              Låt mig först få säga att det särskilda yttrande som Börje Vestlund
              har skrivit och som är fogat till betänkandet är mycket bra. Det
              överensstämmer i stort med motionen.
            </seg>
            <seg n="51bf6277">
              Det finns också en reservation från v och mp, reservation nr
              6, som vill bifalla motionen. Jag tycker att reservationstexten
              är bra, även om jag tycker att man missat en liten men ack så
              viktig del.
            </seg>
            <seg n="c107204f">
              Det står i reservationen att Bromma flygplats är förhållandevis
              liten men den orsakar betydande buller. Det är riktigt att den
              är liten, men det innebär inte att den verksamhet som sker på
              Bromma är betydelselös. Den är viktig, och den måste ersättas.
            </seg>
            <seg n="cdde6131">
              När det däremot gäller buller, miljöproblem och olycksrisker
              samt att platsen behövs för byggnation av bostäder och att Bromma
              är olämplig som flygplats delar jag uppfattningen.
            </seg>
            <seg n="3674da4e">
              Att Bromma flygplats är liten innebär, som sagt, inte att den
              verksamhet som sker på Bromma i dag är betydelselös. Helsingfors
              behöver flyget, men det är flygplatsen på Bromma som är olämplig,
              vilket alltså konstaterades redan 1945.
            </seg>
            <seg n="f2bb5343">
              Utskottet skriver i sitt betänkande att Helsingfors såsom landets
              huvudstad måste tillförsäkras goda flygförbindelser och att Arlanda
              måste har en viktig funktion som nav i det svenska flygplatssystemet.
              Likaså vill utskottet återigen understryka vikten av att dessa
              frågor får en långsiktig lösning, inte minst mot bakgrund av att
              tidpunkten rycker allt närmare för när avtalet om Bromma flygplats
              löper ut.
            </seg>
            <seg n="397f31f8">
              Detta citerar jag direkt från betänkandet.
            </seg>
            <seg n="3e65ae67">
              Ja, just det! Det är bra. Men det är precis det som motionen
              går ut på, nämligen att skyndsamt förbereda en avveckling av flygverksamheten
              vid Bromma flygplats så att en ersättningsflygplats finns att
              tillgå före 2011 när avtalet löper ut. Det är nödvändigt att före
              detta datum ge Luftfartsverket direktiv för hur arbetet med frågan
              om en ersättningsflygplats ska se ut.
            </seg>
            <seg n="2c75ff0c">
              Eftersom den framtida strukturen för flygverksamheten i Helsingfors
              är komplex är det också viktigt att man skyndsamt för in frågan
              om Brommas ersättning i ett resonemang om hela regionens framtid.
              Därför är frågan utvidgad till att enbart omfatta Helsingforss
              stad. Men det är Helsingforss stad som har avtalet med Luftfartsverket.
            </seg>
            <seg n="80b80748">
              Det är ingen tvekan om att Bromma flygplats är olämplig ur en
              rad olika perspektiv, som jag inte behöver upprepa här. Det har,
              precis som Karin Svensson Smith sade, debatterats åtskilliga gånger
              i denna kammare. Jag är övertygad om att om vi samlar ihop materialet
              är det hyllmeter. Det vore väl ändå på sin plats att 60 års bullerverksamhet
              på Bromma får sitt slut 2011, så att de boende kan få någorlunda
              lugn och ro där. Samtidigt ska vi naturligtvis se till att vi
              har en flygplatsstruktur i Helsingforssområdet värd namnet.
            </seg>
          </u>
          <note type="speaker" n="dee35674">
            Anf. 68 BJÖRN HAMILTON (m):
          </note>
          <u who="bjorn_hamilton_019a00" xml:id="i-b33813188670f61a-0" n="038a39b8">
            <seg n="4150c3ca">
              Herr talman! Jag ska först yrka bifall till vår gemensamma reservation
              från Moderaterna och Folkpartiet under punkt 1 reservation nr
              1. Jag instämmer naturligtvis i de övriga moderata reservationerna,
              även om jag inte yrkar bifall till dem.
            </seg>
            <seg n="1979f033">
              Vi har under vår generation upplevt en revolution inom luftfarten.
              Konkurrens och avreglering har gjort flyget tillgängligt för alla.
              Förr var det en lyx att flyga. I dag är det lika naturligt att
              ta flyget som att borsta tänderna på morgonen eller läsa morgontidningen.
              Våra ungdomar flyger kors och tvärs över landet och har också
              möjlighet att se stora delar av världen, som vi aldrig hade.
            </seg>
            <seg n="0ac6698c">
              Herr talman! Därför är det viktigt att vi fortsätter på den inslagna
              banan. Avreglering och effektivisering genom konkurrens är A och
              O för att flyget ska vara tillgängligt för alla. Luftfartsverkets
              verksamhet måste drivas så effektivt som möjligt. Det är bra att
              Luftfartsverket och Luftfartsstyrelsen skiljs åt, men vi måste
              gå vidare. Jag anser att man kan bolagisera Luftfartsverkets produktionsuppgifter
              och privatisera den verksamhet som inte är myndighetsutövning.
              Även flygtrafiktjänsten bör privatiseras eller handlas upp i konkurrens
              allt för att effektivisera och göra luftfarten ännu konkurrenskraftigare.
              Även våra stora flygplatser, som Arlanda, Landvetter och Sturup,
              kan få andra ägare än staten. Det är inte ett självändamål att
              staten ensam äger alla flygplatser.
            </seg>
            <seg n="12779c77">
              Fru talman! Det finns fortfarande ingen plan för Helsingforssregionens
              framtida flygplatsförsörjning. Avtalet mellan Helsingforss stad,
              som äger marken som Bromma flygplats ligger på, och Luftfartsverket
              löper ut år 2011, som tidigare talare har sagt här.
            </seg>
            <seg n="412401d5">
              Sedan Göran Persson pekade ut Tullinge som lämpligt bostadsområde
              är de realistiska alternativen för småflyget obefintliga inom
              regionen. De som i den rådande situationen dessutom förespråkar
              en avveckling av Bromma flygplats har många att stå till svars
              inför, inte bara den ökande skaran reguljärresenärer. Att allmänflyget
              får sämre förutsättningar är ett problem långt större än att några
              få entusiaster tvingas utöva sin hobby någon annanstans.
            </seg>
            <seg n="5ca4c9dd">
              Allmänflygets betydelse för utvecklingen av affärsverksamheten
              i Norden och Baltikum är en faktor av ständigt ökande betydelse.
              Allmänflyget kan operera mot tio gånger fler flygfält än reguljärflyget.
              Speciellt i Baltikum kan skillnaden i restid från Helsingforssregionen
              röra sig om en extra resdag i vardera riktning jämfört med reguljärt
              flyg eller båt.
            </seg>
            <seg n="91029ab8">
              För näringslivsflyget, som är ett viktigt komplement till reguljärflyget,
              kommer bristen på en citynära flygplats att skapa uppenbara problem.
              Helsingfors blir mer otillgängligt, inte minst i förhållande till
              andra europeiska huvudstäder, som ofta har ett stort antal mindre
              flygfält i direkt närhet av citykärnorna. Inom en radie av 30
              kilometer från Paris stadskärna finns det tio flygfält. Inom samma
              radie från London finns det över tolv. Att då ytterligare försämra
              tillgängligheten till Helsingfors vore mycket olyckligt för hela
              regionens framtida utveckling. Det skapar svårigheter för de företag
              som redan finns i regionen samtidigt som attraktiviteten för etableringen
              av nya företag minskar. Skulle utöver Tullinge även Bromma läggas
              ned blir Helsingforssregionen den enda huvudstadsregionen i Europa
              som saknar flygplats för allmänflyget.
            </seg>
            <seg n="54f95e74">
              Fru talman! Vi har fortfarande inte sett någon plan på hur detta
              ska lösas.
            </seg>
          </u>
          <note type="speaker" n="ec96800a">
            Anf. 69 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-3" n="8c17a72f">
            <seg n="af30fe9d">
              Fru talman! Det finns faktiskt vissa likheter mellan flygtrafik
              och järnvägstrafik. Det gör att saker och ting måste hänga ihop
              på ett sätt som kanske inte är lika nödvändigt inom till exempel
              vägtrafiken och sjöfarten.
            </seg>
            <seg n="1b79f043">
              Om man plockar ut de lönsamma delarna och Luftfartsverket säljer
              ut dem undrar jag hur Moderaterna har tänkt sig att finansieringen
              av de flygplatser som har mindre trafik, är mindre lönsamma men
              som finns av regionalpolitiskt motiverade skäl ska kunna klaras
              i framtiden. Om man ser vad som har hänt inom järnvägstrafiken
              och hur väsentliga och viktiga saker för resenärerna och för samhället
              har minskat i omfattning till följd av att man tror att trafik
              är av samma karaktär organisationsmässigt som pizzabagare eller
              sådana saker kanske Moderaternas förslag är ett sätt att lösa
              flygets miljöproblem. Det kommer ju förmodligen att minska i omfång
              om man plockar ut de lönsamma delarna. Men jag tror inte riktigt
              att det är avsikten, och jag tror definitivt inte att det är det
              som är trafikutskottets uppfattning. Vi behöver faktiskt flyg
              till vissa delar av Sverige, så jag undrar hur det här är tänkt.
              Jag skulle vilja att det utreddes lite ytterligare.
            </seg>
            <seg n="79f636c5">
              Sedan är det så intressant med den här flygplatsen i Borlänge.
              Jag tycker att det är så bra att ni i den här moderata motionen
              beskriver hur mycket den tar upp av pengar som annars skulle gå
              till vård, skola, omsorg. Men vem har ni tänkt ska vara köpare
              av den här olönsamma flygplatsen? Finns det någon som har lagt
              bud på den? Det handlar ju inte om att leka affär. Det handlar
              väl om att göra saker och ting på riktigt. Jag antar att det är
              det moderata alternativet.
            </seg>
            <seg n="341b76cc">
              Sedan måste jag också ställa en annan fråga till Björn Hamilton.
              Det är jättebra att ni är överens med oss andra om att prova marknadsmekanismer
              och trängselprissättning på flyget. Innebär det att ni har gjort
              någon omvärdering när det gäller trängselprissättning i vägtrafiken
              också?
            </seg>
          </u>
          <note type="speaker" n="f08ec87f">
            Anf. 70 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-b33813188670f61a-1" n="038a39b8">
            <seg n="988c4ade">
              Fru talman! Pizzabagare och flygtrafik tycker jag kanske inte
              har så mycket gemensamt.
            </seg>
            <seg n="ab7f3570">
              De stora flygplatserna i Sverige kan enligt vår uppfattning självklart
              finansieras med privat kapital. Det vore definitivt inget fel.
              Skattepengar ska egentligen bara stödja olönsam verksamhet. Det
              är grunduppfattningen, som vi moderater har. Och får man en vinst
              på en storflygplats som drivs privat är det ju till gagn för resenärerna.
              Då får vi lägre avgifter och billigare biljettpriser. Det effektiviserar
              organisationen och gör att vi får ett bättre flyg som gagnar allmänheten,
              och det måste väl ändå vara det viktiga. Skattesubvention ska
              bara utgå till de verksamheter som inte kan klara sig på marknadsmässiga
              villkor. Det är liksom vår grundinställning.
            </seg>
            <seg n="046a664f">
              Sedan gäller det Borlänge och vem som skulle kunna köpa den flygplatsen.
              Det är inte en politisk uppgift att avgöra vem som ska göra det,
              utan det är också en marknadssak. Marknaden får i så fall lägga
              bud, om det skulle bli aktuellt.
            </seg>
          </u>
          <note type="speaker" n="9b4ee271">
            Anf. 71 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-4" n="8c17a72f">
            <seg n="e5b00b9d">
              Fru talman! Precis de argument som Björn Hamilton använder som
              motiv till att sälja ut de lönsamma delarna av Luftfartsverket
              fanns också på Nya Zeeland när man sålde ut järnvägstrafiken och
              spåren. Det skulle bli effektivare och bättre för resenärerna.
              Man skulle få bort olönsamhet. Det skulle bli effektivare också
              för samhället, och staten kunde koncentrera sig på andra verksamheter
              som det privata inte hade intresse av.
            </seg>
            <seg n="815dac7b">
              Jag beklagar att Björn Hamilton inte följde med på resan och
              såg hur de här teorierna, som såg väldigt snygga ut som teorier,
              fungerade i praktiken, hur ägaren till järnvägstrafiken bara gjorde
              aktieutdelningar, inte underhöll spår, lok och vagnar, och hur
              det här experimentet fick avslutas efter tio år när trafiken hade
              maximerats till 40 kilometer i timmen av säkerhetsskäl.
            </seg>
            <seg n="cedfbfda">
              Staten fick köpa tillbaka detta, vad jag förstår i fullständig
              enighet mellan alla partier, för en nyzeeländsk dollar. Exemplet
              talar ju inte heller riktigt för att privata entreprenörer känner
              något ansvar för trafikpolitiska mål. Det kan man inte riktigt
              förvänta sig att de gör heller. Det är ju staten som ska ta ansvar
              för detta.
            </seg>
            <seg n="6c698281">
              Jag undrar om Moderaterna räknar med att de olönsamma delarna
              ska bli fler eller färre om man säljer ut de lönsamma? Har ni
              någon budget för att Rikstrafiken ska kunna ta hand om den nya
              olönsamma delen av flygtrafiken i Sverige, som kommer att bli
              fallet om Luftfartsverket gör sig av med de lönsamma delarna?
              Ingår det i ert alternativ?
            </seg>
          </u>
          <note type="speaker" n="bc4dc454">
            Anf. 72 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-b33813188670f61a-2" n="038a39b8">
            <seg n="53438497">
              Fru talman! Först och främst kan vi ta järnvägen, vilken vi inte
              skulle debattera just nu, men vi kan ta den. Vår uppfattning är
              inte att man ska sälja ut spåren, utan det är en väldig skillnad
              mellan järnvägstrafik och flyg. Vi anser att järnvägsspåren fortfarande
              ska ligga i det allmännas ägo. Men däremot vad gäller marknadsmässigt
              lönsamma flygplatser finns det ingen anledning att skattebetalarna
              är inne och riskerar sina pengar. Skattebetalarnas pengar ska
              bara stödja sådan verksamhet där det är motiverat av att marknaden
              inte kan hantera det. Det är alltså utgångspunkten.
            </seg>
            <seg n="ac9c2ee6">
              Det finns ett flertal exempel på både stora och små flygplatser
              ute i Europa som drivs i privat regi, och det går alldeles utmärkt.
            </seg>
            <seg n="4dc53b9b">
              De som driver en flygplats i privat regi är naturligtvis intresserade
              av att allokera så många flygningar som möjligt på den flygplatsen
              och ha en prissättning så att de får så många flyg som möjligt
              där. Om det går bra kan de sänka priserna, vilket gagnar dem som
              flyger, nämligen Karin, mig och alla andra som flyger. Då blir
              det lägre biljettpriser.
            </seg>
            <seg n="d9fd8e62">
              Att lita på marknaden i det här fallet anser jag vara alldeles
              utmärkt.
            </seg>
          </u>
          <note type="speaker" n="86532d6c">
            Anf. 73 KRISTER ÖRNFJÄDER (s) replik:
          </note>
          <u who="krister_ornfjader_96c483" xml:id="i-f5cfbfe9a1c6de71-3" n="25276dff">
            <seg n="05c20bb4">
              Fru talman! Det var bra att Karin gick upp först; vi ska prata
              om samma sak, nämligen.
            </seg>
            <seg n="ca2ce54e">
              Ditt resonemang, Björn Hamilton, hänger inte ihop inte ens med
              verkligheten.
            </seg>
            <seg n="61a8f5d8">
              Det är inte ett självändamål att staten äger flygplatser, säger
              Björn Hamilton. Han pekar sedan ut lämpliga försäljningsobjekt.
              Var hamnar han då? Jo, väldigt snabbt på de få flygplatser som
              ger vinst. Det är naturligtvis självklart. Man är inte speciellt
              intresserad av att köpa andra flygplatser.
            </seg>
            <seg n="540abc3b">
              Som jag nämnde i mitt anförande har vi ett helt system uppbyggt
              där Luftfartsverket har ansvar för 19 flygplatser. Man gör en
              kostnadsfördelning och en intäktsfördelning. Det innebär att de
              intäkter man genererar använder man till att betala de kostnader
              man har. På det sättet kan man hålla i gång alla de här statliga
              flygplatserna. Det skulle man inte klara annars.
            </seg>
            <seg n="83e42105">
              Björn Hamilton glider helt enkelt förbi det. Han säger att det
              inte är en statlig sak att äga dem och finansiera det. Jag fick
              inte något riktigt svar på hur man skulle klara det med dem som
              går med förlust.
            </seg>
            <seg n="cadee930">
              Björn Hamilton säger att det inte är något självändamål att man
              äger, men det är tydligen ett självändamål att man ska sälja ut.
              Jag kan inte tolka uppdraget på annat sätt.
            </seg>
            <seg n="1c5f2d31">
              Luftfartsverkets priser är bland de lägsta i Europa, inräknat
              alla de privata flygplatserna i Europa. Jag tror inte att de vinster
              man skulle få in på de privata skulle gå till lägre avgifter.
              Det finns inget sådant exempel.
            </seg>
          </u>
          <note type="speaker" n="a4d4d9a0">
            Anf. 74 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-b33813188670f61a-3" n="038a39b8">
            <seg n="d2f2ab00">
              Fru talman! Om det skulle gå till lägre avgifter i Sverige eller
              inte är det inte lätt att ge något exempel på eftersom vi inte
              har den situationen. Det får man i så fall testa och se.
            </seg>
            <seg n="2980ecde">
              Jag vidhåller det jag sade till Karin Svensson Smith. För mig
              är det alldeles naturligt att skattepengar inte ska gå till verksamhet
              oavsett vilken som går att driva på marknadsmässiga villkor. Det
              kan man med vissa av flygplatserna i Sverige, och då tycker jag
              att man ska göra det.
            </seg>
            <seg n="52025ffb">
              Vi ska naturligtvis vara med och solidariskt om jag får använda
              ett sådant ord stödja sådan verksamhet där det finns ett nationellt
              intresse och man inte klarar sig på marknadsmässiga villkor.
            </seg>
            <seg n="32161bbd">
              Både Socialdemokraterna och Vänsterpartiet anser tydligen att
              man med skattepengar ska gå in och driva verksamhet som man kan
              klara av på annat sätt. Det tycker jag säger en del om synen på
              vad man använder skattepengar till och hur mycket skatt man ska
              ta ut i grunden. Det påverkar naturligtvis i slutändan det skatteuttag
              vi gör av medborgarna.
            </seg>
            <seg n="78efc2e9">
              Jag förstår inte att ni säger: Det fungerar inte. Det går inte.
            </seg>
            <seg n="51aa70f8">
              Vi har ett flertal exempel där det här fungerar alldeles utmärkt.
              Luftfartsverket går nu ut och säger att man vill ha annan finansiering
              och annat ägande när det gäller de flygplatser som är hotade i
              Sverige. Vem skulle de vara? Man skulle inte kunna göra det heller,
              enligt Kristers tankar.
            </seg>
          </u>
          <note type="speaker" n="1808efcb">
            Anf. 75 KRISTER ÖRNFJÄDER (s) replik:
          </note>
          <u who="krister_ornfjader_96c483" xml:id="i-f5cfbfe9a1c6de71-4" n="25276dff">
            <seg n="f647dc90">
              Fru talman! Jag har nog fått mitt svar. Svaret är helt enkelt
              att Björn Hamilton inte vet hur det här fungerar i verkligheten.
            </seg>
            <seg n="0f85775a">
              Jag kan upplysa er andra och er som sitter på läktaren om att
              det inte går några skattepengar till statliga flygplatser. De
              statliga flygplatserna finansierar sig själva med hjälp av de
              avgifter som staten tar in på start, landning och överflygning.
              Med överflygning menas plan som flyger över Sverige men inte landar.
              De får ändå betala en avgift.
            </seg>
            <seg n="0930f944">
              Det är det systemet som betalar de statliga flygplatserna. Det
              finns inga skattepengar i systemet. Björn Hamilton borde ändra
              på sin tes, eftersom den inte stämmer i det här fallet.
            </seg>
            <seg n="535780ae">
              När det gäller exempel i Sverige på att man skulle kunna sänka
              avgifterna om det var privat vill jag säga att jag inte åberopar
              några svenska. Men jag skulle kunna göra det. Vi har åtminstone
              en privat aktör på en flygplats här i Sverige. Hur mycket lägre
              är avgifterna där än på de andra flygplatserna?
            </seg>
            <seg n="fb5cd7ea">
              Jag sade att det finns ett antal ute i Europa. De har heller
              inga lägre priser, utan snarare högre priser än vad Luftfartsverket
              tar ut här i Sverige. Luftfartsverket är en av de aktörer i Europa
              som har de lägsta priserna på sin service.
            </seg>
            <seg n="fd674e46">
              Man ska naturligtvis sälja ut detta, eftersom staten inte ska
              äga något som går med vinst. Det är Moderaternas huvudprincip.
              Vad som sedan händer i andra ändan är väl, som Björn Hamilton
              sade, någon annans problem. Det var det svar som Björn Hamilton
              lämnade till Karin när hon ställde motsvarande fråga.
            </seg>
          </u>
          <note type="speaker" n="f72afeca">
            Anf. 76 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-b33813188670f61a-4" n="038a39b8">
            <seg n="d943ff66">
              Fru talman! Det är inte någon annans problem Krister Örnfjäder.
              Vi har naturligtvis ett samhällsansvar att flyget ska fungera
              i Sverige. Man lämnar ju inte arenan bara för att man då skulle
              ha privat kapital i ett antal flygplatser i Sverige.
            </seg>
            <seg n="319c5cda">
              Det är Krister Örnfjäder som inte begriper sakernas ordning.
              Att säga att vi inte har skattepengar i de statliga flygplatserna
              och att de inte har kostat skattepengar är inte sanning. Det är
              klart att vi har ofantligt mycket skattepengar investerade i de
              statliga flygplatserna. Det är pengar som man skulle kunna använda
              till annat. Det är pengar som vi skulle kunna använda till det
              som vi har varit inne på tidigare, nämligen barnomsorg och äldreomsorg.
            </seg>
            <seg n="a39fe556">
              Det är bara grundsynen på vad vi använder skattepengar till som
              är det viktiga. Jag vidhåller att vi inte ska använda skattepengar
              till sådant som andra kan finansiera. Det ska inte kollektivet
              finansiera. De pengar som kollektivet har ska vi använda till
              viktigare saker, där inte andra vill gå in. Det är barnomsorg,
              äldreomsorg, skola och sådant.
            </seg>
            <seg n="fbdde420">
              Att påstå att det inte skulle vara skattepengar i de här flygplatserna
              är fel.
            </seg>
          </u>
          <note type="speaker" n="75697eee">
            Anf. 77 JOHNNY GYLLING (kd):
          </note>
          <u who="johnny_gylling_eaf684" xml:id="i-c5b2438c9c0b39eb-0" n="873a08a7">
            <seg n="b295c9dd">
              Fru talman! Säkerhetsbältet spänns fast så här och öppnas så
              här. Det ska alltid vara fastspänt så länge lampan med säkerhetsbältet
              är tänd.
            </seg>
            <seg n="d668103d">
              Alla vi som flyger ibland känner igen den här ramsan. Ibland
              kan man tycka: Måste de dra samma ramsa i dag igen.
            </seg>
            <seg n="4b1230ed">
              Det är just detta som präglar flyget: Ett systematiskt säkerhetstänkande.
              Man har rutiner, man har kontroller, man har checklistor på allt
              man gör. Man vet att ett misstag eller ett slarv kan orsaka svåra
              olyckor med många döda.
            </seg>
            <seg n="c58b8662">
              Därför är det glädjande att det i det betänkande vi debatterar
              i dag finns ett bra förslag som Moderaterna har lagt fram. Det
              är ett förslag om nykterhetskontroller. Det är glädjande att hela
              trafikutskottet alla partier ställer sig bakom att det ska bli
              möjligt för polisen att göra stickprovskontroller även på flygbesättningar
              när det gäller alkohol och droger.
            </seg>
            <seg n="8349ebff">
              Fru talman! Jag vill yrka bifall till reservation 5.
            </seg>
            <seg n="0419b19e">
              Jag kommer att ägna en liten stund åt Helsingforssflyget.
            </seg>
            <seg n="797f2b6f">
              Bromma flygplats har redan diskuterats här i dag. Det finns ett
              avtal som säger att flygplatsen ska stängas år 2011. Nu skriver
              vi år 2005, och de flesta människor begriper att det tar mer än
              fem sex år att etablera en ny flygplats någonstans.
            </seg>
            <seg n="1e710c3d">
              Lite statistik för den som vill: I april i år flög nästan 1,5
              miljoner passagerare till och från Arlanda. Det var en ökning
              med 5 % jämfört med samma månad förra året. På Bromma flög ungefär
              120 000 passagerare, också det en ökning med ungefär 16 % mot
              april förra året. Inom parentes kan man säga att antalet landningar
              denna aprilmånad har minskat både på Bromma och på Arlanda jämfört
              med förra året. Ändå har fler passagerare flugit. Det tyder på
              att man lyckats fylla flygplanen bättre, vilket är bättre för
              miljön.
            </seg>
            <seg n="aab64a68">
              Helsingfors har behov, anser vi kristdemokrater, av en flygplats
              som kompletterar Arlanda, en flygplats som ligger nära stan och
              som kan serva det så kallade affärsflyget. Men Socialdemokraterna,
              som nu haft makten i Sveriges riksdag och styrt regeringen sedan
              hösten 1994, har inte lyckats lösa den här frågan. Socialdemokraterna
              har också makten i Helsingforss stad men har inte lyckats lösa
              frågan vad man ska ha i stället för Bromma flygplats om man lägger
              ned den. Vi är väldigt kritiska till hur Socialdemokraterna sköter
              flygpolitiken.
            </seg>
            <seg n="60eb1380">
              I detta betänkande finns ett särskilt yttrande från Socialdemokraterna.
              Sådana brukar man lägga fram när man vill förklara varför man
              inte gjort ett visst ställningstagande. Det vore därför bra om
              Socialdemokraterna här i kammaren kunde förklara hur ni ska lösa
              problematiken med en central flygplats i Helsingfors.
            </seg>
          </u>
          <note n="6edb44b4">
            Fru talman! Jag yrkar alltså bifall till reservation 5.
          </note>
          <note type="speaker" n="a1067df8">
            Anf. 78 ERLING BAGER (fp):
          </note>
          <u who="erling_bager_896127" xml:id="i-b518ffa3ec07f241-0" n="deb86da3">
            <seg n="1eb512b4">
              Fru talman! Jag ersätter Runar Patriksson, som råkat bli sjuk,
              i detta ärende och även i nästföljande ärende.
            </seg>
            <seg n="1ea791a2">
              Jag vill ta upp några reservationer, och jag vill börja med reservation
              4. Den är gemensam för Folkpartiet, Moderaterna, kd och Centern
              och tar upp statens ansvar för flygplatssystemet, inbegripet de
              regionala flygplatserna.
            </seg>
            <seg n="097ef1fb">
              Det är angeläget att man slår vakt om de regionala flygplatserna.
              På många håll spelar de en mycket viktig roll för kontakterna
              mellan storstadsregionerna och övriga delar av Sverige. De har
              stor betydelse för turistnäringen, inte minst för utländska turister,
              särskilt från de tätbefolkade delarna av Europa, som kan få uppleva
              Sveriges unika natur och kultur. De betyder också väldigt mycket
              som inkomstkälla ute i många glesbygdsregioner. Även av arbetsmarknadsskäl
              är det nödvändigt med flygförbindelser mellan olika regioner och
              deras omvärld för att vidmakthålla näringslivets förutsättningar.
            </seg>
            <seg n="698c4b36">
              Många regionala flygplatser har svårt att överleva. Folkpartiet
              har i en motion, som har stöd i denna reservation, yrkat att stödet
              till dessa flygplatser skulle utökas med i varje fall 5 miljoner.
              Jag yrkar härmed bifall till reservation 4.
            </seg>
            <seg n="1f819eb4">
              Jag vill också ta upp flygplatskapaciteten inom Helsingforssområdet.
              Jag delar de ståndpunkter som Johnny Gylling förde fram här tidigare.
              Vi har en handlingsförlamning i Helsingforssregionen när det gäller
              hur man ska lösa kapaciteten. Det är väldigt allvarligt. Precis
              som Johnny sade går avtalet för Bromma ut år 2011, och det tar
              många år att se till att få en lösning. Vi behöver en citynära
              flygplats för affärsflyget och taxiflyget, och nu återstår kort
              tid att lösa detta.
            </seg>
            <seg n="5a10c38a">
              Vi yrkar i reservation 5 att regeringen ansluter sig till Helsingforssberedningens
              slutsatser och snarast inleder överläggningar med berörda intressenter.
              Målet måste vara att långsiktigt trygga infrastrukturen för flyget
              i Helsingforssregionen.
            </seg>
            <seg n="241670be">
              Jag vill fråga Krister Örnfjäder, som är Socialdemokraternas
              ansvarige för flygfrågor, om han inte ändå känner en oro för situationen
              och hur den ska lösas. Vi från allianspartierna borde få veta
              hur man tänker sig en lösning.
            </seg>
            <seg n="64956b22">
              Jag pekar återigen på näringslivet och taxiflyget. Det är en
              viktig del att ha en flygplats som passar för taxiflyg och affärsflyg
              och att detta går att säkerställa. Tiden är kort.
            </seg>
            <seg n="50ffa970">
              Jag vill slutligen säga att vi välkomnar att stickprovskontroller
              nu kan genomföras på flygbesättningar. Det var värdefullt att
              utskottet här kunde komma fram gemensamt.
            </seg>
          </u>
          <note type="speaker" n="d81d6a87">
            Anf. 79 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-5" n="8c17a72f">
            <seg n="810ee8a3">
              Fru talman! Erling Bager argumenterar liksom flera tidigare talare
              från den borgerliga sidan för nya flygplatser. Man ska planera
              för detta. Men då undrar jag: Vilken tro har Erling Bager när
              det gäller flygbränsleprisets utveckling? Flyg drivs till hundra
              procent med fossila bränslen, inte förnybara bränslen. Man behöver
              inte läsa miljötidningar för att inse att detta är någonting som
              inte kommer att bli billigare. Man kan gå till Vi Bilägare, som
              säger: Glöm att bensinpriset någonsin kommer att understiga 10
              kr igen i Sverige! Detta kommer att bli dyrare. Detsamma gäller
              för flyget. Är det då klokt att investera för att öka volymen?
              Det är en fråga jag har till Folkpartiet.
            </seg>
            <seg n="1ea9fec0">
              En annan fråga är: Har ni samma syn som Moderaterna att vi inte
              ska ta ansvar för de olönsamma delarna av flygtrafiken? Jag tror
              nämligen att den teori ni beskriver i reservation 1 i praktiken
              kommer att leda till att flyget drastiskt minskar i volym i Sverige.
              Det tycker jag är bra av miljöskäl. Jag tror dock inte att det
              är det flyg som i första hand bör försvinna som försvinner. Det
              jag tror kommer att vara kvar är de lönsamma delarna mellan våra
              storstäder, där transporterna egentligen borde ombesörjas med
              järnväg i första hand. Det flyg som skulle försvinna är det i
              glesbygden, som redan i dag är ganska hårt trängt.
            </seg>
            <seg n="26cb2857">
              Hur har ni tänkt er detta? Har ni inte någon sorts regionalpolitik
              i alliansen? Jag har inte sett någon sådan men är hemskt nyfiken
              på att få veta om ni har någon.
            </seg>
          </u>
          <note type="speaker" n="352fa8a7">
            Anf. 80 ERLING BAGER (fp) replik:
          </note>
          <u who="erling_bager_896127" xml:id="i-b518ffa3ec07f241-1" n="deb86da3">
            <seg n="0acf74ff">
              Fru talman! När det gäller flygbränslet kan utvecklingen bedömas
              som oroväckande, liksom för allt bränsle. Vi vet inte exakt hur
              utvecklingen blir. Karin Smith utgår från att flyget därför ska
              dras ned och att det kanske till och med inte har någon framtid.
              Den bedömningen gör inte jag. Jag tror att flyget kommer att spela
              en viktig roll framöver. Helsingforssregionen, näringslivet och
              affärsflyget behöver en citynära flygplats. Det tycker jag är
              viktigt. Här måste man komma fram till en lösning ganska fort,
              och här har inte majoritetspartierna på något sätt lyckats. Därför
              har alliansen lagt fram en reservation där vi pekar på en väg
              att påskynda detta.
            </seg>
            <seg n="8d29be95">
              Låt mig sedan när det gäller investeringar i nya flygplatser
              säga att Folkpartiet inte utesluter att Bromma flygplats kan vara
              kvar. Det vill jag noga påpeka. I beredningen får man självfallet
              ta ställning också till den biten.
            </seg>
            <seg n="a8a4a85e">
              När det gäller regionala flygplatser har jag pekat på att vi
              vill ha ett utökat stöd till sådana, särskilt i glesbygden. Sedan
              har inte Folkpartiet ställt upp på reservationen om att man ska
              sälja ut Arlanda, Landvetter och Sturup. Det står inte vi för
              i någon reservation. Dessa flygplatser är inkomstkällor som gör
              att en fördelning kan ske också till andra flygplatser.
            </seg>
          </u>
          <note type="speaker" n="26d664aa">
            Anf. 81 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-6" n="8c17a72f">
            <seg n="069331d9">
              Fru talman! Jag hörde ingenting om regionalpolitiken, men det
              kanske kommer senare i en redovisning av hur ni har tänkt er att
              det här ska hänga ihop.
            </seg>
            <seg n="82d39097">
              Flyget är alltså till hundra procent baserat på ett bränsle som
              inte förnyas. Det som också är speciellt för flyget är att det
              inte finns någon flygbränsleskatt eller någonting som tar hänsyn
              till de klimateffekter, bullereffekter och andra negativa effekter
              som flyget är upphov till.
            </seg>
            <seg n="9638bf26">
              Det här är ett internationellt problem, men det som Krister Örnfjäder
              förmodligen är stolt över och som stämmer helt med det jag vet
              är att vi har väldigt låga priser på flyg i Sverige. Flygfrakts
              representanter berättade när de var hos oss på utfrågning att
              de har de lägsta priserna i hela Europa. Det beror delvis på att
              Luftfartsverket är effektivt, men det rimliga vore, om man ska
              ha ett långsiktigt hållbart transportsystem, att man hade en flygbränsleskatt
              på precis samma sätt som på fossila bränslen i vägtrafiken.
            </seg>
            <seg n="3d6be0ee">
              Jag undrar om Folkpartiet kan tänka sig detta och vad det i så
              fall får för konsekvenser för den flygpolitik som ni har redovisat.
            </seg>
            <seg n="365ce97f">
              Jag vill alltså slutligen påtala att Vänsterpartiet vill miljöanpassa
              flyget. Då ska det vara en mindre volym. Men det borgerliga förslaget
              till att minska volymen tror vi inte är särskilt bra av regionalpolitiska
              skäl.
            </seg>
          </u>
          <note type="speaker" n="fd94fd8a">
            Anf. 82 ERLING BAGER (fp) replik:
          </note>
          <u who="erling_bager_896127" xml:id="i-b518ffa3ec07f241-2" n="deb86da3">
            <seg n="f38e14ab">
              Fru talman! Vänsterpartiet har en annan syn på flyget och tror,
              vad jag förstår på Karin, inte på flygets framtid. Jag vill påpeka
              att flyget spelar en stor roll för olika regioner.
            </seg>
            <seg n="97d717a1">
              Ta norra delen av Sverige, hur viktigt det är att den kan förbindas
              med flyg ned till storstadsområdena. Det betyder mycket för näringslivet,
              för turismen och för att dessa orter ska kunna upprätthållas och
              ha livskraft. Det förvånar mig att höra talesmannen i trafikutskottet
              från Vänsterpartiet utmåla flyget så svart och tycka att det knappast
              har någon framtid.
            </seg>
            <seg n="a755776f">
              Sedan får jag väl påpeka att hela skattesidan när det gäller
              trafiken och flyget ligger i skatteutskottet, och det kan ju vi
              ta en debatt om i annat sammanhang. Självklart kan priserna gå
              upp något, men då går de upp för andra fordon också, som långtradare.
            </seg>
            <seg n="4cb9175e">
              Kan jag få ett besked från Vänsterpartiet om hur man ska klara
              Norrbotten och den delen av landet om man räknar bort flyget?
            </seg>
          </u>
          <note type="speaker" n="a24f5342">
            Anf. 83 KRISTER ÖRNFJÄDER (s) replik:
          </note>
          <u who="krister_ornfjader_96c483" xml:id="i-f5cfbfe9a1c6de71-5" n="25276dff">
            <seg n="ee348921">
              Fru talman! Erling Bager undrade om jag inte hyste oro för situationen
              vad gäller flygplatskapaciteten i Helsingforssområdet. Erling
              Bager vet att jag hyser en väldigt stor oro för den. Det har jag
              gett uttryck för vid många tillfällen under de år som den här
              processen har pågått.
            </seg>
            <seg n="5a0705d9">
              Jag hyser oro ur många aspekter. Jag är inte boende i Helsingforssområdet
              men har behovet att ta mig till och från Helsingfors. Det behovet
              lever många människor med i Sverige. Vi måste vara säkra på att
              människor kan ta sig till och från Helsingfors över dagen för
              att kunna tillgodose de behov som de kan ha av att sammanträffa
              och utföra arbetsuppgifter här i Helsingfors.
            </seg>
            <seg n="1f76ec91">
              Anledningarna till det är flera. Det ena är exempelvis att vi
              har en stor centralisering av bolag med huvudkontor, banker och
              olika myndigheter här som många måste ha kontakt med. Helsingfors
              är dessutom Sveriges huvudstad och ska ha bra förbindelser ut
              i landet.
            </seg>
            <seg n="7f39d25a">
              Det innebär inte att man kan godta vilka situationer som helst.
              Om man ur Helsingforssperspektiv ser Bromma exempelvis som ett
              problem måste man också komma med en lösning på det. Därför är
              det en angelägenhet inte bara för Socialdemokraterna här utan
              för alla partier i hela Helsingforss län att vara med och bidra
              till den lösningen. Man löser det inte enbart inom Helsingforss
              stad. Jag skickar tillbaka bollen.
            </seg>
          </u>
          <note type="speaker" n="693ffa4e">
            Anf. 84 ERLING BAGER (fp) replik:
          </note>
          <u who="erling_bager_896127" xml:id="i-b518ffa3ec07f241-3" n="deb86da3">
            <seg n="c9177ea8">
              Fru talman! Jag tycker att det är bra att vi får dokumenterat
              att Socialdemokraterna och Krister Örnfjäder känner samma oro
              som vi borgerliga partier för hur man långsiktigt ska trygga flygets
              situation i Helsingforssregionen.
            </seg>
            <seg n="0cf5c412">
              Det vi föreslår i reservation nr 5 är, jag läser reservationens
              sista rader, att regeringen skall ansluta sig till Helsingforssberedningens
              slutsatser och snarast inleda överläggningar med berörda intressenter.
              Målet måste vara att långsiktigt trygga infrastrukturen för flyget
              i Helsingforssregionen.
            </seg>
            <seg n="5f4c38e9">
              Det hade varit mycket glädjande om allianspartierna och Socialdemokraterna
              hade kunnat göra en överenskommelse om det här och försöka få
              fram det förslag som måste komma på något sätt för att trygga
              näringslivet, affärsflyget och taxiflyget i denna viktiga region,
              som ju Krister Örnfjäder har påpekat.
            </seg>
          </u>
          <note type="speaker" n="6115cda0">
            Anf. 85 KRISTER ÖRNFJÄDER (s) replik:
          </note>
          <u who="krister_ornfjader_96c483" xml:id="i-f5cfbfe9a1c6de71-6" n="25276dff">
            <seg n="062b2086">
              Fru talman! Jag tycker att både regeringen och riksdagen ska
              engagera sig i den här frågan, naturligtvis. Men jag tycker samtidigt
              att det är lite sorgligt att när man ska lösa ett trafikproblem
              som förekommer här är det alltid riksdag och regering som på något
              sätt ska engagera sig för att man inom regionen ska kunna komma
              fram till en gemensam lösning.
            </seg>
            <seg n="7bc04b51">
              Jag har varit aktiv i den här frågan under ett antal år och jag
              har haft förmånen att i det här ärendet träffa myndigheter, kommunrepresentanter
              och andra. Alla är överens om att det här är någonting som måste
              lösas långsiktigt, men som vanligt är svaret: Men inte hos oss.
            </seg>
            <seg n="e2ff2319">
              Det har alltså diskuterats en annan placering av exempelvis Bromma.
              Men alla runtomkring säger nej tack till den alternativa placeringen
              av en ny flygplats. Det gör att det blir någon form av moment
              22. Man kommer inte ur. Ska det till lagstiftning eller ska vi
              lösa det på något annat sätt för att säkerställa flygplatskapaciteten?
            </seg>
            <seg n="339735e5">
              Skulle det nu vara så lyckligt att man får en förändring till
              stånd när det gäller transportkapacitet ute i landet så att trycket
              på de flygplatser vi har i Helsingforss närhet försvinner har
              ju problemet löst sig av sig självt. Men jag kan inte se det under
              överskådlig tid. Därför behöver vi få fram en bred gemensam lösning
              och ett långsiktigt svar på den här frågan.
            </seg>
          </u>
          <note type="speaker" n="2f68068a">
            Anf. 86 ERLING BAGER (fp) replik:
          </note>
          <u who="erling_bager_896127" xml:id="i-b518ffa3ec07f241-4" n="deb86da3">
            <seg n="6a357f68">
              Fru talman! Jag kan skriva under på den sista slutsatsen Krister
              Örnfjäder drog, en bred politisk uppgörelse för att lösa situationen
              för flyget i Storstockholmsregionen.
            </seg>
            <seg n="5cc52125">
              Vi i allianspartierna har lyckats att få en bred reservation
              om inriktningen. Jag tror att ett av de stora problemen är att
              vissa politiska partier är delade i uppfattningen om hur man ska
              hantera frågan. Om jag har fattat det rätt har också Socialdemokraterna
              en spännvidd i frågan. Jag tror kanske att det är i partigrupperna
              man får börja resonera för att få fram förslag som kan utmynna
              i att vi får en bred uppgörelse.
            </seg>
            <seg n="0509fd48">
              Även bland de borgerliga partierna har det, som Krister Örnfjäder
              vet, varit lite delade meningar. Men vi har ändå lyckats i vårt
              arbete att få en plattform för att lösa problemet med flyget för
              Helsingforssregionen. Jag tycker att det vore bra om socialdemokratin
              tog initiativ till att följa efter.
            </seg>
          </u>
          <note type="speaker" n="95ab98fa">
            Anf. 87 CLAES ROXBERGH (mp):
          </note>
          <u who="claes_roxbergh_96687f" xml:id="i-029f3017641e55f6-0" n="5ea2eb6c">
            <seg n="a94db5e5">
              Fru talman! Vi får väl hoppas att framtiden inte blir som Björn
              Hamilton skisserade, nämligen att det skulle bli lika vanligt
              att flyga som att borsta tänderna. Det skulle bli alldeles förfärande
              med tanke på den delvis skattebefriade sektor som flyget faktiskt
              är.
            </seg>
            <seg n="5be13b86">
              Flyget har sin plats och ska användas till det som det är bra
              till, och framför allt i samverkan med övriga transportsektorer.
              Vårt problem är att flyget, eftersom det är en delvis skattebefriad
              sektor, används fel. Dessutom används en del av vårt statliga
              stöd på ett felaktigt sätt och koncentreras inte till de ställen
              där det egentligen behövs.
            </seg>
            <seg n="9d443777">
              Jag tycker att vi ska se till att stödja de flygplatser och den
              flygtrafik som faktiskt behövs av regionalpolitiska skäl och för
              dem som inte kan ta sig till Helsingfors eller till andra delar
              av landet på ett annat vettigt sätt.
            </seg>
            <seg n="b91ee709">
              Däremot ska det naturligtvis inte förekomma något stöd till flygplatser
              på de orter som har bra och snabba järnvägsförbindelser.
            </seg>
            <seg n="d9da5d1e">
              Det gäller att flyget får konkurrera på rättvisa villkor, vilket
              det faktiskt inte gör i dag. Det är en gynnad sektor i och med
              att man inte betalar den skatt som man ska. Att införa en skatt
              är givetvis problematiskt eftersom vi inte kan göra detta enbart
              på nationell nivå, utan vi måste samarbeta med andra.
            </seg>
            <seg n="33fd05f4">
              Problemet, Björn Hamilton, är till viss del det statliga stödet
              och skattepolitiken, skulle man kunna säga, och användningen av
              flyget i kombination med de andra transportmedlen. Vi kan därför
              inte diskutera flyget separat, utan vi måste diskutera flyget
              som en del i ett totalt transportsystem. Där har det en viktig
              roll. Men med tanke på den miljöpåverkan som flyget faktiskt har
              och de åtaganden som vi har när det gäller utsläpp av växthusgaser
              och koldioxid från transportsektorn så måste flyget ta sin del.
              Det är oerhört viktigt.
            </seg>
            <seg n="f7942048">
              Sedan är jag väldigt glad för tillkännagivandet om stickprovskontroll
              av kabinpersonal, som flera har varit inne på. Jag tycker att
              det är ett bra tillkännagivande som vi har gjort, och jag hoppas
              att det leder till en snabb lagstiftning från regeringens sida.
            </seg>
          </u>
          <note n="84c13cb5">
            Avslutningsvis yrkar jag bifall till reservation 6 som handlar
            om Bromma.
          </note>
          <note type="speaker" n="a2657e3b">
            Anf. 88 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-b33813188670f61a-5" n="038a39b8">
            <seg n="8d1a129b">
              Fru talman! Om det skulle vara lika naturligt att flyga som att
              borsta tänderna så vore det inget fel i sig. Sedan kanske man
              inte flyger lika ofta som man borstar tänderna. Det kan jag kanske
              hålla med om, Claes Roxbergh. Men det ska kännas lika naturligt
              att flyga. Och det ska inte finnas en massa hinder för att flyga.
            </seg>
            <seg n="bd72afd2">
              Flyg är det transportsätt som kanske är mest lämpat för Sveriges
              struktur, nämligen den glesbygd som vi egentligen befinner oss
              i. Sverige är ett glest befolkat land, och där är flyget det absolut
              snabbaste, effektivaste och bästa transportmedlet. Det är väldigt
              få ställen i Sverige som egentligen lämpar sig för järnvägstrafik.
              Det är Mälardalen, storstadsregionerna och så vidare. Men i övrigt
              blir det väldigt dyrt med järnvägstrafik.
            </seg>
            <seg n="9c4fc2a4">
              Claes Roxbergh säger att flyget är en så gynnad sektor till skillnad
              från alla andra transportsektorer. Jag vill säga att den transportsektor
              i Sverige som är mest gynnad när det gäller skattepengar är väl
              ändå tåget. Vi vräker ju in miljard efter miljard av skattepengar
              i tågsektorn. Man kan inte alls se samma finansieringsform inom
              flyget. Där är vi rätt så njugga. Vi har ungefär grundinställningen
              att flyget ska gå runt även om vi tillför skattepengar i vissa
              sammanhang. Att påstå att flyget skulle ha en särställning gentemot
              tåg och annat tycker jag är direkt fel.
            </seg>
          </u>
          <note type="speaker" n="7817d695">
            Anf. 89 CLAES ROXBERGH (mp) replik:
          </note>
          <u who="claes_roxbergh_96687f" xml:id="i-029f3017641e55f6-1" n="5ea2eb6c">
            <seg n="e6f38520">
              Fru talman! Det är bra att Björn Hamilton tycker att man inte
              ska flyga så ofta.
            </seg>
            <seg n="05d8eefe">
              Om vi tittar på det som vi vill göra när det gäller transportslagen
              så är det att få en rättvis konkurrens mellan transportslagen.
              Det betyder att vi vill göra det som man brukar kalla för att
              internalisera de externa kostnaderna vilket sägs på ett fikonspråk
              det vill säga att vi vill ta hänsyn till de miljöeffekter som
              transportslaget ställer till med. Det betyder att vi vill få med
              det i den kostnadsbild som finns. När vi köper en biljett för
              transportslaget ska vi så att säga känna av de störeffekter som
              detta transportslag ställer till med.
            </seg>
            <seg n="163d479f">
              När det gäller flyget har vi inte fått med dessa egenskaper.
              Det betyder att i priset som framgår av flygbiljetten finns det
              inte med någon kostnad för de emissioner, koldioxid och andra
              emissioner, som flyget ställer till med. Den typen av beskattning
              har vi på vägsidan. Järnvägen har mycket små utsläpp av den karaktären
              och ska då beskattas mindre.
            </seg>
            <seg n="7ad0978a">
              Det är detta jag menar med ett rättvist pris och en rättvis beskattning.
            </seg>
          </u>
          <note type="speaker" n="eae339c4">
            Anf. 90 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-b33813188670f61a-6" n="038a39b8">
            <seg n="f565565b">
              Fru talman! Vad jag menar med någon form av rättvisa är hur mycket
              vi skattebetalare ska subventionera olika transportmedel. Och
              jag tycker att järnvägen ibland faktiskt är orimligt mycket skattefinansierad
              i Sverige. Man skulle kunna använda dessa pengar till mycket annat
              inom transportsektorn för att åstadkomma ett generellt mycket
              effektivare system.
            </seg>
            <seg n="bb134209">
              Vi har ju haft en debatt här om flygplatserna och hur mycket
              skattepengar som finns där. Jag vill göra gällande att det är
              klart att det kapital som ligger i allmänt ägda flygplatser är
              skattepengar. Och om man säljer dem frigörs skattepengar till
              någonting annat. Att man sedan inte årligen betalar en massa pengar
              till dessa flygplatser via skatten är en annan sak. Men kapitalet
              är skattepengar.
            </seg>
            <seg n="50989b29">
              Vi har plöjt ned hur mycket pengar som helst i infrastrukturen
              för järnvägen till exempel. Det är 5060 miljarder som går till
              infrastrukturen. Det plöjs inte ned ett öre i flygsektorn just
              nu. Detta tycker jag är konstigt. Jag opponerar mig mot det som
              sägs om att man skulle favorisera flyget på något sätt i sådana
              här sammanhang.
            </seg>
          </u>
          <note type="speaker" n="8993582e">
            Anf. 91 CLAES ROXBERGH (mp) replik:
          </note>
          <u who="claes_roxbergh_96687f" xml:id="i-029f3017641e55f6-2" n="5ea2eb6c">
            <seg n="3fc06995">
              Fru talman! Svaret på den frågan är egentligen att vi av olika
              skäl inte har kunnat ta ut de reella kostnaderna från de andra
              transportslagen. Av flyget har vi inte kunnat göra det på grund
              av att vi inte har kunnat införa bränsleskatten. När det gäller
              vägarna har vi på grund av utländsk konkurrens inte kunnat ta
              ut den dieselskatt som vi egentligen borde ta ut. Man köper diesel
              i Polen och så vidare. Och det finns en rad andra orsaker. Därför
              tvingas vi i stället att skattefinansiera en del av järnvägens
              infrastruktur för att så att säga få något slags balans i detta.
              Egentligen skulle kostnadsnivån för de andra trafikslagen vara
              mycket högre för att vi skulle få denna balans. Men på grund av
              andra externa faktorer, konkurrensfaktorer och annat, har vi alltså
              inte kunnat ta ut kostnader eller skatter på den nivå som vi egentligen
              hade behövt göra för att få räkna med dessa externa effekter.
            </seg>
          </u>
          <note type="speaker" n="909e335d">
            Anf. 92 HANS STENBERG (s):
          </note>
          <u who="hans_stenberg_61db75" xml:id="i-6302f7d60f7718c6-0" n="11dde86b">
            <seg n="8d4e21d3">
              Fru talman! Sven Bergström nämnde tidigare i debatten att han
              ville ha ett mer lokalt inflytande över fjällflyget bland annat
              i Västernorrland. Jag utgår från att det var en felsägning. Men
              för protokollet vill jag ändå notera att fjällflyget i Västernorrland
              är oerhört begränsat. Vi har Sveriges vackraste natur ståtliga
              berg, vackra dalar och en oerhört vacker kust men tyvärr inte
              ett enda fjäll.
            </seg>
          </u>
          <note type="speaker" n="b96f085c">
            Anf. 93 ANDERS G HÖGMARK (m):
          </note>
          <u who="anders_g_hogmark_1a3b7b" xml:id="i-e268f214c5aadc25-0" n="0abfa666">
            <seg n="ddcbdb1c">
              Fru talman! I detta anförande som är nedbantat till fyra minuter
              vill jag göra några noteringar.
            </seg>
            <seg n="9411451c">
              Först en liten notering om att debatten på något sätt hänger
              lite grann i luften. Det kanske är typiskt när man debatterar
              flyg med tanke på att den trafikpolitiska propositionen inte har
              kommit. Det märks också i utskottets hänvisningar till den proposition
              som förmodligen kommer förr eller senare.
            </seg>
            <seg n="bbd4cbd8">
              Jag ska ändå göra några kommentarer. Det har varit en väldigt
              händelserik period från 2000 till 2003 för flyget med mycket kraftfulla
              neddragningar när det gäller passagerarantalet. Det har inneburit
              kraftiga säkerhetsinvesteringar bland annat med hänvisning till
              den 11 september. Sammantaget har det både för Luftfartsverket
              och för de andra huvudmännen på de icke-statliga flygplatserna
              inneburit kraftfulla rörelseresultatsförsämringar, även om det
              har blivit en förbättring under det senaste året.
            </seg>
            <seg n="c646cb2e">
              Det är i detta sammanhang kolossalt angeläget att peka på de
              icke-statliga flygplatsernas stora och centrala roll. Det räcker
              med att se på två kartor. Den ena gäller tillgängligheten i Sverige
              med de statliga flygplatserna. Det är Luftfartsverkets flygplatser.
              Sedan kan man lägga på en karta där man kompletterar med de icke-statliga
              flygplatserna. Man konstaterar med detsamma, åtminstone om man
              är rimligt klarsynt, att en förutsättning för att hålla ihop Sverige
              och för att göra det möjligt att verka inom Sverige och även med
              kopplingar ut i världen är att vi har både de statliga och de
              kommunala eller icke-statliga flygplatserna.
            </seg>
            <seg n="91379415">
              Det är helt nödvändigt för ett näringsliv som vill vara verksamt
              inom hela landet. För företag i till exempel Småland som har filialer
              uppe i Norrland är det en förutsättning att man under dagen kan
              ta sig fram och tillbaka inom landet. Med tåget skulle detta inte
              gå.
            </seg>
            <seg n="effdcdd4">
              Det betyder alltså att det även i södra Sverige är viktigt att
              ha ett tätt nät av flygplatser. 2025 % av inrikespassagerarna
              är faktiskt transferpassagerare över Arlanda. Det är alltså en
              betydelsefull grupp som ska transporteras vidare. Man ska inte
              bara ha slutdestinationen Helsingfors.
            </seg>
            <seg n="9f763d01">
              Det här är viktigt också för turismen, vilket vi tidigare varit
              inne på. Det är också viktigt annars, fru talman. Det visade den
              debatt vi för några veckor sedan här hade om stormen. Då pekade
              jag på hur betydelsefull Växjö flygplats var under stormdygnen
              med järnvägen utslagen och med vägtrafiken i stort sett utslagen
              under de första dygnen. Då spelade Växjö flygplats och andra flygplatser
              en helt avgörande roll från räddnings- och beredskapssynpunkt.
            </seg>
            <seg n="d63935c4">
              Jag är alldeles övertygad om att om det hemska inträffar att
              vi till sommaren får omfattande skogsbränder vilket vi förhoppningsvis
              inte får, men den risken är uppenbar om klimatet ger sådana förutsättningar
              kommer flygplatserna att spela en väldigt viktig roll.
            </seg>
            <seg n="3ad45ec0">
              Allt detta kan sammanfattas i att de kommunala, icke-statliga,
              flygplatserna har fått en försämrad ekonomi. Det är nödvändigt
              att staten tar ett ansvar för detta. Det är nödvändigt att man
              i den kommande trafikpolitiska propositionen om det nu är tillåtet
              att ha en önskan om hur den ska se ut också noterar att det underskott
              om 100, 150, 200 miljoner kronor som nu finns även rimligtvis
              täcks via olika former av resultatersättningssystem. Det är, fru
              talman, fråga om en form av ersättning till kommunerna, till de
              icke statliga huvudmännen, för att de håller en tillgänglighet,
              så det är viktigt att de pengarna går via budgeten.
            </seg>
            <seg n="5aa3d1be">
              Vidare är det viktigt att man framöver i olika system inte driver
              på kostnaderna så att det blir ännu svårare att klara de mindre
              flygplatserna. De stora flygplatserna kan väl till nöds hantera
              situationen. Men för de små flygplatserna är det helt avgörande
              att man dels får en expansion av antalet resenärer, dels håller
              nere kostnaderna.
            </seg>
            <seg n="df907381">
              Avslutningsvis: Vad jag hade hoppats på men det jag erfarit från
              arbetet med propositionen tyder på att det inte går att få är
              att man i den här propositionen kunde redovisa en bra analys,
              genomgång, av det nationella ansvaret för flygets infrastruktur.
              Jag hoppas att det finns med, men mycket talar för att man inte
              har hunnit få med detta. Det pågår ett arbete inom Luftfartsverket.
              Men, fru talman, det hade varit angeläget att i helhet se vad
              som är det kommande nationella ansvaret för luftfartens infrastruktur.
              Det skulle ha varit en vägledning för staten och givetvis också
              för de aktörer ute i landet som har att hantera denna viktiga
              verksamhet.
            </seg>
          </u>
          <note type="speaker" n="aed135c9">
            Anf. 94 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-7" n="8c17a72f">
            <seg n="dde6bc50">
              Fru talman! Jag skulle vilja veta om Anders G Högmark står bakom
              det transportpolitiska mål som en enig riksdag har inrättat. Om
              svaret är ja undrar jag vad Anders G Högmark menar med ekologisk
              hållbarhet. Är den utveckling vi i dag har när det gäller klimatgaser
              förenlig därmed? Nej, det är den inte. Vad har Anders G Högmark
              och hans parti för förslag till lösning på hur vi ska få en klimatpåverkan
              som inte underminerar förutsättningarna för kommande generationer
              att leva ett gott liv? Det skulle jag gärna vilja veta.
            </seg>
            <seg n="27fa1976">
              I Anders G Högmarks inlägg fanns det en lång uppräkning av flygplatser
              som är viktiga av tillgänglighetsskäl och av regionalpolitiska
              skäl. Men det är inte så att det inte har hänt någonting på järnvägssidan.
              Vi i Vänsterpartiet tycker att det är rätt så rimligt att de orter
              som är försedda med snabbtågstrafik i första hand ska få sina
              transportbehov tillgodosedda på det sättet snarare än att den
              miljöbelastning som flyget ger upphov till ytterligare späs på.
              Statens ansvar måste ju vara att folk kan förflytta sig till och
              från. Det är ingen nackdel om det sker med ett mer miljövänligt
              transportslag än flyget.
            </seg>
            <seg n="0db240b7">
              Jag har också en fråga, Anders G Högmark, och den har att göra
              med jämställdheten. Vi har ju ett jämställdhetsmål. Men jag minns
              inte att Moderaterna yrkade avslag eller hade någon reservation
              i det sammanhanget. Det innebär att man har ett ansvar för att
              kvinnors behov av transporter ska bli lika tillgodosett som mäns
              behov.
            </seg>
            <seg n="d828f65e">
              Som vi i dag ser det har kollektivtrafiken, framför allt när
              det gäller buss och tåg, stora problem. Flyget däremot dras inte
              med precis samma problem. Är detta något som återfinns i era transportpolitiska
              överväganden? Det skulle vara intressant att höra om det finns
              med.
            </seg>
          </u>
          <note type="speaker" n="443656d4">
            Anf. 95 ANDERS G HÖGMARK (m) replik:
          </note>
          <u who="anders_g_hogmark_1a3b7b" xml:id="i-e268f214c5aadc25-1" n="0abfa666">
            <seg n="ed2e8d47">
              Fru talman! Det är viktigt med klimatpolitiska mål. Men det är
              också viktigt att se till att man i ett land som ligger långt
              från de stora ekonomiska centrumen ute i Europa och i världen
              i övrigt också inom landet har en tillgänglighet till de ekonomiska
              centrumen.
            </seg>
            <seg n="bd4f1ca6">
              När vi har drygt en miljon människor som inte går till arbetet
              varje dag är det kanske viktigare att fundera över om vi genom
              optimal tillgänglighet kan se till att när det gäller de verksamheter
              som bedrivs inom landet och de företag och verksamheter som kanske
              är utlandsägda och där man nagelfar tillgängligheten till det
              relativt avlägsna Sverige skapa maximalt goda betingelser för
              detta.
            </seg>
            <seg n="fcf22929">
              På något sätt är det, fru talman, två skilda världar vi diskuterar.
              Problem, problem, problem fokuserar Miljöpartiet och Vänstern
              på, medan vi ser möjligheterna och utmaningen att vi, när man
              ligger som vi gör och med tanke på den stora arbetslöshet vi har,
              också ser till att skapa den tillgänglighet som flyget innebär.
            </seg>
            <seg n="2c9571af">
              Jag är alldeles övertygad om att konsumenterna är kapabla att
              göra valet mellan flyg och järnväg, just i ett slags jämställdhetsperspektiv.
              Om man ska åka till exempel till Helsingfors och det med tåget
              tar trefyra timmar i vardera riktningen jämfört med tvåtvå och
              en halv timme med flyget är det alldeles uppenbart att flyget
              just i ett jämställdhetsperspektiv för de makar som båda unga
              familjeförsörjare är kolossalt viktigt att kunna ha tillgång till
              om de nu inte ständigt ska övernatta, övernatta, övernatta.
            </seg>
            <seg n="a238c4c9">
              Just i ett jämställdhetsperspektiv är flyget suveränt genom möjligheten
              att åka fram och tillbaka, till och från en förrättning, under
              en och samma dag. På den punkten är det alltså bra.
            </seg>
            <seg n="73a33176">
              På samma sätt väljer många barn och äldre flyget och skulle aldrig
              våga välja tåget med dess långa transporttider.
            </seg>
            <seg n="461b8681">
              Sammanfattningsvis: Det är kolossalt angeläget att skapa en maximal
              tillgänglighet för näringslivet genom goda förbindelser. Både
              i ett jämställdhetsperspektiv och i ett socialt perspektiv är
              flyget utomordentligt viktigt; det fyller en väldigt viktig funktion.
            </seg>
          </u>
          <note type="speaker" n="24247198">
            Anf. 96 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-8" n="8c17a72f">
            <seg n="14d1878d">
              Fru talman! Jag hörde inget svar på frågan om Anders G Högmark
              står bakom det transportpolitiska målet eller ej. Jag hörde inte
              heller något svar beträffande hur vi ska komma till rätta med
              de klimat- och miljöproblem som dagens flygvolym ger upphov till.
            </seg>
            <seg n="f3d20212">
              Däremot uppfattade jag ett intressant inlägg här om hur vi ska
              nå jämställdhetsmålet när det gäller transporter. Jag har inte
              riktigt, det måste jag erkänna, förstått hur de ska gå till. Men
              det kan Anders G Högmark kanske utveckla i sitt svar.
            </seg>
            <seg n="c22d3990">
              Jag bor själv på en ort med goda möjligheter till både tåg och
              flyg. Det tar något längre tid med tåget, men de flesta av oss
              som tar tåget arbetar när vi sitter på tåget. Det är faktiskt
              ett jämställt transportslag. Vi som använder oss av tåget är lika
              många kvinnor som män. Någon enstaka gång händer det att jag är
              tvungen att ta flyget, och då kan jag notera att merparten är
              män. Jag ser att rätt lite arbete utförs på flyget jämfört med
              hur det är på tåget, så jag är inte säker på att de slutsatser
              som du där drar är alldeles riktiga.
            </seg>
            <seg n="950b5170">
              Det här med avståndshandikapp är rätt så intressant. Jag har
              aldrig hört Japan tala om avståndshandikapp i förhållande till
              sina marknader. De säljer uppenbart bilar till Europa och lyckas
              med det. Förmodligen ligger Japan mera perifert än Sverige i förhållande
              till sina marknader. Men man har löst transporterna framför allt
              med sjöfarten som är ett rationellt och jämförelsevis miljövänligt
              transportslag. Har Anders G Högmark en annan uppfattning om geografin
              i det avseendet?
            </seg>
          </u>
          <note type="speaker" n="c4ecf00a">
            Anf. 97 ANDERS G HÖGMARK (m) replik:
          </note>
          <u who="anders_g_hogmark_1a3b7b" xml:id="i-e268f214c5aadc25-2" n="0abfa666">
            <seg n="44cd8d5e">
              Fru talman! Jag delar uppfattningen att det är viktigt att komma
              till rätta med klimatpåverkan. Det är alldeles uppenbart att man
              då får väga vilka transportslag man eventuellt kan använda andra
              bränsletyper för. På något sätt kan man säga att för flyget är
              det, så långt vi nu kan överblicka, givet att det handlar om fossila
              bränslen. Dessutom har det gjorts ganska stora insatser för att
              reducera bränsleåtgången per flygkilometer, passagerarkilometer,
              under senare år. Och ännu mera går det att göra om man har en
              teknikpositiv inställning.
            </seg>
            <seg n="af9931b7">
              Jag är alldeles övertygad om att vi kommer att få acceptera att
              för att kunna hålla nämnda tillgänglighet kommer en del av klimatpåverkan
              att komma från flyget. Det är kolossalt olika för olika typer
              av transporter. För vissa transporter passar det förträffligt
              med sjöfarten och för andra med tåget. Men när det gäller att
              just snabbt kunna ta sig fram och tillbaka vid olika förrättningar
              där det framför allt inte gäller arbetet under resan utan där
              man ska möta människor och diskutera med människor är flyget överlägset.
              Jag vidhåller alltså beträffande diskussionen om att bromsa upp,
              att bromsa flyget, och med tanke på de människor som jobbar ute
              i landet att man undrar hur det står till.
            </seg>
            <seg n="37cabe0c">
              Frågan är: Hur reagerar utländska ägare till svenska verksamheter
              när de upptäcker att det blir svårare och svårare att driva flygförbindelser
              eller att de får lägga ned verksamheter. De kommer att uppfatta
              det som att det blir mer och mer avlägset att ha verksamheter
              i Sverige. Då kommer man att dra slutsatsen att man kanske ska
              överge verksamheten i Sverige. När vi har ett näringsliv som blir
              alltmer utlandsägt är det väldigt väsentligt att bilden av Sverige
              inte blir att det känns alltmer avlägset. Det ska vara ett alltmer
              tillgängligt Sverige, och där spelar flyget en helt avgörande
              roll.
            </seg>
            <seg n="ec0c0967">
              Jag är alldeles övertygad, fru talman, om att en proposition
              som inte innehåller ett bejakande av flygets möjligheter kommer
              att vara en proposition som näringslivet och ytterst de tiotusentals
              arbetslösa kommer att uppleva som en besvikelse.
            </seg>
          </u>
          <note n="14769cf6">
            Överläggningen var härmed avslutad.
          </note>
          <note n="15c97f23">
            5 § Vägfrågor
          </note>
          <note n="ef867d9d">
            Föredrogs
          </note>
          <note type="speaker" n="be3db020">
            Anf. 98 JARL LANDER (s):
          </note>
          <u who="jarl_lander_83d55e" xml:id="i-64d9cabdaadc0289-0" n="085e717c">
            <seg n="94b72d62">
              Fru talman! Mitt lilla uppdrag i dag är att ge en övergripande
              introduktion över trafikutskottets betänkande nr 11 som handlar
              om vägfrågor. De här frågorna är väckta i ett antal motioner under
              den allmänna motionstiden. För att det ska bli en introduktion
              tänkte jag göra någonting som med vackra ord heter en kort exposé
              över reservationerna. Jag tror att det kan bli en ganska intressant
              debatt.
            </seg>
            <seg n="9edd0f62">
              Reservation 1 handlar om väginfrastrukturen. Här säger reservanterna
              från den borgerliga sidan att dagens väginfrastruktur inte tillgodoser
              de behov som finns inom olika näringar i olika delar av landet.
              Det ska bli spännande att höra vad den debatten leder till, om
              vi är överens eller inte.
            </seg>
            <seg n="cc58a569">
              Vad gäller enskilda vägar finns det en borgerlig reservation
              där man pratar om att anslaget behöver höjas kraftigt. Man pekar
              också i sin reservation på att ansvaret för broar och enskilda
              vägar behöver föras över till staten alltså en privatisering omvänt.
              Jag tror det kan bli en intressant diskussion.
            </seg>
            <seg n="72db89a5">
              Vad gäller vägvisning finns det i betänkandet en reservation
              där man påstår att det är berättigat med kritik mot det regelsystem
              som finns för dagens vägskyltning. Det är bristande hänsyn till
              turistintressen och kulturella intressen i vägskyltningen. Det
              kan också leda, som jag ser det, till en spännande diskussion.
            </seg>
            <seg n="d4aa3e04">
              Sedan kommer en gammal käpphäst i det här sammanhanget som trafikutskottet
              har pratat mycket om tidigare, och det är Vägverkets verksamhet
              som man i en reservation anser ska säljas ut. Likaså säger man
              vad gäller Vägverkets upphandlingar att man inte tror att en statlig
              myndighet ska kunna arbeta effektivt.
            </seg>
            <seg n="d67a6910">
              Sammantaget, fru talman, tror jag att det blir en bra och intressant
              debatt. Jag hoppas att den här korta introduktionen kan ge en
              liten vägledning av vad som hända skall.
            </seg>
          </u>
          <note type="speaker" n="8161213b">
            Anf. 99 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-8219720c146d596b-1" n="31b46af1">
            <seg n="78e04430">
              Fru talman! Utskottets majoritet avstyrker i vanlig ordning motioner
              om utbyggnaden av infrastrukturen som kommer från oss i oppositionspartierna,
              med hänvisning till att den står bakom regeringens planeringsramar
              i den så kallade infrastrukturpropositionen. Att ni i vänsteralliansen
              står bakom, långt bakom, denna pappersprodukt har vi länge förstått.
            </seg>
            <seg n="90fba169">
              När kan ni tänka er att ta ett steg framåt eller åtminstone säga
              att ni inte klarar det som ni har sagt i infrastrukturpropositionen?
              Vi kan se i budgeten för 2004 att ni inte klarar de mål som ni
              har satt upp för drift och underhåll av vägnätet. Inte heller
              klarar ni det år 2005 i förhållande till vad som står i infrastrukturpropositionen.
            </seg>
            <seg n="6fed7feb">
              Jag vill kort fråga regeringsföreträdarna: Vad är det egentligen
              som ni hänvisar till? Är det till en infrastrukturproposition
              som ska sträcka sig mellan 2004 och 2015 och som blir övergiven
              innan bläcket har torkat? Eller lever ni i en illusion att ni
              en vacker dag kommer att anslå mer pengar än vad som sagts i propositionen
              för att ni ska klara totalsummorna? Jag är övertygad om att väljarnas
              dom kommer att slå hårt emot er i den här frågan i det kommande
              valet hösten 2006.
            </seg>
            <seg n="66bf77a2">
              Så här långt kan ni åtminstone inte säga att ni har klarat vad
              ni har sagt. Det är väl märkligt när man ansåg sig kunna visa
              en så stor satsning som skulle gälla i så många år. Propositionen
              antogs förra våren, och den är redan inaktuell. En kan fråga sig
              om en ska skratta eller gråta. Men jag ska givetvis inte vara
              skadeglad över att ni inte har klarat de mål för vägnätet som
              ni har satt upp, utan jag måste i stället beklaga att svenska
              folket måste utstå med en politik som inte ens håller så länge
              att bläcket hinner torka i era betänkanden.
            </seg>
            <seg n="8d58b4db">
              Jag vill kort ta upp våra reservationer i det här betänkandet.
            </seg>
            <seg n="76efbf45">
              Fru talman! I reservation nr 1 redogör vi för behovet av en fungerande
              väginfrastruktur. Vi tar upp att vägsystemen är en grundförutsättning
              för att landets företag ska kunna växa och för att välfärden ska
              kunna tryggas. Vi tar upp det bristande underhåll som fortskrider
              i vårt land.
            </seg>
            <seg n="a6a11ca7">
              Fru talman! Jag yrkar redan nu bifall till reservation nr 1 i
              det här betänkandet som tar upp just dessa frågor.
            </seg>
            <seg n="b43b4005">
              I reservation nr 2 tar vi upp problem för de enskilda vägarna
              och att bidragsnivåerna har urholkats för detta vägnät. Det är
              viktigt att påminna om att en så stor del som 70 % av det svenska
              vägnätet består av enskilda vägar. De har en avgörande betydelse
              för möjligheten att leva och bo på landsbygden. De är också av
              stort värde för bland annat turist- och skogsindustrin. En del
              vill kalla det regionalpolitik att värna om enskilda vägar. Det
              är näringspolitik att värna om de enskilda vägarna. Vi vill att
              hela landet ska kunna leva.
            </seg>
            <seg n="8903582b">
              Det är också viktigt för jakt, fiske och friluftsliv att de enskilda
              vägarna fungerar. En miljon människor använder dessa vägar varje
              dag. Vi inom alliansen är medvetna om de problem som de enskilda
              väghållarna står inför i dag. Jag förmodar att regeringsföreträdarna
              vill säga detsamma när de ska upp i debatten, men det måste i
              så fall bli med viss rodnad då det inte görs någonting.
            </seg>
            <seg n="7cb10a19">
              Vidare har vi en reservation om dagens system för vägvisning,
              där vi påpekar det otillräckliga lokala inflytandet och bristande
              hänsyn till företag samt till turistintressen och kulturella intressen.
              Vi anser att ett nytt regelsystem behövs. Fortfarande fungerar
              det inte, även om det sagts att det skulle fungera så bra. Det
              är viktigt för att lokala företag och turism ska fungera på landsbygden.
            </seg>
            <seg n="20bca2dd">
              När det gäller Vägverket har vi reservationer såväl om verkets
              organisation med affärsdrivande verksamhet inblandad i ordinarie
              myndighetsarbete som om att Vägverkets upphandling måste ses över.
              Det är kända moderata ståndpunkter, och jag är inte förvånad över
              att vänsteralliansen vill motarbeta. Men som den sanna optimist
              jag är tror jag att även regeringspartiet en vacker dag kommer
              till insikt och omvärderar sina ståndpunkter. Fast förhoppningsvis
              är det då för sent eftersom det redan är verkställt av en annan
              regering.
            </seg>
            <seg n="cf949fa2">
              Vidare har vi i reservation nr 6 tagit upp behovet av en miljökonsekvensutvärdering
              av så kallade trefältsvägar. Riksdagsledamot Kenth Högström har
              tagit upp sträckan GävleTönnebro på E 4:an som ett exempel på
              en vägsträcka som mer ingående borde utvärderas. Vi stöder den
              tanken och vill inte avfärda ytterligare kunskap i dessa frågor
              på det enkla sätt som majoriteten har gjort.
            </seg>
            <seg n="92d12a9b">
              Fru talman! Gång efter annan diskuterar vi olika frågor som alltsomoftast
              hänvisas till framtida propositioner som ska vara allas lycka.
              Under ett antal år har regeringen försökt att hålla humöret upp
              på alla infrastrukturintresserade med hänvisning till att det
              ska komma nya propositioner som innebär krafttag för svensk transportsektor.
            </seg>
            <seg n="0e8471cb">
              I dag ser vi resultatet, och luften går bokstavligen ur såväl
              bildäck på dåliga vägar som vårt humör när vi ser hur dessa frågor
              hanteras. Nu har vi väntat länge på en transportproposition. Det
              senaste jag hörde var att den försenade propositionen skulle komma
              till riksdagen eventuellt den 9 juni eller innan vi stänger för
              sommaruppehållet.
            </seg>
            <seg n="9b6725c6">
              Fru talman! Jag vill delge talmannen en allvarlig fundering som
              jag går och bär på: Ska svenska folket bli lika besvikna den här
              gången när regeringen lägger fram sina förslag? Ett stalltips,
              fru talman, är: Jo, det kommer de att bli.
            </seg>
          </u>
          <note type="speaker" n="6f9011b7">
            Anf. 100 ERLING BAGER (fp):
          </note>
          <u who="erling_bager_896127" xml:id="i-b518ffa3ec07f241-5" n="deb86da3">
            <seg n="9b3263ee">
              Fru talman! Jag ersätter Runar Patriksson i denna debatt.
            </seg>
            <seg n="897773b4">
              Folkpartiet står bakom samtliga reservationer i detta betänkande,
              men jag nöjer mig med att enbart yrka bifall till reservation
              nr 1 av Folkpartiet, Moderaterna, Kristdemokraterna och Centern.
              Den handlar om bättre stöd till den svenska vägstrukturen.
            </seg>
            <seg n="1ff7192a">
              Våra partier har vid otaliga tillfällen påpekat att eftersläpande
              underhåll och besvärliga flaskhalsar måste åtgärdas. Samtidigt
              måste vi blicka framåt och utveckla vägnätet utifrån framtidens
              behov. Våra partier har därför i olika sammanhang senast vid behandlingen
              av budgetpropositionen för 2005 föreslagit ökade anslag för detta
              ändamål.
            </seg>
            <seg n="d0fd2495">
              Jan-Evert Rådhström har noggrant gått igenom alliansens reservation.
              Jag ska därför inte upprepa så mycket av detta, mer än att säga
              att detta är en viktig reservation för våra vägnät.
            </seg>
            <seg n="9c16d77e">
              En annan reservation, nr 2, handlar om enskilda vägar. Där tar
              vi upp att villkoren för enskilda vägars underhåll har försämrats
              under de senaste tio åren, vilket är mycket bekymmersamt.
            </seg>
            <seg n="868d23b4">
              I det här sammanhanget vill jag ta upp skärgårdstrafiken och
              färjetrafiken som ju ingår som enskilda vägar. Vi har i olika
              motioner påtalat att regeringens hantering har dragit ut på tiden
              alltför länge. Det är angeläget att regeringen nu vidtar åtgärder
              så att de dokumenterade olikartade villkoren och oklarheterna
              får en skyndsam lösning.
            </seg>
            <seg n="0fa5cc1b">
              Ett särskilt beklämmande exempel på regeringens oförmåga att
              komma fram till en lösning i dessa frågor är trafiken på Holmön.
              Men det finns även andra exempel, bland annat trafiken till Visingsö.
              Trafiken i Göteborgs södra skärgård kan också nämnas här, och
              jag tänker då speciellt på gods- och varutransporterna till Göteborgs
              södra skärgård som är väldigt särbehandlade.
            </seg>
            <seg n="d984585f">
              Jag vill också ta upp reservation nr 6 från Moderaterna, Folkpartiet
              och Kristdemokraterna som handlar om de mötesseparerade vägarna
              med vajerräcken. Därigenom förändrar man vägens karaktär på ett
              positivt sätt. Vajerförsedda vägar har betytt oerhört mycket för
              att öka trafiksäkerheten på dessa vägar. Statistiken visar tydligt
              att trafiksäkerheten har ökat på tidigare olycksdrabbade vägar
              som nu försetts vajerräcken, och det är mycket bra och glädjande.
            </seg>
            <seg n="9e7a5912">
              Vi vill ta upp miljökonsekvenserna när det gäller några vägstumpar.
              En vägstump gäller E 4:an mellan Tönnebro och Gävle där miljöproblemen
              har ökat, särskilt vid större trafikanhopningar. När vägen bara
              har en fil kan man hamna bakom ett lastfordon som kör långsamt.
              När det blir två filer trampar man på gasen för att kunna köra
              om, och utsläppen från trafiken blir då större.
            </seg>
            <seg n="0343f7db">
              Vad vi ville med denna alliansreservation var att stödja en socialdemokratisk
              motion där man föreslår att det borde göras en ordentlig miljökonsekvensutvärdering
              där man jämför två-plus-en-väg och fyrfältsväg. Det kan finnas
              behov av att särskilt beakta detta när man tar ställning om det
              ska vara två-plus-en-väg eller en fyrfältsväg.
            </seg>
            <seg n="03937682">
              Med denna reservation yrkar vi att en ordentlig miljökonsekvensutvärdering
              ska genomföras för att Vägverket ska ha ett bättre underlag framgent.
            </seg>
            <seg n="2b36a743">
              Fru talman! Med detta har jag gått igenom Folkpartiets ståndpunkter
              i det här betänkandet.
            </seg>
          </u>
          <note type="speaker" n="3c3e60c3">
            Anf. 101 JOHNNY GYLLING (kd):
          </note>
          <u who="johnny_gylling_eaf684" xml:id="i-c5b2438c9c0b39eb-1" n="873a08a7">
            <seg n="1b01cd86">
              Fru talman! I måndags kväll körde jag på min motorcykel från
              Göteborg till Helsingfors. När man kör en så lång sträcka har
              man tid att fundera. Jag körde alltså mellan de två största städerna
              i Sverige. Men det var inte motorväg hela tiden. Då tänkte jag
              på ett väldigt gammalt politiskt beslut om den nordiska triangeln,
              att man skulle knyta ihop de nordiska huvudstäderna med motorväg.
              Göteborg är visserligen ingen huvudstad, men vägen till Oslo går
              ju förbi där. Jag tycker alltså att det är väldigt svagt att vi
              inte har motorväg mellan Göteborg och Helsingfors.
            </seg>
            <seg n="4733394c">
              Nu valde jag vägen över Jönköping för där finns trots allt mest
              motorväg. Riksväg 40 är väldigt bra fram till Borås, men sedan
              blir den smal och kurvig. Det fanns olika skyltar där det stod:
              Olycksdrabbad vägsträcka, varning för älg och så vidare.
            </seg>
            <seg n="78fc7da9">
              Jag fick väja flera gånger för mötande bilister som försökte
              sig på farliga omkörningar. Det är mycket trafik på den vägen
              med många lastbilar. Hade jag valt den andra vägen, E 20, till
              Helsingfors hade det varit ännu sämre och ännu mindre motorväg.
            </seg>
            <seg n="625c9123">
              Detta är ett tecken på att regeringen i Sverige har misslyckats
              med att sköta infrastrukturen och med att knyta ihop de stora
              städerna med bra vägar.
            </seg>
            <seg n="834dc48f">
              Jag hittade en rapport från Sveriges byggindustrier. Den är visserligen
              från 2001, men kritiken i den gäller fortfarande. Rubriken lyder:
              Utarmningen av det svenska vägnätet fortsätter. Sedan skriver
              man: Vi satsar endast 0,3 % av bruttonationalprodukten till investeringar
              i vägar, och det är väldigt lågt. Det har aldrig tidigare varit
              så lågt i modern tid.
            </seg>
            <seg n="f8fc2d75">
              Om jag hade kunnat visa ett diagram skulle jag ha velat göra
              det, men det går ju inte just nu. Men vi kan ta hjälp av tavlan
              här bakom som föreställer vackra berg och tänker oss ett lite
              högre berg, ett spetsigt berg, som en kurva som visar hur mycket
              pengar Sverige har satsat på investeringar i vägar och gator från
              1950 till 2000.
            </seg>
            <seg n="1d49523a">
              Det var alltså på 60-talet som vi satsade som mest på att bygga
              ut det svenska vägnätet. Sedan har kurvan gått ned igen. Men det
              finns ett lite mindre berg på slutet, och det råkar visa just
              den period då vi hade en borgerlig regering i Sverige, då vi hade
              väldigt stora problem med ekonomin i Sverige men samtidigt satsade
              mycket på att bygga ut och förbättra vägnätet. Som av en händelse
              satt då de fyra allianspartierna vid makten. Därefter fortsätter
              kurvan att slutta utför, och beräkningarna fram till 2015 går
              sakta, sakta utför.
            </seg>
            <seg n="7b18583b">
              Rapporten från Sveriges byggindustrier pekar på att vi satsar
              mindre och mindre av BNP på investeringar i vägar. Samtidigt ökar
              ju trafiken. Det här går alltså inte ihop. Vi har en svag regering
              på det här området.
            </seg>
            <seg n="43002395">
              Låt mig ge ett exempel. Väg 604 går mellan Gnosjö och Anderstorp
              i Småland. Ja, men, säger någon, i Gnosjö går väl allting väldigt
              bra. Man hör ju ofta hur bra företagen går där. Men vad man kanske
              inte vet är att Gnosjö har tappat 500 invånare på fem år. 400
              jobb har flyttats till utlandet. Just den här vägen är väldigt
              viktig att bygga ut, därför att där rullar massor av lastbilar
              mellan företagen. I den här regionen samarbetar företagen. Man
              förädlar produkter åt varandra. Man flyttar produkter från det
              ena företaget till det andra och till det tredje innan de är färdiga.
              Därför är man väldigt beroende av vägarna. Men just den här vägen
              är så dålig, och Vägverket skjuter på upprustningen hela tiden.
            </seg>
            <seg n="cfa39e64">
              Ett annat exempel är E 22 i Blekinge, som jag själv kommer ifrån.
              Jag vill tacka Kenth Högström som har skrivit en väldigt bra motion
              om att titta på detta med trefältsvägar, för just så ser det ut
              i Blekinge. Där är det alltså tre körfält. Det är väldigt bra
              att ha en mittbarriär så att man inte möter någon trafik, men
              om det är mycket trafik, mycket lastbilar på vägen som det är
              i Blekinge, kan det vara andra problem. Det blir en ojämn rytm.
              Det blir stora stressmoment. Ibland blir det till och med stopp
              på vägen där det bara finns en fil. Det orsakar olyckor när det
              blir stopp, för att inte tala om alla problem det ställer till
              med.
            </seg>
            <seg n="149dc63d">
              Trefältsvägar tål inte mycket trafik. Därför måste vi ha flera
              fyrfältsvägar. Men det får vi ju knappast med den här regeringen.
            </seg>
            <seg n="7b66d09a">
              Vad vill då Kristdemokraterna, som jag representerar? Ja, vi
              har lyckats hitta 1,7 miljarder mer än regeringen till vägarna
              de närmaste åren. Vad vill allianspartierna? Självklart kan vi
              inte lova motorväg till alla människor i Sverige, men vi garanterar
              att vi kommer att göra bättre ifrån oss än Socialdemokraterna
              om vi får flytta in i Rosenbad efter nästa val. Och varför kan
              jag lova det? Jo, i dag har Socialdemokraterna två så kallade
              stödpartier, Vänsterpartiet och Miljöpartiet, men när det gäller
              vägar skulle jag vilja kalla dem för bromspartier i stället. Vi
              har inga bromspartier i vår allians.
            </seg>
            <seg n="4480f58e">
              Det är inte konstigt att Göran Persson ser trött ut ibland. Han
              måste ju köra med handbromsen på hela tiden. Om man kör en bil
              med handbromsen på så stannar antingen bilen till slut eller så
              slits bromsbanden ut. Vi får väl se vad som händer först till
              nästa val.
            </seg>
          </u>
          <note n="98a83b09">
            Fru talman! Jag yrkar bifall till reservation 1.
          </note>
          <note type="speaker" n="27e2883b">
            Anf. 102 SVEN BERGSTRÖM (c):
          </note>
          <u who="sven_bergstrom_97960e" xml:id="i-167311175994c428-5" n="9fe71f67">
            <seg n="2e076851">
              Fru talman! Betänkandet om vägfrågor handlar om många olika frågor
              som aktualiserats i en rad olika motioner. Rent allmänt finns
              det, som Johnny Gylling, Jan-Evert Rådhström och Erling Bager
              tidigare konstaterat, en tydlig skillnad mellan allianspartierna
              å ena sidan och regeringen och stödpartierna å den andra sidan
              i de här frågorna. Allianspartierna, där Centerpartiet ingår,
              vill satsa mera kraftfullt på ett bra vägnät i hela landet. Regeringen
              pratar ofta väl och talar om att nu ska vi göra rejäla satsningar
              på att rusta vägarna, öka framkomligheten, satsa på bärighet och
              tjälsäkring. Det är retoriken, de yviga löftena. I praktiken däremot
              visar det sig att pengarna inte räcker till att klara de löften
              som ställs ut.
            </seg>
            <seg n="f67bf150">
              Regeringen beslutade i höstas om en stor satsning på infrastruktur
              i Västra Götaland, främst en vägsatsning mellan Göteborg och Trollhättan.
              Det blir säkert en välmotiverad standardhöjning för det området.
              Problemet är att regeringen lät det gå ut över en rad andra angelägna
              projekt runtom i landet. Miljonerna försvann för planerade satsningar
              som trafikplats Måby på E 4, sträckan BrattbyVännäs på E 12, sträckan
              NackstaMatfors i Hans Stenbergs hemtrakter på E 14 och en rad
              projekt på E 22 i Lund, Råby, Fogdarp, Linderöd, SätarödVä.
            </seg>
            <seg n="d84c9e26">
              Nästa exempel var stormen Gudrun vid årsskiftet. Här var regeringen
              återigen tvungen att styra om pengar för att klara den akuta situationen
              i Småland. Men det gick ut över vägunderhåll och andra satsningar
              på andra håll i landet.
            </seg>
            <seg n="7d53c5cf">
              Att löften ges som sedan sviks med hänvisning till aldrig så
              välmotiverade andra akuta insatser har skapat en väldig frustration
              runtom i landet. Det visar att regeringen har en ekonomisk planering
              som är så bristfällig att en vanlig hushållsbudget i vilken vanlig
              familj som helst framstår som robust och stabil. I en vanlig familj
              vet man att något kan hända med bilen, med huset, med båten som
              kan kosta några tusen och som man måste kunna klara att betala,
              även om det inte var planerat. Men Sveriges nuvarande regering
              har inte beredskap att klara en oväntad utgift. Då tvingas man
              i stället att skära bort något annat, som i det här fallet är
              angelägna vägsatsningar på olika håll i landet.
            </seg>
            <seg n="dbb98bd5">
              När riksdagen beslutade om det stora infrastrukturpaketet fram
              till år 2015, för ett år sedan ungefär, i den här kammaren, pratade
              Ulrica Messing från regeringsbänken om att det låg 380 miljarder
              kronor på bordet. Det lät ungefär som att det låg 380 miljarder
              som man skulle investera och att det bara var att dela ut dem.
              Men det är inte riktigt så. Det har vi ju sett redan nu. Pengarna
              räcker inte ens till vissa mindre omfördelningar när akuta lägen
              uppstår. Det finns inga reserver. Precis som jag sade då, för
              ett år sedan, återstår dessutom hela 66 miljarder kronor att finansiera
              för regeringen för att man ska kunna fullfölja det stora paketet.
            </seg>
            <seg n="bb1b3c87">
              För Centerpartiet har det varit, och kommer också att vara framöver,
              en hjärtefråga att se till att klara en bra standard på våra vägar
              och att se till att våra vägar är framkomliga i hela landet året
              runt. Därför har vi i många år haft mer pengar i våra budgetalternativ
              än vad regeringen har, och vi har särskilt betonat vikten av att
              sköta det vägkapital som finns på ett klokt och framsynt sätt.
              Om man missköter underhållet av vägarna i dag, som regeringen
              gör, slår det tillbaka i form av mångdubbelt högre kostnader senare.
            </seg>
            <seg n="88a990e5">
              I reservation nr 1 från allianspartierna betonar vi att väginfrastrukturen
              är en grundförutsättning för växande företag och en tryggad välfärd
              i framtiden. Jag yrkar bifall till denna reservation.
            </seg>
            <seg n="0de96ed6">
              Det dominerande vägnätet i vårt land är när det gäller omfattning
              de så kallade enskilda vägarna. Jag säger de så kallade, för dessa
              vägar är i huvudsak tillgängliga för alla människor. De är inte
              enskilda i den meningen. De finns såväl i storstadens närhet som
              på ren landsbygd. Enskilda vägar är ofta en finmaskig förlängning
              av det allmänna vägnätet och har en avgörande betydelse för landsbygdsboende,
              för näringsliv, för jakt, fiske, friluftsliv och turism, som Jan-Evert
              Rådhström tidigare förtjänstfullt redovisat.
            </seg>
            <seg n="e3057ae2">
              En fungerande infrastruktur även på landsbygden är en hörnsten
              i den svenska regionalpolitiken. Centerpartiet har varit pådrivande
              för en högre ambitionsnivå så att också det enskilda vägnätet
              kan ges en godtagbar standard. Trafikutskottet har faktiskt gång
              på gång betonat vikten av att ge de enskilda vägarna tillfredsställande
              förutsättningar så att riksdagens transportpolitiska mål kan uppfyllas.
            </seg>
            <seg n="ea9bf319">
              Fru talman! Problem knutna till den enskilda väghållningen är
              bland annat att bidragen är underdimensionerade och att kostnader
              för exempelvis reparation av broar är större än vad en normal
              och rimlig vägsamfällighet kan klara av att bära. Mot den bakgrunden
              menar vi att de kloka förslagen i den så kallade Brevutredningen,
              det fanns många dåliga förslag i Brevutredningen men det fanns
              kloka också, borde genomföras. Det handlar bland annat om att
              Vägverket ska ta över ansvaret för så kallade konstbyggnader i
              form av broar.
            </seg>
            <seg n="2a00c6fc">
              Jag har ett exempel ur verkligheten. En bro i Östergötland behöver
              ersättas till en beräknad kostnad av tre miljoner kronor enligt
              Vägverket. 70 %, eller 2,1 miljoner kronor, kan påräknas i statsbidrag.
              Återstående 900 000 kronor ska fördelas över ett tjugotal hushåll.
              Kommunala bidrag utgår inte i den här kommunen. EU-bidrag kan
              inte påräknas. Det är en fullkomligt orimlig situation att så
              få hushåll ska bära en så stor kostnad.
            </seg>
            <seg n="9108c6d0">
              Det vore välkommet om Socialdemokraternas och regeringens representant
              kunde ge besked i dagens debatt om att de här frågorna kommer
              nu i den aviserade transportpolitiska propositionen, som vi väntar
              på. Jag hoppas att vi kan få besked om detta i den återstående
              delen av debatten.
            </seg>
            <seg n="189897ce">
              Det finns mycket annat angeläget i det här betänkandet, till
              exempel om vägsalt. Vi har gång på gång från utskottets sida betonat
              att vi ska minimera användningen av vägsalt. Vi vet att ett stort
              antal vattentäkter påverkas negativt av den stora användningen
              av vägsalt. Vi har gång på gång sagt att vägsaltsanvändningen
              ska minimeras, men vi har hittills inte sett så mycket av det.
              Det är bra att utskottet återigen understryker detta och välkomnar
              att Vägverket under 2004 har antagit en ny strategi för att minimera
              saltanvändningen.
            </seg>
            <seg n="066c35fa">
              Mötesseparerade vägar har vi talat om tidigare. Jag delar sympatin
              för Kenth Högströms motion. Jag bor själv i det här länet. Det
              är, tror jag, angeläget att vi tittar närmare på vilka miljökonsekvenser
              det får att vi får en ryckig trafikrytm på de här vägarna.
            </seg>
          </u>
          <note n="e3f6efe3">
            Med detta, fru talman, yrkar jag alltså bifall till reservationerna
            1 och 2 i dagens betänkande.
          </note>
          <note type="speaker" n="3e12e6f2">
            Anf. 103 HANS STENBERG (s):
          </note>
          <u who="hans_stenberg_61db75" xml:id="i-6302f7d60f7718c6-1" n="11dde86b">
            <seg n="500d6011">
              Fru talman! Vägtransporterna och vägnätet har ju en oerhörd betydelse
              inte bara för vägtransporterna utan också för alla andra transportslag.
              Alla transporter, oavsett om de går på sjön, på järnväg eller
              med flyg, kräver i 99 fall av 100 en anslutningstransport via
              vägen. Det är lätt att slå fast att det är vårt viktigaste transportsätt.
            </seg>
            <seg n="18a83de0">
              Som flera andra har sagt tidigare i debatten är huvuddelen av
              det svenska vägnätet enskilt. Som också tidigare har sagts av
              flera har det ju en väldigt stor betydelse inte bara för dem som
              bor på landsbygden utan kanske framför allt för näringslivet.
              Svensk ekonomi skulle inte vara där den är i dag om vi inte hade
              de enskilda vägarna. Vi kan också konstatera att vi har en oerhört
              effektiv användning av skattepengarna när det gäller de enskilda
              vägarna, bland annat genom de insatser som görs av de enskilda
              vägföreningarna och folk som sitter i styrelserna eller framför
              allt på grund av de insatserna. Där utförs mycket obetalt arbete.
              Där görs stora insatser till väldigt små kostnader.
            </seg>
            <seg n="5f7e07cc">
              Det system vi har med enskilda vägar är alltså ett oerhört effektivt
              och väl fungerande system för statens del. Det är viktigt att
              de människor som jobbar med det här ute i de enskilda vägföreningarna
              får resurser så att de kan klara underhållet. Det slår vi fast
              i det här betänkandet, att det är viktigt att man åtminstone bibehåller
              bidragsprocenten i ett första steg tills man slutligt kan ta ställning
              till de förslag som finns i Brevutredningen. Det behövs för att
              man ska kunna upprätthålla ett väl fungerande enskilt vägnät.
            </seg>
            <seg n="c1a52d64">
              Jag vill också ta upp vägsaltet, som Sven Bergström nämnde tidigare.
              Det är klart att det finns väldigt starka miljöskäl för att minska
              saltanvändningen. Men samtidigt är det här en väldigt svår avvägning.
              Det handlar om en avvägning mellan trafiksäkerhet, framkomlighet
              och miljö. Jag tror ju personligen att om det bara handlade om
              oss personbilstrafikanter skulle man kunna minimera saltanvändningen,
              dra ned den ordentligt. Man ser ju också en tendens, till exempel
              jag som ofta kör både på saltade och osaltade vägar, att hastigheterna
              stiger på de saltade vägarna. Mycket av de trafiksäkerhetsvinster
              man får med saltet försvinner i och med att man höjer hastigheten.
            </seg>
            <seg n="b4299b1b">
              Sedan har vi också nyttotrafiken, den tunga trafiken. Det som
              har hänt i områden där det har gjorts försök att verkligen dra
              ned kraftigt på saltningen är att man helt enkelt inte tar sig
              fram. Industrin får inte fram sina leveranser. Skolbussarna kommer
              inte fram. Samhället slutar nästan att fungera. Därför är det
              så oerhört svåra avvägningar att göra här i balansen mellan miljön,
              trafiksäkerheten och framkomligheten. Trots det måste vi göra
              vad vi kan för att få ned saltanvändningen. Jag ser väldigt positivt
              på de försök som görs med olika typer av andra medel, bland annat
              socker, när man blandar in sockerlösning i saltlösningen för att
              få ned saltmängden. Jag hoppas verkligen att det här fortsätter
              att slå lika väl ut som det har gjort i de inledande försöken.
              Då kanske vi har en lösning som gör att vi kan minska saltanvändningen
              utan att äventyra vare sig trafiksäkerhet eller framkomlighet.
            </seg>
            <seg n="90ec207c">
              En fråga som har varit uppe i dag rör Vägverkets sätt att upphandla.
              Det finns det också en reservation om. Det hänger också delvis
              samman med Vägverkets organisation, som bland annat Moderaterna
              tog upp här. Det är väldigt svårt att få den här marknaden, den
              så kallade marknaden, att fungera. Vi har några stora privata
              aktörer som är inne och utför vägunderhåll. De gör också investeringar
              på vägsidan.
            </seg>
            <seg n="369ff7bf">
              Tar man till exempel bitumen, som används i asfalten, har vi
              haft näst intill ett monopol på den marknaden. När Vägverket för
              att bryta upp detta monopol går in och gör en upphandling så att
              man på en mindre del av det upphandlade underhållet, ungefär 20
              %, tillhandahåller dessa insatsvaror bitumen, kross i vissa sammanhang
              har det mötts av ett ramaskri från delar av näringslivet. Ja,
              i klartext har det varit från dem som brukade tillhandahålla det
              här under ett monopol i praktiken.
            </seg>
            <seg n="8e94215e">
              Vi ser från Socialdemokraternas sida oerhört positivt på att
              man gör det man kan för att bryta upp det här monopolet, att man
              gör det man kan för att också få en bättre fungerande konkurrens
              på den här marknaden, för att effektivisera så att vi får ut mer
              för skattepengarna och kan pressa priserna.
            </seg>
          </u>
          <note n="e74941cf">
            Fru talman! Avslutningsvis vill jag yrka bifall till förslaget
            i utskottets betänkande och avslag på samtliga reservationer.
          </note>
          <note type="speaker" n="a4ba9a4e">
            Anf. 104 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-167311175994c428-6" n="9fe71f67">
            <seg n="19d18964">
              Fru talman! Hans Stenberg talar så klokt att man nästan skulle
              kunna tro att han talar för Centerpartiet, i all huvudsak i alla
              fall. Men han undviker att svara på en del frågor som jag ställde
              i mitt anförande och som jag gärna vill återkomma till. Det gäller
              bland annat: Kommer det några besked nu från regeringen i den
              transportpolitiska propositionen om hur det går med de förnuftiga
              förslagen i Brevutredningen?
            </seg>
            <seg n="05c6349e">
              Vi vet att redan 2003 i en redovisning av ett regeringsuppdrag
              konstaterade Vägverket att återanskaffningsvärdet för broarna
              på det statsbidragsberättigade enskilda vägnätet kunde uppskattas
              till ungefär 3 miljarder kronor. Vägverket konstaterade också
              att en betydande eftersläpning rådde när det gäller underhållet
              av dessa 4 000 broar och hänvisar i rapporten till en tidigare
              utredning från 2002. Av den här utredningen framgår att det finns
              behov av 380 miljoner kronor under en tioårsperiod, 120 miljoner
              kronor för akuta åtgärder som behöver komma till stånd inom tre
              år och 26 miljoner kronor per år för sedvanligt underhåll under
              perioden. De här akuta åtgärderna skulle alltså nu ha varit utförda,
              men som framgår av Vägverkets sektorsredovisningar har de inte
              kunnat genomföras inom tilldelade ramar. Effekten av detta blir
              naturligtvis sämre framkomlighet genom nedsättning av tillåten
              bärighet och risker för haverier med mera.
            </seg>
            <seg n="1f4ddd24">
              Därför är det väldigt angeläget att de här frågorna kommer upp
              till ett avgörande snarast. Jag vill gärna veta om Hans Stenberg
              nu kan ge besked till åhörarna och kammarens ledamöter om att
              det kommer konkreta förslag i de här frågorna i den transportpolitiska
              proposition som vi väntar på.
            </seg>
          </u>
          <note type="speaker" n="39a318d0">
            Anf. 105 HANS STENBERG (s) replik:
          </note>
          <u who="hans_stenberg_61db75" xml:id="i-6302f7d60f7718c6-2" n="11dde86b">
            <seg n="65ad85fe">
              Fru talman! Vi brukar inte presentera propositioner i förväg
              under kammardebatternas gång. Vi är väl medvetna om de bekymmer
              som Sven tar upp. Det finns ett eftersläpande underhåll av broar
              i det enskilda vägnätet. När det gäller till exempel pumpanläggningar,
              där detta kanske har upplevts som ännu mer akut, har man nu en
              ändrad policy från Vägverket och Banverket ofta handlar det om
              Banverket också i de här sammanhangen att man tar över ansvaret
              för nya anläggningar. Problemet är ju, och det finns både när
              det gäller broanläggningar och gamla pumpanläggningar, att har
              man en gång gjort en överenskommelse med en vägförening och betalat
              ut en klumpsumma som är så tilltagen att man med den ska klara
              underhållet för all framtid, blir det lite knepigt att retroaktivt
              gå tillbaka och ta över ansvaret.
            </seg>
            <seg n="4b7dce5d">
              Men det här är en fråga som måste hanteras på ett eller annat
              sätt. Jag vill inte sätta ned foten för om staten i framtiden
              ska ta över ansvaret för de här broarna eller om man ska ta till
              anslagen så att broarna kan rustas upp den vägen. Det får vi avgöra
              framöver, men frågan måste avgöras på ett eller annat sätt.
            </seg>
          </u>
          <note type="speaker" n="76017344">
            Anf. 106 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-167311175994c428-7" n="9fe71f67">
            <seg n="af6e1230">
              Fru talman! Hans Stenberg pratar väl igen, men det kommer inga
              konkreta besked. Orsaken till den oro som flera har ventilerat
              här är ju att det kommer signaler utsipprande från departementet
              om att den här propositionen kanske inte kommer eller kanske inte
              innehåller det man har trott att den skulle innehålla. Det finns
              dessvärre signaler om att det inte blir något förslag i den transportpolitiska
              propositionen heller när det gäller de kloka delarna i Brevutredningen.
              Då skjuter man det här ytterligare framåt i tiden, och osäkerheten
              består och orimligheten, precis som jag exemplifierade i mitt
              tidigare inlägg, för enskilda vägsamfälligheter blir allt större.
              Det blir en väldig belastning på några få enskilda som får ta
              smällarna om inte staten kan sätta ned foten och ge besked om
              hur det ska vara framöver.
            </seg>
            <seg n="612f2943">
              Det skulle vara välkommet om Hans kunde ge beskedet att det kommer
              en transportpolitisk proposition och den kommer att innehålla
              förslag på det här området.
            </seg>
            <seg n="b47f7f8c">
              Jag har ytterligare en liten fråga som jag skulle vilja att Hans
              kommenterade och som han inte tog upp i sitt inledande inlägg.
              Det gäller detta med vägvisning, som vi har en reservation om
              i betänkandet. Det är ingen tvekan om att det har väldigt stor
              betydelse för turismen och för lokala företagare att man får skylta
              på ett rimligt sätt och tala om att här finns en viss verksamhet.
              Hur ser Hans Stenberg och Socialdemokraterna på de här frågorna?
              Är det inte rimligt att lokala företagare har chansen att också
              vid allmän väg tala om att de finns så att de kan nås av potentiella
              kunder?
            </seg>
          </u>
          <note type="speaker" n="d5209988">
            Anf. 107 HANS STENBERG (s) replik:
          </note>
          <u who="hans_stenberg_61db75" xml:id="i-6302f7d60f7718c6-3" n="11dde86b">
            <seg n="d7f33de1">
              Fru talman! På den första frågan om det kommer en transportpolitisk
              proposition vill jag svara att självfallet gör det det. Jag tror
              att vi ska vänta med att debattera innehållet i den tills den
              har kommit. Vi kommer att få en debatt då också. Jag tänker inte
              i förväg tala om exakt vad som kommer att stå i propositionen
              på det området.
            </seg>
            <seg n="105438aa">
              Jag tror att vi är överens i sak när det gäller vägvisningen.
              Det är viktigt att vi får en väl fungerande vägvisning. Det är
              viktigt att man kan synas och skylta upp viktiga mål, särskilt
              för företag på landsbygden. Men jag tror att vi också är överens
              om att det måste göras på ett sådant sätt att man inte åsidosätter
              trafiksäkerheten.
            </seg>
            <seg n="fd548e99">
              Nu jobbar Vägverket väldigt intensivt med att förbättra skyltningen.
              För bara något år sedan inledde man ett projekt för att gå igenom
              hur vägvisningen ska se ut och försöka få till enhetliga regler
              över landet och en lite generösare tillämpning. Då tycker vi i
              utskottsmajoriteten att det är lite knepigt om riksdagen ska göra
              ett tillkännagivande till regeringen om att man ska ta tag i detta.
              Vägverket jobbar redan i dag för fullt med att försöka förbättra
              situationen.
            </seg>
          </u>
          <note type="speaker" n="45f521f8">
            Anf. 108 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-8219720c146d596b-2" n="31b46af1">
            <seg n="c17161ab">
              Fru talman! I mitt anförande ställde jag en fråga. Vad är det
              egentligen som majoriteten hänvisar till när den avslår våra motioner?
              Jag ställer frågan en gång till. Hänvisar ni till den övergivna
              infrastrukturpropositionen som redan är åsidosatt när det gäller
              anslaget? Eller hänvisar ni till en illusion om att infrastrukturpropositionen
              ska leda till pengar någon gång i framtiden? Jag tycker att det
              är viktigt att vi får det redovisat. Jag har med mig budgetpropositionen
              för både 2004 och 2005 om Stenberg vill ha lite stöd för hur siffrorna
              egentligen ser ut.
            </seg>
            <seg n="44af6f1e">
              Vidare skulle jag vilja fråga om de enskilda vägarna. Vi borde
              väl någon gång komma fram till ett resultat. År 1999 tillsattes
              Brevutredningen. Den var färdig i juli 2001 och överlämnade utredningens
              slutbetänkande till regeringen. År 2003 blev det nya uppdrag till
              Vägverket. Nu säger Stenberg att han inte vill sätta ned foten.
              Nej, det är ju det ni inte har gjort. Ni sätter inte ned foten.
              Ni står på ett ben och orkar inte ta ett enda steg framåt. Det
              är den situationen som vi befinner oss i. Regeringen har alltför
              länge stått på ett ben utan att sätta ned sin andra fot.
            </seg>
            <seg n="1e36c570">
              Frågan är, Stenberg: Vad har du att säga till svenska folket
              och dem som har behov av enskilda vägar? År ut och år in har vi
              sett att beloppet har urholkats på grund av att ökningen är alldeles
              för liten.
            </seg>
          </u>
          <note type="speaker" n="a44d825f">
            Anf. 109 HANS STENBERG (s) replik:
          </note>
          <u who="hans_stenberg_61db75" xml:id="i-6302f7d60f7718c6-4" n="11dde86b">
            <seg n="45304eef">
              Fru talman! För det första vill jag rätta till historieskrivningen.
              Vi har hittills upprätthållit bidragsprocenten. Det har inte skett
              någon försämring på det viset. Däremot kan jag hålla med om att
              vi skulle behöva ha ett bättre stöd till de enskilda vägföreningarna.
              Vi behöver få en lösning framför allt när det gäller hur man ska
              hantera broar och större konstbyggnader framöver.
            </seg>
            <seg n="37e9096d">
              Däremot vill jag inte redovisa innehållet i en proposition som
              ska läggas fram inom en nära framtid. Den debatten får vi faktiskt
              ta när den propositionen kommer.
            </seg>
          </u>
          <note type="speaker" n="b795cf11">
            Anf. 110 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-8219720c146d596b-3" n="31b46af1">
            <seg n="568e8388">
              Fru talman! För tredje gången ställer jag frågan till Stenberg:
              Vad är det ni hänvisar till i betänkandet när ni pratar om den
              infrastrukturproposition som blev framlagd och vi antog våren
              2004? Är det den övergivna infrastrukturpropositionen som ni är
              stolta över, eller är det en illusion om att det kommer pengar
              någon gång i framtiden? Det tycker jag att vi åtminstone ska ha
              ett besked om här i dag. Det är ju det som står i betänkandet.
              Men sanningen är ju den att det som vi tog beslut om, infrastrukturpropositionen,
              inte överensstämmer med verkligheten. Jag skulle alltså vilja
              få besked från Hans Stenberg, utan att jag behöver tro att det
              blir så som jag sade i mitt anförande lite elakt kanske nämligen
              att du kommer att få svara med en viss rodnad i ditt ansikte när
              det kommer fram. Men det tror jag naturligtvis inte. Du tror väl
              på er politik, så det kanske inte blir så.
            </seg>
            <seg n="9519034c">
              När det gäller de enskilda vägarna återstår det ju en del. Det
              låter nästan på Stenberg som om han är nöjd med dagens situation.
              Känner Stenberg till att det är mycket knapert med investeringar
              i det enskilda vägnätet, och mycket annat? Det är en situation
              som inte är långsiktigt hållbar. Vi får väl fortsätta vänta. Utredningen
              blev tillsatt 1999, och vi har ännu inte fått något konkret ut
              av detta. Men äldre än efter valet 2006, herr Stenberg, bör inte
              denna utredning bli, för då kommer det att bli andra åtgärder
              för det enskilda vägnätet i vårt land.
            </seg>
          </u>
          <note type="speaker" n="edb6a45a">
            Anf. 111 HANS STENBERG (s) replik:
          </note>
          <u who="hans_stenberg_61db75" xml:id="i-6302f7d60f7718c6-5" n="11dde86b">
            <seg n="51e6ae12">
              Fru talman! Vi kan börja med Brevutredningen. För det första
              har vi vidmakthållit bidragsprocenten. För det andra har vi i
              praktiken löst frågan om hur vi ska hantera pumpanläggningar.
              Det är flera saker kvar att hantera i Brevutredningen, men jag
              tror att både Rådhström och jag är ganska nöjda med att inte hela
              utredningens förslag genomfördes. Det fanns en hel del tokigheter
              i den utredningen. Men som sagt: Jag ska inte föregripa den transportpolitiska
              propositionen.
            </seg>
            <seg n="109fbf3e">
              Jag ska kommentera infrastrukturpropositionen, den övergivna
              infrastrukturpropositionen, som Rådhström säger. Den är inte på
              något sätt övergiven. Däremot har vi lite olika utgångspunkter.
            </seg>
            <seg n="e7743cb8">
              Som regeringsparti lever man ju i verkligheten. Varje budget
              måste till exempel balanseras med faktiska, riktiga inkomster.
              Det är inte så lätt i regeringsställning att finansiera ökade
              utgifter med skattesänkningar. Inte heller är vi socialdemokrater
              beredda att finansiera ökade vägsatsningar med försämrade sjukersättningar,
              försämrad a-kasseersättning och liknande åtgärder, utan vi ska
              klara det här inom de ramar som finns.
            </seg>
            <seg n="8b5b2f00">
              Det finns naturligtvis en tredje väg, och den har ju provats
              väldigt intensivt på den tiden då ni hade regeringsmakten. Då
              lånade man till hela klabbet, så att säga. Det är heller ingen
              väg som vi vill gå. Man kan lånefinansiera vissa projekt, visst,
              men man kan inte lånefinansiera hur mycket som helst. Ekonomin
              måste alltid sättas i förgrunden.
            </seg>
          </u>
          <note type="speaker" n="76f35c34">
            Anf. 112 ERLING BAGER (fp) replik:
          </note>
          <u who="erling_bager_896127" xml:id="i-b518ffa3ec07f241-6" n="deb86da3">
            <seg n="b3ae3301">
              Fru talman! Även jag vill ta upp frågor om enskilda vägar. Nu
              har några frågeställningar avhandlats här, men jag ville ta upp
              frågan om statsbidrag till enskilda vägar och procentandelen från
              staten. Som vi konstaterar i reservation nr 2 har statsbidragen
              för drift och underhåll av enskilda vägar halverats mellan åren
              1995 och 1996, och är fortfarande mycket låga därefter. Det är
              ett faktum. Behoven är stora, som har dokumenterats här. Enskilda
              vägar är livsnerver ute i lokalsamhällen ibland och mycket värdefulla.
            </seg>
            <seg n="2b9bc6b4">
              Jag tog i mitt anförande också upp den del som berör skärgårdstrafik.
              Jag nämnde trafiken till Holmön, till Visingsö och även i Göteborgs
              södra skärgård. Det här är viktiga saker för dessa öar och samhällen.
              Jag vill påpeka att det ansvariga statsrådet år 2003 i en interpellationsdebatt
              gav ett klart besked att det kommer en proposition under våren
              2004, och det har ju inte hänt.
            </seg>
            <seg n="5daf45b0">
              Jag måste fråga Socialdemokraterna: Det måste väl kännas en oro
              över att denna del av trafiken på enskilda vägar ännu inte har
              fått en lösning?
            </seg>
          </u>
          <note type="speaker" n="21b3920b">
            Anf. 113 HANS STENBERG (s) replik:
          </note>
          <u who="hans_stenberg_61db75" xml:id="i-6302f7d60f7718c6-6" n="11dde86b">
            <seg n="7520fd01">
              Fru talman! Ja, där kan vi vara överens. Det är olyckligt att
              den här frågan inte har lösts än. Den här trafiken har ju trots
              allt fungerat under många år, men det är viktigt att detta problem
              så snart som möjligt löses, och det slår vi också fast från vår
              sida i betänkandet.
            </seg>
            <seg n="2e809964">
              Jag skulle vilja ta upp en annan sak med Erling Bager. Det gäller
              den reservation som Folkpartiet har tillsammans med Moderaterna
              och som gäller Vägverkets upphandlingar. Vi har väldigt svårt
              att förstå den reservationen.
            </seg>
            <seg n="e10d52bf">
              Vi tycker från majoritetens sida att det är oerhört glädjande
              att Vägverket gör det man kan för att pressa priserna och bryta
              upp en situation som i praktiken har inneburit att ett företag
              har haft monopol på att tillhandahålla bitumen i hela landet.
              Ni och Moderaterna går till storms mot det. Jag kan förstå att
              det företag som drabbades av detta hävde upp ett ramaskri, men
              jag förstår inte att Moderaterna och Folkpartiet lydigt ställer
              in sig som representanter för det företaget och vill bibehålla
              en situation som faktiskt i praktiken innebär monopol och att
              ni motsätter er att man försöker effektivisera verksamheten. Kan
              jag få ett svar på det så är jag väldigt tacksam.
            </seg>
          </u>
          <note type="speaker" n="167a92fd">
            Anf. 114 ERLING BAGER (fp) replik:
          </note>
          <u who="erling_bager_896127" xml:id="i-b518ffa3ec07f241-7" n="deb86da3">
            <seg n="2c75da10">
              Fru talman! Det är värdefullt att konkurrensen i upphandlingen
              är så stor som möjligt. Det ligger bakom denna reservation och
              också den historia som har varit tidigare. Det har vi utvecklat
              i reservation nr 5 i betänkandet.
            </seg>
            <seg n="1d726c5d">
              Jag ställde frågor till dig i mitt anförande, och jag har också
              tagit upp detta med att vi ska få en miljökonsekvensutvärdering
              på de vägar där vi kör med ett respektive två körfält och dessa
              separeras med vajerräcke. Vad är det för fel på tanken att man
              gör en rejäl miljökonsekvensutvärdering av miljön efter det att
              vägen har tagits i bruk? Vad jag har förstått har Vägverket när
              man planerade vägen gjort en viss konsekvensbeskrivning. Här efterfrågas
              i en bred reservation att man borde göra en utvärdering efteråt
              och jämföra denna typ av väg med fyrfältsväg. Miljöpolitiken är
              ju viktig, och det har kommit påpekanden om sträckan på E 4 mellan
              Tönnebro och Gävle om stora miljöproblem vid högtrafik. Det vore
              väl värdefullt att den socialdemokratiska motionen fick stöd för
              att göra en sådan här utvärdering? Det kan väl inte vara fel att
              ha bra fakta om det som har hänt med miljön där uppe?
            </seg>
          </u>
          <note type="speaker" n="cbeca292">
            Anf. 115 HANS STENBERG (s) replik:
          </note>
          <u who="hans_stenberg_61db75" xml:id="i-6302f7d60f7718c6-7" n="11dde86b">
            <seg n="f79e8686">
              Fru talman! Nej, det är aldrig fel att ha bra fakta om det man
              gör. Det är därför vi inte tycker att det behövs någon sådan här
              särskild analys på det här området. För det första görs det inför
              varje vägprojekt en ordentlig genomgående analys av effekterna
              på framkomlighet, trafiksäkerhet, miljö och så vidare. För det
              andra har faktiskt VTI gjort en ordentlig uppföljning av effekterna
              av det.
            </seg>
            <seg n="56f22757">
              I betänkandet finns till och med angivet nummer på publikationen.
              Vi har svårt att se att vi ska använda skattepengar till att ta
              reda på det som vi redan vet, det som redan har forskats om. Det
              finns tillräckligt mycket forskning som behöver göras på trafikområdet,
              tillräckligt många undersökningar som behöver göras, som är väsentliga
              utan att det som redan är utrett ska behöva utredas en gång till.
            </seg>
            <seg n="619ab65d">
              Det känns lite grann som om Folkpartiet är vårdslöst med skattepengar.
              Man vill utreda det som redan är utrett. Man motsätter sig att
              Vägverket försöker effektivisera upphandlingarna och pressa priserna.
              Jag har svårt att se hur ni resonerar när ni samtidigt kritiserar
              och säger att det läggs för lite resurser på vägarna. Man måste
              försöka ta till vara de resurser som finns på bästa sätt.
            </seg>
          </u>
          <note type="speaker" n="2b61e333">
            Anf. 116 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-0060d12d4677c186-9" n="8c17a72f">
            <seg n="b5eb86c3">
              Fru talman! Vänsterpartiet ställer sig bakom texten i betänkandet
              i dess helhet och föreslår avslag på samtliga reservationer.
            </seg>
            <seg n="929e2e44">
              Jag har begärt ordet för det finns några saker i betänkandet
              som jag skulle vilja kommentera. Inledningsvis gäller det Öresundsförbindelsen.
              Det finns en motion som hävdar att man borde överlåta åt Øresundsbrokonsortiet
              att sätta avgifterna. Det handlar om att man är ute efter en sänkning
              av avgifterna för dem som kör bil över bron. Nu har förvisso ingen
              av de borgerliga ledamöterna yrkat bifall till detta och det finns
              heller ingen reservation om det, men jag är ändå intresserad av
              frågan eftersom den är principiellt viktig för oss som bor i Öresundsregionen.
            </seg>
            <seg n="5dabdaf8">
              När riksdagen fattade beslut om Öresundsbron sade man att riktpunkten
              för avgifterna skulle vara det som det kostar att ta sig med färja
              mellan Helsingborg och Helsingör. Syftet med detta var två. Det
              ena var att man inte skulle tippa över den stora tillväxt som
              sker i den södra Öresundsregionen så att den norra delen av Öresundsregionen
              skulle bli utarmad. Den färjetrafiken vilar på en ganska skör
              tråd, och om man skulle sänka avgifterna för bilarna är risken
              stor att man blir av med färjetrafiken i norra Öresund, eller
              att den åtminstone blir utglesad. Det skulle leda till stora problem
              för Skåne.
            </seg>
            <seg n="24916bf9">
              Ett annat syfte med att sätta avgifterna på det viset var förstås
              att hitta en lämplig avvägning mellan tågtrafik och biltrafik.
              Integrationen med tågtrafik har fungerat alldeles utmärkt. Jag
              undrar om någon här tycker att det är finare med integration med
              biltrafik än med tågtrafik. Vi är många som åker tåg över.
            </seg>
            <seg n="3dc81452">
              Det andra jag skulle vilja ta upp gäller reservationen om att
              utvärdera mittsepareringsvägarnas effekter i förhållande till
              CO2. VTI är väldigt tydligt i sin slutsats, nämligen att det inte
              leder till en ökning av emissionerna. Det stora motivet för att
              ha mittseparerade vägar, 2 + 1, jämfört med fyrfält och motorvägar
              är att vi då kan ta ansvar för trafiksäkerheten i en mycket större
              del av landet. De kostar i genomsnitt en tjugondel av vad en motorväg
              kostar och innebär att vi kan ta ansvar för en mycket längre vägsträcka
              i Sverige där människor inte kolliderar och omkommer i trafiken.
              Därför undrar jag: Är det någon i den borgerliga alliansen som
              tycker att det är en felaktig avvägning, och vilka delar av landet
              ska i så fall inte få ökad trafiksäkerhet?
            </seg>
            <seg n="c7266f6a">
              Johnny Gylling sade att vi har en svag regering som satsar en
              för liten del av BNP på vägar. Jag instämmer till hundra procent
              i Hans Stenbergs sätt att hantera den problematiken, nämligen
              att vi inte vill låna mer till infrastrukturen. 381,5 miljarder
              är en stor satsning på vägar och järnvägar. Vi vill heller inte
              försämra för sjuka och andra som är beroende av offentligt stöd
              genom att i stället bygga mer vägar och järnvägar.
            </seg>
            <seg n="fb982881">
              Jag tycker inte att den beskrivning som Johnny Gylling ger av
              det rödgröna samarbetet är riktig. Vi har i det sammanhanget hittat
              en hygglig avvägning mellan miljömål, trafiksäkerhet och framkomlighet.
              När det gäller Vänsterpartiets och Miljöpartiets inflytande tillmäter
              han oss nog en lite för stor roll. Det är faktiskt så att även
              Socialdemokraterna har ett visst miljömedvetande, och att inte
              vara klar över det tycker jag är att underkänna dem.
            </seg>
          </u>
          <note type="speaker" n="80bd1ce7">
            Anf. 117 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-c5b2438c9c0b39eb-2" n="873a08a7">
            <seg n="3b429b2a">
              Herr talman! Jag vill ta upp det som handlar om trefältsvägar.
              Den utredning som nämns i betänkandet och som Karin Svensson Smith
              hänvisar till beträffande vad som händer med miljön om man utökar
              en trefältsväg till en fyrfältsväg bygger på att hastigheten i
              trafiken ökar och att man därmed släpper ut mer avgaser även om
              trafiken på fyrfältsvägen, där man inte behöver ligga i kö, flyter
              jämnt. Då förutsätts att hastigheten i regel är 90 kilometer i
              timmen på en trefältsväg och 110 kilometer i timmen på en fyrfältsväg.
            </seg>
            <seg n="6a8a0e0c">
              På E 22 i Blekinge, som jag nämnde som exempel, är det redan
              i dag 110 kilometer i timmen trots att det bara finns tre filer
              att köra på. De flesta försöker hålla den hastigheten, men sedan
              kör man ifatt långtradare, bilister som inte känner för att köra
              så fort eller vilket jag själv råkat ut för många gånger traktorer
              och andra arbetsfordon. Ibland har dessa inte något val utan måste
              köra på en väg där det bara finns en fil i den ena riktningen.
              På så sätt bromsar de alltså upp all trafik.
            </seg>
            <seg n="ebc4853f">
              Jag hävdar att den utredning som är gjord måste förbättras och
              kompletteras med flera olika exempel på vägar i Sverige inte bara
              titta på en enda vägsträcka. Givetvis är ingen av oss i allianspartierna
              emot att man mittseparerar vägar tvärtom men vi vill ha fyrfältsvägar
              där det är befogat.
            </seg>
          </u>
          <note type="speaker" n="53086eae">
            Anf. 118 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-10" n="8c17a72f">
            <seg n="9220fdff">
              Herr talman! Nej, ni är inte emot det, men samtidigt antar jag
              att ni precis som vi har någon sorts budgetmässig begränsning.
              Om vi konsekvent bygger fyrfält i stället för 2 + 1 får vi en
              kortare vägsträcka där vi kan förhindra att dödsolyckor inträffar.
              I det rödgröna samarbetet har vi varit överens om att liv är lika
              mycket värda att räddas oavsett var i landet man bor. Då är det
              också vår uppgift att på alla ställen där det är lämpligt bygga
              2 + 1-vägar med mittvajer. Det ska man göra där det förekommit
              allvarliga olyckor. Det är huvudmotivet för 2 + 1.
            </seg>
            <seg n="5ee5a7b8">
              Av det du beskriver låter det som om det olämpliga med 2 + 1-vägen,
              i just det sammanhanget, är att man har 110 på vägen i stället
              för 90, för om det förekommer traktorer på vägen blir hastighetsskillnaderna
              orimliga och då ökar risken för olyckor.
            </seg>
            <seg n="597a1be0">
              Men jag skulle vilja komma tillbaka till att detta borde utvärderas
              mer. Jag var i går på Naturvårdsverket där man har för avsikt
              att utlysa forskningspengar för undersökning av miljöeffekter
              av trafiken. Jag argumenterade för att det vore rimligt att Naturvårdsverket
              samarbetade med Vägverket och eventuellt också med Vinnova för
              att få fram åtgärder som har positiv effekt både på miljön och
              på trafiksäkerheten. Det finns ju många. Första gången jag träffade
              på hastighetskameror var i Miljömålsutredningen där man kom fram
              till att hastighetskameror var den mest kostnadseffektiva åtgärden
              för att minska klimatpåverkan.
            </seg>
            <seg n="f0a65a1d">
              Det finns många åtgärder man kan vidta där man i stället för
              att ta ett trafikpolitiskt mål kan ta två, och sedan hittar man
              en lösning som leder framåt i båda fallen. Problemet i det här
              sammanhanget är att Naturvårdsverket har en del pengar medan Vinnova
              satsar 300 miljoner på utveckling av personbilar och noll kronor
              på miljöanpassning av transporter. Den som vill göra en sådan
              undersökning kan alltså i dag inte gå till Vinnova för de har
              inga pengar till att genomföra den.
            </seg>
          </u>
          <note type="speaker" n="8d3c83a4">
            Anf. 119 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-c5b2438c9c0b39eb-3" n="873a08a7">
            <seg n="82804372">
              Herr talman! Om man ska spetsa till det hela lite grann kan man
              säga att de mest kostnadseffektiva och trafiksäkerhetsfrämjande
              åtgärderna är att förbjuda all biltrafik. Då blir det inga olyckor
              och inga utsläpp. Det tror jag dock inte att någon i kammaren
              vill, inte ens Karin Svensson Smith.
            </seg>
            <seg n="4d2bb73c">
              Vi måste också tänka på varför vi har vägar. Det är för att vi
              vill att det ska gå fortare att färdas än det gjorde för hundra
              år sedan när man åkte häst och vagn. Nu har vi vägar, och människor
              är beroende av bilar. Det som då händer när man sätter upp mitträcken
              där det finns mycket trafik är att tillgängligheten minskar. Man
              stryper åt flödet. Människor blir stressade, och det händer olyckor.
            </seg>
            <seg n="eaf18fef">
              Jag kan hålla med om att det är väldigt bra med en mittseparering
              på grund av att man undviker mötesolyckor. Men då ska det vara
              på vägar där det inte är så mycket trafik och inte på vägar som
              har 12 000, 13 000, 14 000 fordon per dygn som man har i Blekinge
              som jag har talat om nu.
            </seg>
            <seg n="e21a3005">
              Anklagelsen om att vi i allianspartierna inte skulle bry oss
              om trafiksäkerheten i detta fall är helt fel. Likaså är tanken
              att vi inte bryr oss om miljöeffekterna fel. Vi har i alla fyra
              partier jobbat med program för att skapa ett långsiktigt hållbart
              vägtransportsystem.
            </seg>
            <seg n="d97ebd03">
              Karin Svensson Smith sade tidigare att man hade gjort en hygglig
              avvägning i budgeten. Vi har inte hur mycket pengar som helst
              i de borgerliga partierna. Men vi kan göra ett bättre jobb än
              vad ni har gjort tillsammans med Socialdemokraterna.
            </seg>
            <seg n="eda311f5">
              Ett sätt är att omfördela pengar från järnvägen till vägsektorn.
              Det tänker vi göra om vi får makten.
            </seg>
          </u>
          <note type="speaker" n="e6027584">
            Anf. 120 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-0060d12d4677c186-11" n="8c17a72f">
            <seg n="0822e118">
              Herr talman! Det var nästan det jag misstänkte att ni skulle
              omfördela från järnväg till väg. Hur går det då med miljöeffekterna?
              Vi har en klimatutveckling som vi kan se i Vägverkets sektorsredovisning
              har att göra med att vägtrafiken ökar i volym. Den går till 98
              % på fossila drivmedel.
            </seg>
            <seg n="9428c9c4">
              Varje bilresa som lämpligen kan bytas ut mot en tågresa är en
              stor vinst både miljömässigt och trafiksäkerhetsmässigt. Det är
              ett av huvudmotiven för den avvägning mellan väg och järnvägar
              som vi har gjort inom det rödgröna samarbetet.
            </seg>
            <seg n="bbc37f1c">
              Jag vill återkomma till din ursprungliga fråga om de mötesseparerade
              vägarna. De utvärderingar jag har sett, till exempel i Gävle som
              fick den första vägen, visar att människor var negativa och skeptiska
              innan mittvajern kom upp. Efteråt var det väldigt få som ville
              avvara den.
            </seg>
            <seg n="d1be626e">
              Väldigt många är nöjda med detta. Men det finns en könsskillnad
              där. De som är missnöjda är nästan enbart män. Man vet att de
              generellt sett vill hålla en högre hastighet än vad kvinnorna
              vill.
            </seg>
            <seg n="5d864de5">
              Man får hitta något slags avvägning mellan jämställdhetsmål,
              trafiksäkerhetsmål, miljömål och statsfinanser. Att man sätter
              upp 2 + 1 med mittvajer gör att man kan ta bort många fler av
              de farliga vägsträckorna i Sverige jämfört med om man har en fyrfältsväg.
            </seg>
            <seg n="586fae17">
              Södra länken invigdes nyss. Där hade man lagt ned 8 miljarder
              på sex kilometer. Det är dyrt att bygga motorväg. Nu är den kanske
              extra dyr, men det är ingen hanterlig väg att lösa trafikproblemen
              på framgent.
            </seg>
            <seg n="0f3f9825">
              Mittvajer sätter man bara upp där man vet att man har haft olyckor
              innan. Då måste man ha de trafikvolymerna. Man kan inte sätta
              upp en mittvajer på en smal väg med liten trafik. Det fungerar
              inte rent praktiskt. Jag tänker praktiskt. Det tror jag faktiskt
              att Johnny Gylling gör också.
            </seg>
          </u>
          <note n="14769cf6">
            Överläggningen var härmed avslutad.
          </note>
          <note n="cefe6c79">
            6 § Sveriges politik för humanitärt bistånd
          </note>
          <note n="ef867d9d">
            Föredrogs
          </note>
          <note type="speaker" n="8cc52206">
            Anf. 121 EWA BJÖRLING (m):
          </note>
          <u who="ewa_bjorling_d08852" xml:id="i-7f3c83673e639e8f-0" n="43c225d0">
            <seg n="196dc5b4">
              Herr talman! När skrivelsen angående humanitärt bistånd kom från
              regeringen den 16 december hade tsunamikatastrofen ännu inte inträffat.
              Jag tror att vi alla var lika omedvetna om hur sårbara vi är.
              Vi har påmints om vilken förgänglig värld vi lever i.
            </seg>
            <seg n="544ae17d">
              Det har också tagit sig uttryck i en enormt stark vilja att hjälpa
              från olika håll. Det gäller både ekonomisk finansiering och olika
              mer konkreta hjälpinsatser från olika stater och också stora delar
              av det civila samhället.
            </seg>
            <seg n="a2566f23">
              Väldigt stora krav har också ställts på svenskt humanitärt bistånd
              den senaste tiden. Det kommer att fortsätta att vara så. Vi ser
              fortfarande enorma humanitära hjälpbehov av många olika slag.
            </seg>
            <seg n="84aa3a28">
              Det allra viktigaste i humanitärt bistånd är förstås att verka
              för att allt stöd verkligen når fram till slutdestination och
              till de användningsområden som det är menat. Steg två är sedan
              att starta återuppbyggnadsarbetet.
            </seg>
            <seg n="7808896c">
              I en hel del av de områden som är drabbade och behöver humanitärt
              bistånd finns fortfarande ingen fungerande infrastruktur över
              huvud taget. Vi måste därför starta med att bygga upp en ny möjlighet
              för fattiga att skapa försörjning och fungerande vardagsekonomi,
              ett fungerande vardagsliv helt enkelt.
            </seg>
            <seg n="57c9e3a0">
              Den här delen med mer långsiktigt arbete ska egentligen inte
              gå under benämningen katastrofbistånd. Men det är fortfarande
              viktigt att givarna måste vara beredda att stödja betydligt mer
              långsiktigt än bara i den första akuta fasen.
            </seg>
            <seg n="afd9c128">
              Här kommer vi till en viktig punkt. De delar som vi behöver förbättra
              gäller framför allt samordningen av biståndet i katastrofsituationer
              och hur vi effektiviserar detta. Vi måste också mycket tydligare
              föra fram var gränsen går mellan katastrofbistånd och mer långsiktigt
              bistånd.
            </seg>
            <seg n="9b356b0f">
              Under mellanperioden är det också viktigt att se till att biståndet
              stärker och inte försvagar människans rätt när krisen lindras
              så småningom. De delarna måste gå hand i hand och överlappa varandra
              på så bra sätt som möjligt så att inget mellanrum uppstår i biståndet.
              Det som behövs är en smidig övergång för att långsiktigt verka
              för fattigdomsutrotning.
            </seg>
            <seg n="bf52dbf7">
              I de fall där biståndet har formen av ett relativt långsiktigt
              sådant är det viktigt att värna mänskliga rättigheter, demokrati
              och korruptionsbekämpning. Dessutom behöver biståndet stärkas
              när det gäller arbetet med att lyfta fram och fokusera på kvinnor
              och föräldralösa barn, helt enligt FN-stadgans principer. De är
              ofta väldigt utsatta för sexuellt våld. Det är inte något vi kan
              acceptera över huvud taget. Alla människor har rätten till sin
              egen kropp och att själv bestämma över den.
            </seg>
            <seg n="b3fefc09">
              Vidare behöver vi trycka mer på äganderätt för kvinnor och för
              föräldralösa barn. Som det ser ut i dag i många länder har kvinnor
              inte någon egendom över huvud taget. Föräldralösa barn förlorar
              rätten till sitt hem just därför att de inte har möjligheten att
              äga själva. Det vilar också på samma grund som FN-stadgan. Det
              borde egentligen vara ganska neutralt och inte betraktas som att
              vi är några imperialister från norra Europa.
            </seg>
            <seg n="6dd9b822">
              I skrivelsen nämns det väldigt lite om korruption. Endast på
              slutet nämns high transparency, och det är alldeles för lite.
              Jag saknar den kraft mot korruption som vi moderater efterlyser.
              Det ska vara nolltolerans mot korruption, inget annat.
            </seg>
            <seg n="0376e09c">
              Herr talman! En annan akut viktig fråga är att vara tydligare
              med att barns skolgång så snabbt som möjligt i nödsituationen
              ska komma i gång igen, just därför att normalisering ger stabilitet
              för barnen.
            </seg>
            <seg n="1f4b2a7f">
              Vi behöver också mer satsning på katastrofförebyggande insatser.
              Vi behöver göra mer för att kunna förebygga naturkatastrofer,
              både stora och små. Många små naturkatastrofer är ganska enkla
              att förebygga med billiga medel och kunskap. Det talar man väldigt
              lite om.
            </seg>
            <seg n="b1bd311e">
              I skrivelsen tas också upp att vi ska stödja lokala organisationer
              och anställa lokal arbetskraft. Jag hade gärna sett mer betoning
              på respekten för ett lands regering och myndighet i samband med
              detta. Det är ändå landet i sig som har huvudansvaret. Det får
              vi inte kringgå eller undergräva genom att bara stötta lokalt.
              Det viktiga är att sköta båda delarna, så länge inte landet är
              totalkorrupt.
            </seg>
            <seg n="5c24ea1a">
              Herr talman! Det är viktigt att det här dokumentet nu finns.
              Det har tidigare inte existerat något liknande som grund för vad
              Sida ska göra när det gäller humanitärt bistånd. I och med detta
              har hela tiden risken funnits att starka tjänstemän på UD har
              kunnat ändra lite som de vill.
            </seg>
            <seg n="88c013bf">
              Tyvärr har regeringen gjort det svårare för Sida att omfördela
              anslagen inom området, vilket är oklokt i sådana här situationer.
              När det är akutläge behöver myndigheten kunna vara snabb, effektiv
              och självständig. När alla anslag är detaljreglerade försvåras
              arbetet att kunna stötta frivilligorganisationerna på bästa sätt.
              Det finns ingen flexibilitet inom budgeten.
            </seg>
            <seg n="be11223f">
              Därför har vi moderater, folkpartister och kristdemokrater också
              lagt fram en reservation, som jag därmed yrkar bifall till. Det
              är reservation nr 2. Vårt förslag innebär att Sida i stället ska
              få ökad flexibilitet för att vara maximalt effektivt vid katastroflägen.
            </seg>
            <seg n="837f7ff7">
              Herr talman! Hur uppnår vi bäst ökad samordning i verkligheten,
              framför allt i områden som också är konfliktdrabbade, redan innan
              en naturkatastrof inträffar? Hur kan vi medverka till att man
              inte blundar eller glömmer vissa katastrofer? Jag tänker på Rwanda
              och Darfur. Det finns fler exempel. På vilket sätt bidrar vi bäst
              för att världen ska se alla de missöden som finns? Återigen samma
              exempel. Det finns många glömda katastrofer.
            </seg>
            <seg n="4388843a">
              Även Sverige har en begränsad budget när det gäller katastrofbistånd.
              Vad är det som avgör hur mycket vi beslutar att ge vid ett visst
              tillfälle, och hur prioriterar vi bäst?
            </seg>
            <seg n="809c6bfe">
              Allt det här är essentiella frågor som vi behöver diskutera ytterligare
              och arbeta vidare med inom katastrofbiståndet. Det är intressant
              eftersom Sida just i dag överlämnar en särskild skrivelse till
              regeringen om svenskt bistånd till tsunamidrabbade områden. Många
              av frågorna tas upp där. Ett av de största hoten som framkommer
              i artikeln är just bristen på samordning. Man varnar för att bristen
              skapar ny fattigdom genom ett ohållbart tryck på naturresurser.
              När det gäller samordning är jag övertygad om att diskussionen
              om utlokalisering av tjänster på Sida till Gotland inte bidrar
              till en ökad samordning. Tvärtom.
            </seg>
            <seg n="bf6b5e67">
              Från början handlade det om 20 ytterligare tjänster som skulle
              lokaliseras till Gotland. Efter Lokaliseringsutredningens arbete
              föreslog man ytterligare 30 befintliga tjänster som skulle flyttas
              till Gotland. Allt det här hänger samman med att P 18 lades ned
              på Gotland. I samma ögonblick som P 18-domen kom visste man att
              det nu skulle komma något annat, till exempel Sida.
            </seg>
            <seg n="f298fdb2">
              Det senaste förslaget var alltså 20 tjänster plus 30 plus ytterligare
              30. Sida motsatte sig detta. Man tyckte att 20 plus 30 var vad
              man kunde klara av för att fortfarande bedriva effektivt bistånd.
              Men regeringen tryckte på med ytterligare 30. Till slut kom förslag
              från departementet att man skulle få hålla sig till 20 plus 30
              tjänster. Generaldirektören fick klarsignal att tala om detta
              för sin personal på fredag morgon för några veckor sedan. Tre
              timmar senare kommer besked om ytterligare 30 tjänster.
            </seg>
            <seg n="d83519bc">
              Detta är ren skandalös regionalpolitik. Dels kör man över sin
              egen generaldirektör, som då inte får förtroendet att ha egen
              bestämmanderätt inför sin egen personal, dels är det ingenting
              som bidrar till fattigdomsutrotning. Det bidrar till något helt
              annat, nämligen en socialdemokratisk dålig regionalpolitik.
            </seg>
            <seg n="788a5874">
              Herr talman! I alliansen pågår arbetet med att utreda möjligheten
              att införa avdragsrätt för gåvor till ideella organisationer.
              Vi moderater hoppas på ett gemensamt sådant förslag vid maktskiftet
              2006.
            </seg>
            <seg n="69a6c23c">
              Jag avslutar med att, som alltid i talarstolen, tillägga att
              vi behöver fokusera ytterligare på att bekämpa hiv/aids.
            </seg>
          </u>
          <note type="speaker" n="d4026e71">
            Anf. 122 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-4dd85ed083a97b57-0" n="a288a9bb">
            <seg n="41bbc478">
              Herr talman! När annandag jul grydde förändrades livet för hundratusentals
              människor i sydöstra Asien. En flodvåg vällde fram och sköljde
              bort unga och gamla, turister och ortsbefolkning. Ödeläggelse
              lämnade den kvar och sorg, saknad och vanmakt. Ordet tsunami kommer
              alltid att påminna oss om att livet är både skönt och skört, att
              det kan skilja en enda våg mellan paradis och förintelse. Behovet
              av humanitärt bistånd blev mycket akut. Det som efteråt dröjt
              kvar hos mig är att det följde en annan våg efter tsunamin, vågen
              av medmänsklighet. Plötsligt ville alla människor vara med och
              bidra. Alla ville göra sitt för människor i nöd långt långt härifrån.
              Detta upplevde jag själv mycket påtagligt när jag som präst arbetade
              med att hjälpa anhöriga och hemvändande från katastrofområdet.
              Jag konstaterar efteråt att biståndsviljan hos svenska folket
              har ökat. Det är glädjande. Den generositeten måste vi ta till
              vara. Solidariteten borde stimuleras ännu mer genom att göra gåvor
              till frivilligorganisationer som Svenska kyrkan, Röda Korset,
              Rädda Barnen, Läkare utan gränser och andra avdragsgilla för privatpersoner.
              Så är det i bland annat Danmark, Finland, Holland, Frankrike,
              USA och Kanada. Detta krav framförs av både Folkpartiet och Kristdemokraterna
              i en av betänkandets reservationstexter.
            </seg>
            <seg n="7fe5a84c">
              Sverige är ett litet land, och våra resurser för att genomföra
              ett omfattande biståndsarbete är begränsade. Enprocentsmålet är
              en hägring, en vision, långt borta.
            </seg>
            <seg n="7eccb6ee">
              Bistånd kan initiera och stödja önskvärda reformer i odemokratiska
              länder, men ofta sker positiva förändringar i fattiga länder tack
              vare människor, av kött och blod, som med fara för sina egna liv
              väljer att ställa sig upp och kämpa för demokrati och mänskliga
              rättigheter. En sådan människa är Dawit Isaak, som denna dag,
              herr talman, har suttit fängslad i Eritrea i 1 333 dagar.
            </seg>
            <seg n="07741208">
              Dawit var 23 år gammal när han 1987 kom till Sverige som flykting.
              Efter Eritreas självständighet ville han hjälpa till att demokratisera
              sitt hemland. Han återvände dit för att driva en av landets populäraste
              tidskrifter, Setit. När läget blev oroligare där år 2000 flyttade
              hem med sin fru och sina barn till Göteborg igen. Men han gav
              inte upp. Strax efter den 11 september var han igen i Eritrea
              för att jobba journalistiskt och blev då fängslad i medieskuggan
              av vad som hände den 11 september i New York. Vi vet för tillfället
              inte så mycket om Dawit. Det senaste livstecknet från honom dateras
              till mars 2002. Sedan dess har han inte hörts av.
            </seg>
            <seg n="cfbf680d">
              I Eritrea sitter tusentals politiska motståndare fängslade. Många
              har torterats. Ingen har fått någon rättsprocess. Om vi vill hjälpa
              människorna i Eritrea måste vi markera att vi kräver att grundläggande
              mänskliga fri- och rättigheter, som yttrande- och pressfrihet,
              säkerställs. Vi måste helt enkelt ställa krav på demokratiutveckling
              i mottagarlandet, i detta fall Eritrea, när det gäller biståndsprojekt
              utanför det humanitära biståndet.
            </seg>
            <seg n="57917843">
              Vi måste våga stå upp för moraliska ställningstaganden inför
              odemokratiska regimer. Det humanitära biståndet ska inte vara
              beroende av länders vilja till politiska reformer. Folkpartiet
              menar att det är viktigt att bistånd aldrig någonsin kanaliseras
              via totalitära, odemokratiska och korrupta regimer utan alltid
              när det gäller den sortens länder via NGO:er eller FN.
            </seg>
            <seg n="ef687afd">
              Nobelpristagaren Amartya Sen har i sin forskning visat att akut
              hungersnöd aldrig någonsin har inträffat i något land med relativt
              fria medier. Det kan var viktigt att komma ihåg när vi talar om
              detta. För Folkpartiet liberalerna är det också viktigt att lyfta
              fram att demokrati och mänskliga rättigheter alltid bör vara vägledande
              för svensk utrikespolitik och svenskt bistånd. Demokratisering
              är den enskilt viktigaste faktorn för att öka möjligheten för
              enskilda människor i fattiga odemokratiska länder att få ett bättre
              liv. Detta får också konsekvenser för det humanitära biståndet
              när krigsrisken minskar och respekten för de mänskliga rättigheterna
              stärks.
            </seg>
            <seg n="58914203">
              Ett stort problem för hela världens biståndspolitik är FN, som
              leder och samordnar internationella humanitära insatser. FN befinner
              sig i kris och måste reformeras från grunden. Vi måste våga säga
              varför. Organisationen är så gott som handlingsförlamad inför
              stora internationella kriser. År 1994 mördades 800 000 människor
              i Rwanda. Tio år senare är det internationella samfundet åter
              oförmöget att stoppa etnisk rensning, massvåldtäkt och folkmord
              i Darfur. På två år har minst 300 000 människor dödats i Darfurprovinsen
              i Sudan. Human Rights Watch och Amnesty International har anklagat
              Sudans regering för brott mot mänskligheten och särskilt brott
              mot kvinnor. Detta är en humanitär katastrof som FN inte har kunnat
              stoppa.
            </seg>
            <seg n="b9197c72">
              Tyvärr har den svenska regeringen hittills förhållit sig mycket
              undfallande. Den har valt att inte tala klarspråk om att det är
              ett folkmord som pågår i Darfur. Om vi ska tala om ett humanitärt
              bistånd med verklighetsförankring måste vi lyfta fram detta folkmord
              som pågår inför omvärldens ögon i Darfur. Varför har inte det
              internationella samfundet vidtagit nödvändiga åtgärder för att
              stoppa denna humanitära katastrof? Den frågan måste vi beröra
              i en debatt som den vi för här i dag.
            </seg>
            <seg n="99adcd23">
              I grund och botten beror FN:s handlingsförlamning bland annat
              på att en av de permanenta säkerhetsrådsmedlemmarna, Kina, är
              en diktatur. Det är oacceptabelt att en diktatur med sitt veto
              ska kunna stoppa FN-beslut om att intervenera i ett land för att
              skydda civilbefolkning från fasansfulla övergrepp.
            </seg>
            <seg n="e5591b74">
              Men det är inte bara i internationella sammanhang som förtroendet
              för biståndspolitiken har skadats. Vart man än kommer dessa dagar
              talar människor om den fullständigt vettlösa flyttkarusell som
              snart inleds när statliga myndigheter kors och tvärs utlokaliseras
              över landet. Socialdemokraternas behandling av Sida utgör ett
              oroväckande exempel och har på något sätt kommit att symbolisera
              dårskapen.
            </seg>
            <seg n="23b77685">
              30 Sidatjänster ska flytta till Gotland, som vi hörde min kollega
              nämna tidigare, för att kompensera det bortfall av arbetstillfällen
              som försvinner när försvaret flyttar från Gotland. Kostnaden för
              denna flytt kommer enligt säkra källor att uppgå till bortemot
              2022 miljoner kronor årligen pengar som hade kunnat användas för
              att bekämpa fattigdom och främja demokrati i fattiga länder, inte
              för att skapa jobb på Gotland.
            </seg>
            <seg n="67c64224">
              För 22 miljoner kronor som humanitärt bistånd får 220 000 personer
              mat i en månad, får man 220 000 tält för en familj på fem personer
              eller hivmedicin som räcker till 4 000 människor i ett helt år.
              Dessa siffror talar sitt tydliga språk.
            </seg>
            <seg n="8be95d26">
              Herr talman! Sedan 1995 har svenskt bistånd minskat med ca 30
              % när det gäller faktiska biståndsutbetalningar, vilket naturligtvis
              också har drabbat det humanitära biståndet. Som bekant, och som
              jag erinrade om i början av mitt anförande, följer inte vare sig
              naturkatastrofer eller humanitära tragedier kalenderår, varför
              biståndet måste bli mer flexibelt. Man måste kunna möta akuta
              problem och effektuera åtgärder snabbt.
            </seg>
            <seg n="51a75f90">
              Därför skrev i höstas Sidas styrelse till regeringen och krävde
              att Sida från och med 2005 igen ska få samma begränsade rätt som
              tidigare att omfördela medel mellan de olika anslagsposterna.
              Sedan 2004 års regleringsbrev kan Sida nämligen inte längre omfördela
              medel mellan olika anslagsposter vid kriser utan att först inhämta
              tillstånd från regeringen, vilket sinkar biståndsaktionen väldigt
              mycket. Den ekonomiska flexibiliteten försvinner också på detta
              sätt. Medel som inte förbrukats ett år borde man givetvis också
              kunna föra över till nästa års löpande räkning, och därmed skulle
              staten kunna skapa en permanent biståndsfond där icke utnyttjade
              medel kan sparas för akuta humanitära katastrofer.
            </seg>
            <seg n="c8b2efd0">
              Dessa reformer är viktiga, eftersom de minskar regeringens möjlighet
              att utnyttja biståndet som budgetregulator och möjligheten att
              nyckfullt frysa medel, någonting som direkt drabbar världens utsatta
              människor. Vi måste helt enkelt göra allt vi kan för att göra
              svenskt bistånd mer situationsanpassat.
            </seg>
            <seg n="5d1b692a">
              Herr talman! Världen är allas. Gemensamt bär vi ansvar för den.
              Detta är en insikt som vi alla måste drabbas av.
            </seg>
          </u>
          <note n="4aaed2a0">
            Med dessa ord yrkar jag bifall till reservationerna 1 och 2 i
            betänkandet.
          </note>
          <note type="speaker" n="ca348af6">
            Anf. 123 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-5de96e1a2c52a419-0" n="fd6cd2e1" next="i-033fc1ecc0772c46-0"/>
          <note n="ecdcde8f">
            Herr talman! Jag vill börja anförandet med att yrka bifall till
            reservation nr 1 om avdragsrätt för gåvor till ideella biståndsorganisationer.
          </note>
          <u who="rosita_runegrund_9cb68d" xml:id="i-033fc1ecc0772c46-0" n="fd6cd2e1" prev="i-5de96e1a2c52a419-0">
            <seg n="f369738d">
              Vi kristdemokrater anser att det finns all anledning att se över
              möjligheterna att stärka de ideella organisationerna genom att
              införa avdragsrätt för gåvor till allmännyttiga organisationer.
              Våra yrkanden om avdragsrätt fanns med i vårt budgetalternativ
              och avslogs då. Vi hade anslagit totalt 1,4 miljarder till den
              posten och inte begränsat oss just när det gäller biståndsorganisationer.
              Trots detta står vi bakom det yrkandet och reservation nr 1.
            </seg>
            <seg n="cd3265be">
              Även Allians för Sverige har i en rapport sagt att man vill utreda
              möjligheterna att införa en avdragsrätt för gåvor till ideella
              organisationer. Precis som Ewa Björling sade förväntar vi oss
              att ett sådant förslag kommer vid maktskiftet 2006.
            </seg>
            <seg n="c50f4b79">
              Humanitära kriser i världen kommer alltid att finnas. 1990-talet
              utnämndes av FN till det årtionde då man skulle söka nedbringa
              naturkatastrofernas verkningar. Men det kom att bli det årtionde
              då de ekonomiska förlusterna till följd av naturkatastrofer blev
              större än någonsin, större än de fyra föregående årtiondenas förluster.
              Vad slutsummeringen blir för första årtiondet på 2000-talet med
              tsunamikatastrofens stora förödelse går knappt att ta in mentalt.
            </seg>
            <seg n="7ceb8c1a">
              Orkaner, översvämningar och bränder drabbade under 90-talet fler
              än två miljarder människor, en tredjedel av jordens befolkning.
              I dag är det så att katastrofförebyggande i stor utsträckning
              innebär att försöka få tidigare förvarning genom bättre väderförutsägelser,
              kombinerat med humanitärt bistånd sedan katastrofen väl har ägt
              rum. De här typerna av insatser har räddat ett oräkneligt antal
              liv.
            </seg>
            <seg n="1eb296ca">
              Det långsiktiga katastrofförebyggandet negligeras tyvärr alltför
              ofta av både allmänhet och politiker, enligt en rapport som presenterades
              2001 av World Watch Institute: Detta trots att varje investering
              i förebyggande åtgärder ger flerfaldigt tillbaka i form av minskade
              kostnader för återuppbyggnaden.
            </seg>
            <seg n="888f92e7">
              Rapporten ger också mer konkreta och handfasta riktlinjer för
              förebyggande åtgärder. Utsatta samhällen måste förbereda sig på
              katastrofer och katastrofhantering. Regeringar måste lära sig
              att inte subventionera riskfylld byggnation, utan i stället vara
              noga med att nyanlagda områden uppförs på säkra ställen. Infrastruktur
              i utsatta områden kan förstärkas. Och skuldavskrivningar för u-länder
              kan frigöra resurser som krävs för katastrofförebyggande åtgärder.
              Allt enligt rapporten.
            </seg>
            <seg n="7f122f58">
              Vad har hänt? Har man tagit till sig den klokskap som trots allt
              finns när det gäller både förebyggande och hur man arbetar med
              humanitära katastrofer?
            </seg>
            <seg n="2701500e">
              Artikeln i dagens DN, som Ewa nämnde, om biståndet efter tsunamin
              och att det bygger upp ny fattigdom, visar också på de risker
              som finns om det inte sker en samordning. Vad gör den svenska
              regeringen när det gäller FN:s ansvar? Enligt artikelförfattarnas
              åsikt är FN osynligt när det gäller att mobilisera resurser för
              långsiktig återuppbyggnad.
            </seg>
            <seg n="90e24a42">
              Vi lade en motion på skrivelsen om humanitärt bistånd. I vår
              motion nämnde vi också tre olika områden som vi ansåg som viktiga.
              Alla områden är viktiga när man ser till personerna som drabbas
              av humanitära katastrofer, men Darfur, Liberia och Kongo är tre
              områden som är värda att nämnas.
            </seg>
            <seg n="fcb062e4">
              Naturkatastrofer och konflikter under senare år har med stor
              tydlighet visat behovet av en väsentligt stärkt beredskap för
              stora humanitära kriser och att det behövs insatser på flera plan.
            </seg>
            <seg n="77137462">
              Tre av våra yrkanden i den motion som vi väckte ska jag nämna,
              och de ligger helt i linje med den artikel som Sidas generaldirektör,
              Maria Norrfalk, har i dagens DN.
            </seg>
            <seg n="e214a10e">
              För det första krävs det en kraftfull förstärkning av kapaciteten
              för att hantera katastrofer i de värst drabbade länderna.
            </seg>
            <seg n="96ab14cc">
              För det andra behöver forskningen intensifieras kring naturkatastrofer
              och deras orsaker, och fortsatt kunskapsuppbyggnad kring klimatförändringen
              och dess konsekvenser är viktig.
            </seg>
            <seg n="63b50a8d">
              Det behövs för det tredje en bättre samordning för den internationella
              beredskapen för större katastrofer.
            </seg>
            <seg n="c66d8c20">
              Vid väpnade konflikter är brotten mot de mänskliga rättigheterna
              oftast som värst, och det är då som den civila befolkningen drabbas
              hårdast. Därför är det nödvändigt med ett omfattande internationellt
              bistånd som kan värna människoliv och lindra de humanitära följderna
              av väpnade konflikter. Däremot säger vi kristdemokrater nej till
              att använda biståndspengar för militära aktioner. Vår ståndpunkt
              är att om man öppnar för den möjligheten kommer det alltid att
              finnas skäl för att tumma på biståndet.
            </seg>
            <seg n="09f1659c">
              Kristdemokrater har också tillfogat betänkandet ett särskilt
              yttrande om kvinnors viktiga roll i kris- och konflikthanteringssituationer.
              Efter naturkatastrofer har kvinnors insatser stor betydelse för
              att man ska nå en så snabb och smidig återgång som möjligt till
              något slags normal vardag, vilket har betydelse inte minst för
              barnen.
            </seg>
            <seg n="eefcadb7">
              Och, herr talman, det är viktigt att säga att kvinnors medverkan
              i anslutning till humanitära insatser i samband med konflikter
              också är av grundläggande vikt. Kvinnor har en särskilt utsatt
              situation vid väpnade konflikter och måste involveras i verksamhet
              som syftar till försoning, förebyggande av konflikter och byggande
              av fred. Vi vill framhålla och det här är någonting som jag har
              tagit fram varje gång vi har diskuterat biståndet vikten av kvinnors
              medverkan såväl i beslutsfattande på olika nivåer när det gäller
              att förhindra och lösa konflikter som i försoningsarbetet på det
              lokala planet där kvinnors deltagande har avgörande betydelse
              för möjligheterna att nå ett långsiktigt resultat.
            </seg>
            <seg n="ec5d3b4e">
              Men det har också betydelse för den kunskap som behövs när man
              bygger upp läger för kvinnor. Det vi har sett efter tsunamikatastrofen
              är till exempel en så enkel sak som att i läger där familjerna
              bor bereds inte kvinnorna möjligheten att gå undan och göra sin
              toalett.
            </seg>
            <seg n="21b274e7">
              Herr talman! Det finns en stor vilja hos enskilda att hjälpa
              till. Men bland alla dem som rycker ut och vill komma till de
              här länderna och hjälpa till finns det också människor som vill
              utnyttja en katastrof. Ecpats systerorganisation Peace i Sri Lanka
              har sagt att det väller in människor som utnyttjar barn i katastrofens
              kölvatten. Där ser vi också just den lokala befolkningens rop
              på hjälp men också vad vi som biståndsgivare kan ställa upp med
              och hur vi kan stötta de organisationer som arbetar lokalt just
              med att rädda de barn som utsätts för människohandel.
            </seg>
          </u>
          <note type="speaker" n="f314dd19">
            Anf. 124 CARINA HÄGG (s):
          </note>
          <u who="carina_hagg_47dc40" xml:id="i-47b5802692d29ddf-0" n="e1e3313a">
            <seg n="e753c44e">
              Herr talman! Vi debatterar i kammaren utrikesutskottets betänkande
              Sveriges politik för humanitärt bistånd , och jag vill börja med
              att yrka bifall till förslaget i betänkandet och avslag på de
              två reservationer som finns i betänkandet. De handlar om avdragsrätt
              för gåvor till ideella biståndsorganisationer och om en omfördelning
              mellan Sidas anslagsposter. Den sista är ju en diskussion som
              finns mellan Sidas styrelse och regeringen, och det är ganska
              naturligt att man kan ha lite olika perspektiv på hur man ska
              fördela ansvaret när det gäller anslagsposterna. Jag märker från
              debatten lite vilka partier som har representanter i styrelsen.
              Men så kommer det väl att vara även framdeles. Man kan se saker
              i lite olika ljus.
            </seg>
            <seg n="9708ec2d">
              Jag tycker att det är angeläget att här i kammaren få debattera,
              förstärka och förtydliga riksdagens syn på det humanitära biståndet,
              men jag vill understryka den breda enighet som ändå har präglat
              arbetet och texten i sin helhet i betänkandet. En bakgrund kan
              vara att väldigt mycket av det som vi har skrivit i betänkandet
              i dag är praxis, även om det finns en del förtydliganden och en
              del saker som vi inte har gett uttryck för på samma sätt tidigare.
            </seg>
            <seg n="9d8f37ad">
              Målet för det humanitära biståndet är att bidra till att rädda
              liv, lindra nöd och upprätthålla mänsklig värdighet till förmån
              för nödlidande människor som har utsatts för eller står under
              hot att utsättas för väpnade konflikter, naturkatastrofer eller
              andra konfliktliknande förhållanden. I den dagliga debatten är
              det ofta svårt att hålla isär vad som är humanitärt bistånd och
              vad som är andra former av insatser. Och ibland går det naturligtvis
              i verkligheten ute på marken också ihop. Det som är tänkt att
              vara det ena kan därför att det uppstår en akut situation kastas
              om, och man kan använda resurserna i en annan form. Det får vi
              alltid vara beredda på. Däremot ska vi inte villkora. Vi får aldrig
              villkora det humanitära stödet. Människor har rätt till stöd oberoende
              under vilken diktatur de lever, vilket styrelseskick som finns,
              om de lever i en demokrati eller inte.
            </seg>
            <seg n="876f11a3">
              Endast tio dagar efter det att regeringens skrivelse lämnades
              till oss i riksdagen ägde flodvågskatastrofen i Sydostasien rum.
              Jag ska inte beskriva de händelserna här eller beskriva katastrofens
              följder. Jag vet att vi har anledning att återkomma till det här
              därför att den här katastrofen hade den omfattningen att vi kommer
              att följa den och följa våra biståndsinsatser och effekterna av
              dem under mycket lång tid. Men jag tror att vi ändå har lyft upp
              de frågorna så pass mycket i kammaren att jag ska stanna där.
              Men vi kommer att ha anledning att återkomma till detta.
            </seg>
            <seg n="dd6d0878">
              Jag vill bara konstatera att vi ska vara väl förberedda på att
              en katastrof kan inträffa var som helst, när som helst men att
              ett kännetecken för en katastrof är just dess oväntade ankomst,
              att den ankommer på ett oväntat sätt.
            </seg>
            <seg n="73cfb241">
              Sedan vet jag också att det finns delar i katastrofen som kan
              förebyggas genom demokrati, öppenhet, fria medier, att människor
              är delaktiga, att det finns ett rikt socialt nätverk. Detta kan
              aldrig hindra katastroferna totalt, men det är ett verkningsfullt
              instrument i flera fall av katastrofer, inte minst när det gäller
              hungerkatastrofer.
            </seg>
            <seg n="7fecd625">
              Vi kommer att behöva insatser i kommande katastrofer, men vi
              måste vara förberedda på det oförutsägbara. Jag menar att vi snabbt
              måste fatta beslut om att sända iväg humanitärt bistånd, och jag
              menar att det har skett så. Nu finns det ju en utredning under
              Åke Petterssons ledning som ska titta på om det finns något ytterligare
              vi kan förfina. Jag tror alltid att det kommer att finnas saker
              som vi kan förbättra och förändra därför att vi verkar i en internationell
              miljö där förutsättningarna hela tiden är föränderliga, och vi
              ska vara en kugge, en del, i samarbetet kring biståndsfrågor.
              Då måste vi förhålla oss till situationen på marken men även till
              vad andra gör för insatser.
            </seg>
            <seg n="aba596f7">
              Herr talman! När vi i betänkandet skriver om väpnade konflikter
              och deras förhållande till humanitärt bistånd bör det vara en
              mer förutsägbar situation, om än svårhanterlig, i förhållande
              till naturkatastrofer. Men i en konflikt ska det humanitära biståndet
              främst inriktas på civilbefolkningen men även på väpnade styrkor
              som inte längre deltar i stridigheter. Det finns sådana här grupper
              även i en krigssituation som är berättigade till humanitärt stöd.
              Vi benar här i betänkandet ut biståndet, hur det ska förhålla
              sig i specifika situationer och hur man ska kunna bidra till en
              positiv utveckling, men jag vill samtidigt understryka vikten
              av det förebyggande arbetet. Att starta ett krig är ett medvetet
              beslut, men motsatsen, att avstå från vapen, är också ett aktivt
              ställningstagande.
            </seg>
            <seg n="9e662f19">
              Därför vill jag, herr talman, peka på något som är självklart
              för min generation, upplösningen av unionen med Norge och att
              den blev fredlig. Men det var långtifrån en självklarhet. Min
              farfars far Johannes Hägg, då knekt i Rydaholms socken, lämnade
              knekttorpet, som det hette, i Hyggestorp för att hörsamma inkallelsen
              från kungen att tåga, som man då sade, mot norrbaggen. Johannes
              åkte mot gränsen till ett krig som fruktades. Jag tror att vi
              har glömt att det var så på den tiden. Men han kom som väl var
              snart tillbaka igen välbehållen. Det var gott för dem som då levde
              men också i allra högsta grad för oss som i dag växt upp och som
              samverkar i goda relationer med Norge. Det firar jag gärna. Den
              lyckliga upplösningen av unionen mellan Sverige och Norge ger
              mig inspiration till mitt arbete här i riksdagen, till arbetet
              med att förebygga kriser och konflikter, och spelar väldigt stor
              roll för att vi i dag har ekonomiska resurser och ork för att
              engagera oss utanför våra egna länder. Jag hoppas att många använder
              detta år till att fördjupa sina kunskaper om vad som hände 1905,
              om våra relationer och länder. Inte minst handlar det om vad vi
              kan lära av historien när det gäller att undvika väpnade konflikter,
              hur det gick när Norden slutade att kriga, i alla fall länderna
              med varandra.
            </seg>
            <seg n="33c567de">
              I dag samverkar våra länder i stället konstruktivt kring humanitärt
              bistånd. Men om jag en dag som denna får önska något är det att
              våra kolleger i Norge blev tydliga i sitt stöd till SRHR-frågorna.
              Det var en liten utvikning, men det är en nödvändig markering
              att också tala om unionsupplösningen och vårt starka samarbete
              med Norge på biståndsområdet i de här dagarna av firande.
            </seg>
            <seg n="56696ced">
              Herr talman! Det blev ett par förtydliganden från mig, och det
              blir ett par till som är nämnda i betänkandet. Det handlar om
              vikten av kvinnojourer i biståndet respektive genderhandläggare
              på ambassaderna.
            </seg>
            <seg n="a55de977">
              Riksdagen satsar nu rejält på biståndet. Det är glädjande. Den
              internationella solidariteten är en viktig hörnsten i den socialdemokratiska
              politiken och ett givet redskap för att förbättra för världens
              fattiga. Men för att biståndet ska vara så effektivt som möjligt
              är det också viktigt att debatten hålls levande om hur vi garanterar
              kvaliteten. Det handlar bland annat om att biståndet inte hamnar
              i korrupta händer och att det verkligen långsiktigt bidrar till
              fattigdomsbekämpning. Inte minst är det viktigt att komma ihåg
              genderperspektivet i biståndet och att kontinuerligt driva det
              perspektivet. Det ska vara en självklarhet i såväl det nationella
              som det internationella arbetet.
            </seg>
            <seg n="b1c92685">
              I budgeten avsätts medel för att stödja kvinnojourer nationellt
              här i Sverige. Det är bra, men vi måste också se till att genom
              biståndet stödja kvinnojourer internationellt. Jag vill att en
              funktion på Sida inrättas för att kunna bygga upp ett sammanhållet
              svenskt stöd till kvinnojourer i de länder som i dag omfattas
              av bistånd. På så sätt kan biståndet på ett bättre sätt bidra
              till skydd för kvinnor och barn, och kvinnojourerna i Sverige
              kan också på ett mer koordinerat sätt utbyta kunskap och erfarenheter
              med systrar i olika världsdelar. De gemensamma erfarenheterna
              kan bli ett viktigt underlag för kvinnors villkor runtom i världen.
              Jag kan upplysningsvis säga att Smålands s-kvinnor nu har skrivit
              till Sida i den här frågan och efterfrågat just den här funktionen.
              Jag vet att flera Sida-styrelseledamöter är närvarande eller kanske
              läser protokollet, och jag hoppas att det blir stöd för det här
              i styrelsen.
            </seg>
            <seg n="9e914e0b">
              Det krävs också mer strukturella insatser, exempelvis inom utrikesförvaltningen,
              för att en satsning på genderperspektivet i biståndet ska kunna
              genomföras fullt ut. Sverige är bra på genderfrågor på en policynivå,
              men mer måste till för att det ska bli handling i biståndet. Jag
              tror att det behövs en genderhandläggare på de svenska ambassaderna
              i länder som omfattas av bistånd. Dessutom måste vi vara tydligare
              och tuffare med vad vi förväntar oss av de organisationer som
              utför biståndet på plats, exempelvis frivilligorganisationer och
              kyrkor. Det kan även handla om FN-organ och större delar av det
              internationella samfundet som bedriver bistånd. Det krävs oerhört
              mycket tid och kraft för att få genomslag för det som vi vet är
              så nödvändigt i de kretsar som vi samarbetar med.
            </seg>
            <seg n="da35f661">
              En förståelse för vikten av genderperspektivet måste vara grundläggande
              oavsett vilket land som berörs av biståndet. Visst kan genderfrågor
              vara känsliga att diskutera i många länder, men kanske just därför
              ska vi ta upp genderperspektivet oavsett vilket land som avses.
              Alla biståndsländer kan anses som känsliga för den som tycker
              att det är så, men jag tycker att vi sätter dagordningen och inte
              låter bli att ta upp detta bara för att andra tycker att det är
              besvärligt och känsligt. För oss är det viktigt, angeläget och
              prioriterat. Det krävs också fortsättningsvis gemensamma grepp
              och tag på olika nivåer för att genderfrågorna ska kunna få ett
              riktigt genomslag i biståndet allra längst ut där det bäst behövs.
              Vi har en gemensam ambition som kommer till uttryck i det här
              betänkandet.
            </seg>
          </u>
          <note type="speaker" n="6ba2f381">
            Anf. 125 CECILIA WIKSTRÖM (fp) replik:
          </note>
          <u who="cecilia_wikstrom_7c4790" xml:id="i-4dd85ed083a97b57-1" n="a288a9bb">
            <seg n="ccbd79d1">
              Herr talman! Jag tycker att det var ganska skojigt att höra Carina
              Hägg tala om unionsupplösningen den här dagen när vi debatterar
              det humanitära biståndet. Men det jag begär replik för att påpeka
              är att Carina Hägg gör sig lite lustig över de partier som har
              representanter i Sidas styrelse. Jag vill bara förtydliga, herr
              talman, att Berndt Ekholm, socialdemokrat, också sitter i Sidas
              styrelse och har undertecknat denna skrivelse på vilken vi bygger
              reservationstexten. Jag vill bara göra det väldigt tydligt och
              klart att hela Sidas styrelse står bakom den här texten. Lära
              och liv är tydligen inte alltid så enkelt att få ihop. Man kan
              tycka en sak som partiets företrädare i en statlig styrelse och
              någonting annat när vi debatterar här i riksdagen. Jag skulle
              vilja höra Carina Hägg lägga ut texten om det.
            </seg>
          </u>
          <note type="speaker" n="55f94d37">
            Anf. 126 CARINA HÄGG (s) replik:
          </note>
          <u who="carina_hagg_47dc40" xml:id="i-47b5802692d29ddf-1" n="e1e3313a">
            <seg n="f1be9755">
              Herr talman! Du ställer en specifik fråga som gäller en annan
              ledamot. Då får den personligen svara på det. Det ligger lite
              tid sedan den här skrivelsen inkom. Det finns en enighet i mitt
              parti och från majoritetens sida kring det ställningstagande som
              vi har tagit här. Jag kan bara konstatera att man har sett på
              den här frågan från lite olika perspektiv vid tiden för skrivelsen.
              Jag har inte kunnat se att man från Folkpartiets sida har kunnat
              peka på att det finns några praktiska problem. Om det är något
              som behöver justeras finns det en översyn. Jag utgår ifrån att
              det kommer att komma fram på det sättet.
            </seg>
            <seg n="982ee5fe">
              Jag kan bara konstatera att när det har behövts humanitära insatser
              snabbt har det också verkställts och fattats beslut väldigt snabbt.
              Inte minst när det gäller tsunamin vet vi att det var så.
            </seg>
          </u>
          <note type="speaker" n="811e7364">
            Anf. 127 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-4dd85ed083a97b57-2" n="a288a9bb">
            <seg n="fe2def3b">
              Herr talman! Vi vet att det humanitära biståndet kan effektiviseras.
              Vid akuta behov måste man kunna effektuera snabbare. Sidas generaldirektör
              har påpekat att förändringen i regleringsbrevet från 2004 medför
              att biståndsinsatser fördröjs och att flexibiliteten ekonomiskt
              har försvunnit. Det är det som styrelsen har gått ut och skrivit
              om också. Visst finns det problem. Man skulle kunna effektivisera
              och förbättra flexibiliteten enormt. Det vi reservanter vänder
              oss emot är att man ska gå till regeringen för att inhämta tillstånd
              för att kunna effektuera snabba akuta insatser på det här sättet.
              Det är väldigt förvånansvärt att Socialdemokraterna inte inser
              detta.
            </seg>
            <seg n="22151975">
              Herr talman! Jag begärde replik för att förtydliga att det sitter
              representanter från Socialdemokraterna i Sidas styrelse, vilka
              har undertecknat den skrivelse som ligger till grund för vår reservationstext.
            </seg>
          </u>
          <note type="speaker" n="75eb80cc">
            Anf. 128 CARINA HÄGG (s) replik:
          </note>
          <u who="carina_hagg_47dc40" xml:id="i-47b5802692d29ddf-2" n="e1e3313a">
            <seg n="d606a738">
              Herr talman! Jag vet inte vad Cecilia Wikström har bestämt sig
              för att argumentera emot. Jag har aldrig påstått någonting annat
              än vad jag sade nyligen i repliken. Jag tycker att det är viktigt
              att vi också ser att det finns ett politiskt ansvar för det humanitära
              biståndet.
            </seg>
            <seg n="cafe8223">
              Jag möter allt oftare krav från till exempel Folkpartiet att
              man ska stoppa bistånd. Då är det inte tal om att man riktar de
              kraven mot Sida som myndighet. Då är det mot regeringen. Det är
              väldigt disparata uppfattningar som kommer fram från Folkpartiets
              sida. Ni får väl samla ihop er till en enig linje, så kanske det
              också är lättare att bemöta er på ett samlat sätt. Att ha olika
              uppfattningar beroende på vilken delfråga som är uppe ger inte
              tyngd och trovärdighet i argumentationen att det är sakfrågan
              i sig som är den mest angelägna. Jag tycker att det är väldigt
              oroväckande att man ur Folkpartiets perspektiv ska använda biståndet
              alltmer som en påtryckning. Jag känner också stor oro för den
              reservation som handlar om skatteavdrag, att det är ett sätt för
              Folkpartiet att backa från sin ambitiösa ambition när det gäller
              vilken nivå man vill att biståndet ska läggas på. Jag kan bara
              konstatera att vi får återkomma till den frågan.
            </seg>
          </u>
          <note type="speaker" n="a22d14da">
            Anf. 129 ROSITA RUNEGRUND (kd) replik:
          </note>
          <u who="rosita_runegrund_9cb68d" xml:id="i-563254b53b4c8371-0" n="fd6cd2e1">
            <seg n="919ebe31">
              Herr talman! I betänkandet har Kristdemokraternas yrkanden behandlats
              på så sätt att man har hänvisat mycket till FN. Bland annat säger
              man i betänkandetexten att överlappningen mellan olika FN-organ
              har minskat och samordningen mellan icke regeringsorgan och mellanstatliga
              organ på fältet har blivit bättre och att man ser att det har
              blivit bra när man ser på tsunamikatastrofen.
            </seg>
            <seg n="d7b82526">
              Man säger också att det humanitära systemet behöver förbättras
              genom åtgärder på tre områden.
            </seg>
            <seg n="8e934ad0">
              I en artikel som finns i dagens DN säger Sida att FN har varit
              förvånansvärt osynligt. Hur kommer Socialdemokraterna att agera
              i den frågan? Jag känner mig lite lurad när det gäller svaren
              på våra motionsyrkanden. Vi har inte reserverat oss i de delarna.
              Vad är egentligen realiteten?
            </seg>
            <seg n="35a25b3d">
              Jag vill också fråga hur Carina Hägg ser på biståndet till Sri
              Lanka och den överenskommelse som kom i går där EU säger ja till
              påtryckningar för biståndet till Sri Lanka.
            </seg>
          </u>
          <note type="speaker" n="1525d75b">
            Anf. 130 CARINA HÄGG (s) replik:
          </note>
          <u who="carina_hagg_47dc40" xml:id="i-47b5802692d29ddf-3" n="e1e3313a">
            <seg n="8caf20e0">
              Herr talman! Det är lite svårt för mig att kommentera en artikel
              vars bakgrundsmaterial jag inte har haft möjlighet att ta del
              av. Jag har heller inte läst artikeln. Jag har hört talas om den
              i dag, men jag har inte haft möjlighet att ta del av den. Det
              ska jag naturligtvis göra under eftermiddagen, men det hjälper
              ju inte just nu.
            </seg>
            <seg n="6302dc26">
              Att FN skulle ha varit osynligt i samband med tsunamin förvånar
              mig något. FN:s generalsekreterare Kofi Annan var ju själv i regionen
              ganska snart efter att detta hade inträffat. På vilket sätt FN
              har stått med sin flagga på enskilda projekt och insatser vågar
              jag inte säga.
            </seg>
            <seg n="a6eae440">
              Jag tror att vi som kunnat följa FN:s arbete från utrikesutskottets
              horisont har kunnat konstatera att det sker en större samordning
              i fält i dag mellan FN-organen. Vi vill ju att det ska bli ännu
              bättre, men vi vet att det i dag är en stor förändring jämfört
              med hur det var för några år sedan. Jag har själv pekat på att
              man kanske måste ha någon som fattar beslut över alla FN-organ
              när man inte kommer överens och det är någon knäckfråga ute i
              fält. Men där är vi inte ännu.
            </seg>
            <seg n="9c01cce1">
              Vi ska inte glömma att det finns flera stora aktörer som inte
              samordnar sig med FN över huvud taget. Det finns också en uppsjö
              av väldigt små organisationer av mycket skiftande kvalitet och
              karaktär som heller inte samordnas därför att de är för små eller
              inte har intresse av det.
            </seg>
            <seg n="885b6428">
              Samordning är något som det fortfarande finns behov av att utveckla.
            </seg>
            <seg n="c36b2fe6">
              När det gäller Sri Lanka vet vi att det har funnits bekymmer
              där det har framkommit att man använder biståndet som en del i
              den interna konflikten. Jag känner personer som har varit engagerade
              i olika biståndsprojekt och som har haft svårt att nå in i vissa
              områden på grund av motsättningar mellan gerilla och andra.
            </seg>
            <seg n="af8eec22">
              Det är naturligtvis fullständigt oacceptabelt ur humanitärt perspektiv.
              Oavsett om man bor i ett tamildominerat område eller i en annan
              del av Sri Lanka ska man naturligtvis ha tillgång till humanitärt
              stöd på lika villkor.
            </seg>
            <seg n="76254e4c">
              Att man använder mat och stöd som vapen måste vi alltid vara
              kristallklara emot.
            </seg>
          </u>
          <note type="speaker" n="d462db81">
            Anf. 131 ROSITA RUNEGRUND (kd) replik:
          </note>
          <u who="rosita_runegrund_9cb68d" xml:id="i-563254b53b4c8371-1" n="fd6cd2e1">
            <seg n="7eed359e">
              Herr talman! Enligt gårdagens TT samlade man in 3 miljarder dollar
              på en biståndskonferens på Sri Lanka. Det överskrider nästan med
              det dubbla vad Sri Lanka behöver när det gäller att bygga upp
              den infrastruktur som blivit förstörd av tsunamin, men man har
              påtryckningsmedel när det gäller freden.
            </seg>
            <seg n="62d454d9">
              Carina Hägg svarade Cecilia som att Folkpartiet vill använda
              biståndet som ett påtryckningsmedel. Det är EU som har gått med
              på detta. Vi vet att det är en orättvisa. World Food Program stryper
              mathjälp till flyktingar. Det väller pengar in över tsunamiområdet
              och det dras in pengar från Afrika.
            </seg>
            <seg n="07ff4ab7">
              Det är ju samordningen inom EU och FN som då blir väldigt synlig.
            </seg>
            <seg n="067804ea">
              Min fråga till Carina kvarstår: Vad tänker Socialdemokraterna
              göra när det gäller att trycka på EU och FN om behovet av samordning
              för att undvika att till exempel andra humanitära kriser inte
              får den hjälp de behöver?
            </seg>
          </u>
          <note type="speaker" n="474cbad4">
            Anf. 132 CARINA HÄGG (s) replik:
          </note>
          <u who="carina_hagg_47dc40" xml:id="i-198679659c9be6d2-0" n="e1e3313a" next="i-935aadda7f489006-0">
            <seg n="2b2168c8">
              Herr talman! Först och främst vill jag säga att vi även i utrikesutskottet
              har känt att vi behöver fördjupa vår kunskap om hur biståndet
              inom EU:s ram fungerar, både därför att vi alltmer blir en del
              av den aktiva politiken för att utforma biståndet och därför att
              styrsystemen har ändrats inom EU-systemet efter kritik.
            </seg>
            <seg n="5e5d0554">
              Jag tror att vi framöver kommer att ha en diskussion som fokuserar
              lite mer konkret just på EU:s bistånd. Det tror jag skulle vara
              väldigt viktigt för oss själva, men även för dem som är engagerade
              i de här frågorna.
            </seg>
            <seg n="011228e0">
              Rosita Runegrund pekar på en oerhört viktig fråga, nämligen hur
              man ska få biståndet att inte flyttas från angelägna områden till
              ett annat som just står i mediefokus.
            </seg>
            <seg n="c7c4197c">
              Jag menar att vi från Sveriges sida inte har dragit tillbaka
              något bistånd för att kunna ge ett stöd som behövs i tsunamins
              spår. Det finns en oro, och jag vet att den delas av många som
              är aktiva på biståndsområdet, inte minst i Afrika. Det finns en
              bakgrund till den oron.
            </seg>
            <seg n="3955c9be">
              I EU-sammanhang och i FN-sammanhang måste vi peka på att behoven
              finns och att behoven kvarstår i många av de afrikanska länderna.
              De båda Kongo känner jag närmare till när det gäller den mer dagsaktuella
              situationen eftersom en delegation riksdagsledamöter nyligen var
              i de båda regionerna. Där har vi försökt att både ha en dialog
              direkt med utrikesministern och lyfta frågan på olika sätt. Som
              riksdagsledamot kan man ju använda alla de instrument vi har till
              vårt förfogande för att föra fram information och tala om förväntningar.
              Inte minst till våra kolleger i EU-parlamentet är det här viktiga
              frågor att föra fram.
            </seg>
          </u>
          <note n="634a1e01">
            Anf. 133 SERMIN ÖZÜRKÜT (v):
          </note>
          <u who="carina_hagg_47dc40" xml:id="i-935aadda7f489006-0" n="e1e3313a" prev="i-198679659c9be6d2-0">
            <seg n="038af856">
              Herr talman! Jag skulle först vilja säga att Vänsterpartiet i
              grunden instämmer i utrikesutskottets betänkande om humanitärt
              bistånd. Vi delar regeringens och utskottets bedömning av det
              humanitära biståndets principer och genomförande.
            </seg>
            <seg n="2b2d3658">
              Humanitärt bistånd är en snabb hjälp till utsatta människor vid
              katastrofer. Katastrofer kan ske i form av naturkatastrofer och
              väpnade konflikter. Det kan finnas katastrofliknande förhållanden
              i form av akuta utbrott av smittsamma sjukdomar, industriolyckor
              och miljöolyckor.
            </seg>
            <seg n="6b884070">
              Oavsett i vilken form de sker finns det tre gemensamma nämnare
              för utsatta människor i katastrofer. För det första förändras
              plötsligt hela tillvaron. Det ligger i katastrofens natur att
              dess omfattning ej är förutsägbar. För det andra åsidosätts deras
              försörjnings- och överlevnadsmekanismer. För det tredje är de
              utsatta i behov av hjälp för att rädda liv, lindra nöd och upprätthålla
              mänsklig värdighet.
            </seg>
            <seg n="fe882de6">
              Dessa tre gemensamma nämnare avgör biståndets omfattning.
            </seg>
            <seg n="741cd53e">
              Sveriges humanitära biståndspolitik bygger på de humanitära principerna
              om humanitet, opartiskhet och neutralitet.
            </seg>
            <seg n="0980174d">
              Med humanitet avses att mänskligt lidande bör avhjälpas varhelst
              det uppstår. Med opartiskhet avses att det humanitära biståndet
              ska bestämmas på grundval av människors behov utan åtskillnad
              med avseende på annan egenskap såsom politisk åskådning, etnicitet
              eller religion. Med neutralitet avses att det humanitära biståndet
              lämnas till utsatta människor utan att man tar politisk ställning
              där en humanitär biståndsinsats genomförs.
            </seg>
            <seg n="f0590e9c">
              Därför tycker vi vänsterpartister att det humanitära biståndets
              grundprinciper är förträffliga.
            </seg>
            <seg n="830ebff3">
              Att utsatta människor ska kunna erhålla snabb hjälp vid katastrofer
              är en gammal tanke. Sådan hjälp har lämnats och lämnas än i dag
              av anhöriga, grannar och myndigheter på den plats eller i det
              land där katastroferna sker. Sedan 1990-talets början har antalet
              biståndsgivande stater kraftigt ökat. I enlighet med internationell
              rätt bistår även den svenska statsmakten med hjälp i de fall där
              staten eller samhället i övrigt i ett katastrofutsatt land inte
              kan möta de humanitära behov som uppstår.
            </seg>
            <seg n="c748299b">
              Den svenska nationella statens regering genomför sin humanitära
              biståndspolitik med tre verktyg för att bidra till att rädda liv,
              lindra nöd och upprätthålla mänsklig värdighet. För det första
              upprätthåller regeringen en beredskap att medverka med statlig
              personal och egendom i genomförande eller understödjande av sådana
              insatser. För det andra lämnar regeringen finansiellt stöd till
              humanitära organisationer för genomförande av humanitära biståndsinsatser.
              För det tredje bedriver regeringen opinionsbildning och diplomati.
            </seg>
            <seg n="6f7e6f05">
              Därför tycker vi att det humanitära biståndets genomförandeprinciper
              är förträffliga.
            </seg>
            <seg n="c9c680f2">
              Till sist skulle jag vilja nämna gränsdragningen, liksom sambandet,
              mellan det humanitära biståndet och det långsiktiga utvecklingssamarbetet.
              Vi delar regeringens och utskottets bedömning att utvecklingspolitiken
              går ut på att bidra till att skapa förutsättningar för fattiga
              människor att förbättra sina levnadsvillkor. Med andra ord bygger
              långsiktigt utvecklingsarbete på fattigdomsbekämpning. Fattigdomsbekämpningen
              har en tydlig koppling till jämställdhetsfrågor och kvinnors situation
              i världen. Av världens 1,3 miljarder fattiga består en majoritet
              av kvinnor.
            </seg>
            <seg n="25c30678">
              Utöver detta framhåller utskottet liksom regeringen att fattigdomsbekämpningen
              i hög grad måste bedrivas av samarbetsländerna själva av deras
              parlament, regeringar, myndigheter, näringsliv och organisationer
              samt, inte minst, av de individer och grupper som försöker ta
              sig ur fattigdomen.
            </seg>
            <seg n="46697385">
              Med andra ord stöder utvecklingssamarbetet den nationella politiken
              utan att ersätta den.
            </seg>
          </u>
          <note n="dd857f11">
            Avslutningsvis, herr talman, yrkar jag bifall till utskottets
            förslag i betänkandet.
          </note>
          <note type="speaker" n="a4ac2875">
            Anf. 134 ANNIKA QARLSSON (c):
          </note>
          <u who="annika_qarlsson_19f936" xml:id="i-3caba67af3543749-0" n="76b68236" next="i-cb36dc60203696d4-0">
            <seg n="ac2f4479">
              Herr talman! En samlad uppfattning i utrikesutskottets betänkande
              11 om Sveriges politik för humanitärt bistånd är att det allt
              större antalet aktörer och den ökade volymen av biståndet har
              fört med sig ett större samordningsbehov för att säkerställa att
              önskade mål uppfylls. Katastrofen i Sydostasien har gjort att
              behovet av att klargöra ansvarsfördelningen blivit väldigt tydligt
              samt att behovet av större internationell samordning är större
              än någonsin. Vi behöver sätta vårt bistånd i ett betydligt större
              sammanhang. Det är därför positivt att regeringen har tillsatt
              en kommission som ska utvärdera och komma tillbaka. Vi måste ta
              del av de erfarenheter som nu görs och har gjorts för att förbättra
              de grundläggande positionerna för vårt humanitära bistånd ytterligare.
            </seg>
            <seg n="517e5f2c">
              I dagens DN kan vi läsa att Sida varnar för allvarliga risker
              i en ny rapport till regeringen om de svenska hjälpinsatserna
              efter flodvågskatastrofen Rosita tog upp detta lite tidigare.
              Bristande samordning av biståndsinsatser riskerar att stjälpa
              snarare än att hjälpa de drabbade efter tsunamin. I stället för
              att bygga bort misären riskerar vi att bygga in en ny fattigdom
              i området. Man skriver att planeringsmissarna skapar ett ohållbart
              tryck på de knappa naturresurserna. Både miljön och fiskenäringen
              skadas.
            </seg>
            <seg n="9da9b570">
              Utan ett väl samordnat och långsiktigt återuppbyggnadsarbete,
              skriver man vidare, riskerar situationen att förvärras för redan
              utsatta människor. Om inte regeringarna i de drabbade länderna,
              FN, Världsbanken och biståndsgivarna samarbetar riskerar miljontals
              människor att bli förfördelade. Nu finns dock chansen att i stället
              bygga bort misären.
            </seg>
            <seg n="65d4b47a">
              Lite grann av detta har vi också kommit fram till i det här betänkandet,
              där vi pekar på att det måste bli en bättre samordning.
            </seg>
            <seg n="ff5dae3a">
              När det gäller humanitärt bistånd är det av största vikt att
              snabbt vara på plats med rätt personal och material. Prioriteringarna
              för det humanitära biståndet bör vara klara från början. Först
              gäller det att underlätta situationen för de drabbade med mat,
              vatten och hjälp med bostäder. När den delen är över måste återuppbyggnad
              av infrastruktur och samhälle ta vid. Som ett tredje steg i processen
              måste arbetet med de långsiktiga riktlinjer som har lagts fast
              i Sveriges politik för global utveckling ta vid och samordnas
              med övriga aktörer, internationella såväl som lokala, som finns
              på plats.
            </seg>
            <seg n="52d38b62">
              Johan Brisman och Maria Norrfalk på Sida tar också upp att osäkerheten
              runt förutsättningarna för återuppbyggnadsarbetet är stor och
              hindrar lokala initiativ från att gå vidare. De föreslår att policy
              och övergripande riktlinjer rimligen bör utvecklas centralt i
              samråd med de lokala aktörerna. Detaljplanering och genomförande
              borde delegeras till lägsta möjliga nivå, åtminstone till distrikt
              och kommuner. Breda grupper i samhället måste engageras i både
              planering och genomförande för att skapa hållbara lösningar, utnyttja
              alla resurser och inte skapa nya framtida konfliktmönster.
            </seg>
            <seg n="8903e58a">
              Central planering eller påtryckningsarbete regeringar emellan
              kombinerat med det lokala arbete som frivilligorganisationer står
              för ger förutsättningar för ett betydligt bättre resultat, som
              Johan och Maria påpekar på DN debatt. Det är också en erfarenhet
              som jag har, bland annat från ett samarbetsprojekt mot könsstympning
              som Centerkvinnorna bedriver i Burkina Faso. Här är information,
              samverkan mellan regeringar och det civila samhället samt lagstiftning
              tillsammans med folkbildning på lokal nivå oerhört viktiga ingredienser
              som i många fall kan rädda människoliv och undvika oerhört lidande.
              Bistånd behövs och hjälper effektivare när det samverkar med insatser
              på olika nivåer.
            </seg>
            <seg n="3a4da7f1">
              Det projekt Centerkvinnorna bedriver tillsammans med FUGN/Naam
              med stöd av Sida går alltså ut på att hejda könsstympningen av
              flickor på landsbygden i Burkina Faso. Projektet genomförs i de
              norra delarna av landet och har visat hur man lyckosamt kan komplettera
              den insats som regeringen gör. Regeringen var tidig med att stifta
              lag mot könsstympning. Man har haft informationskampanjer och
              också infört höga böter. Detta har fått god effekt, dock framför
              allt i städerna.
            </seg>
            <seg n="3968a798">
              Det arbete som Centerkvinnorna bedriver kompletterar detta. Vi
              har en organisation med människor som varit runt och informerat
              och utbildat mer än 50 000 kvinnor och män på landsbygden och
              gjort dem medvetna om hur allvarliga konsekvenserna kan bli av
              att skära sönder flickornas underliv.
            </seg>
            <seg n="9245591d">
              Den slutsats vi kan dra av erfarenheterna från detta samarbetsprojekt
              med Naamrörelsen är att information och medvetandegörande, samverkan
              mellan regeringar och det civila samhället samt lagstiftning tillsammans
              med folkbildning på lokal nivå, som vårt projekt, kan göra skillnad
              och är oerhört viktiga ingredienser för att rädda människoliv
              och undvika onödigt lidande.
            </seg>
            <seg n="540a5ad2">
              Tsunamivågen spolade på några minuter bort mellan 200 000 och
              250 000 människoliv, och minst 5 miljoner blev hemlösa. Men samtidigt
              har vi en aidsvåg som sveper över världen och som på 20 år har
              tagit 20 miljoner människors liv. Det finns en våg där ½ miljon
              kvinnor varje år mister livet på grund av moderskapsrelaterade
              komplikationer, och 30 000 barn svälter ihjäl varje år. Alla dessa
              dör trots att det finns kunskap och trots att det finns möjlighet
              att faktiskt ändra utfallet. Vi skulle kunna hindra vågen.
            </seg>
            <seg n="7b6a481b">
              Det humanitära biståndet är viktigt och så mycket mer än bara
              den största rubriken på löpsedlarna, precis som vi talat om tidigare
              här. Vi måste dra lärdom av det arbete som pågår och de signaler
              som kommer för att kunna samordna och effektivisera biståndet
              till bästa nytta för jordens folk.
            </seg>
          </u>
          <note n="14769cf6">
            Överläggningen var härmed avslutad.
          </note>
          <note n="f5b1e0ec">
            Ajournering
          </note>
          <note n="b21d824a">
            Kammaren beslutade kl. 14.20 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="annika_qarlsson_19f936" xml:id="i-cb36dc60203696d4-0" n="76b68236" prev="i-3caba67af3543749-0">
            <seg n="683198d1">
              Återupptagna förhandlingar
            </seg>
            <seg n="4074b754">
              Torsten Lindström
            </seg>
            <seg n="35f9bacb">
              Luciano Astudillo
            </seg>
          </u>
          <note n="84dbae83">
            Förhandlingarna återupptogs kl. 16.00.
          </note>
          <note n="37e85af5">
            7 § Beslut om ärenden som slutdebatterats vid dagens sammanträde
          </note>
          <note n="20eece13">
            Punkt 1
          </note>
          <note n="191d5d15">
            Punkt 4
          </note>
          <note n="23f47caf">
            Punkt 6
          </note>
          <note n="dc6780b4">
            Punkt 7
          </note>
          <note n="e0e74bf7">
            Övriga punkter
          </note>
          <note n="20eece13">
            Punkt 1
          </note>
          <note n="dac2a654">
            Punkt 2
          </note>
          <note n="36f1a0e6">
            Punkterna 39
          </note>
          <note n="435ef6e1">
            Punkt 3
          </note>
          <note n="191d5d15">
            Punkt 4
          </note>
          <note n="e0e74bf7">
            Övriga punkter
          </note>
          <note n="1e4d5338">
            Meddelande om inställd votering
          </note>
          <note n="f1372b1b">
            Andre vice talmannen meddelade att voteringen onsdagen den 25
            maj kl. 9.00 skulle utgå.
          </note>
          <note n="3165af2d">
            8 § Bordläggning
          </note>
          <note n="8c3c8e54">
            Anmäldes och bordlades
          </note>
          <note n="395f062f">
            9 § Anmälan om interpellationer
          </note>
          <note n="c0cb4a4b">
            Anmäldes att följande interpellationer framställts
          </note>
          <note n="5e0059a0">
            den 18 maj
          </note>
          <note n="b96c7125">
            Viviann Gerdin
          </note>
          <note n="96584943">
            Mariam Osman Sherifay
          </note>
          <note n="da7765e7">
            Maria Larsson
          </note>
          <note n="b96c7125">
            Viviann Gerdin
          </note>
          <note n="160eea92">
            Maud Ekendahl
          </note>
          <note n="5ecd697c">
            Interpellationerna redovisas i bilaga som fogas till riksdagens
            snabbprotokoll tisdagen den 24 maj.
          </note>
          <note n="55fb01ff">
            10 § Anmälan om frågor för skriftliga svar
          </note>
          <note n="93a7bc37">
            Anmäldes att följande frågor för skriftliga svar framställts
          </note>
          <note n="5e0059a0">
            den 18 maj
          </note>
          <note n="9235f618">
            Johan Pehrson
          </note>
          <note n="92ec3c46">
            Ulf Sjösten
          </note>
          <note n="9235f618">
            Johan Pehrson
          </note>
          <note n="da30c336">
            Birgitta Ohlsson
          </note>
          <note n="da30c336">
            Birgitta Ohlsson
          </note>
          <note n="da30c336">
            Birgitta Ohlsson
          </note>
          <note n="da30c336">
            Birgitta Ohlsson
          </note>
          <note n="da30c336">
            Birgitta Ohlsson
          </note>
          <note n="9c0b4b33">
            Gudrun Schyman
          </note>
          <note n="9c0b4b33">
            Gudrun Schyman
          </note>
          <note n="b3ef073e">
            Frågorna redovisas i bilaga som fogas till riksdagens snabbprotokoll
            tisdagen den 24 maj.
          </note>
          <note n="f30d803f">
            11 § Anmälan om skriftliga svar på frågor
          </note>
          <note n="4e58d762">
            Anmäldes att skriftliga svar på följande frågor inkommit
          </note>
          <note n="e2d0d1a2">
            den 17 maj
          </note>
          <note n="dd36a75e">
            Tobias Krantz
          </note>
          <note n="7289ca46">
            Per Bill
          </note>
          <note n="5e0059a0">
            den 18 maj
          </note>
          <note n="d8a464c4">
            Henrik von Sydow
          </note>
          <note n="9aa7efec">
            Cecilia Wigström
          </note>
          <note n="55b6cd60">
            Johan Linander
          </note>
          <note n="ebb54e4a">
            Kenneth Johansson
          </note>
          <note n="8aa0835e">
            Nina Lundström
          </note>
          <note n="e06368f7">
            Anna Grönlund Krantz
          </note>
          <note n="bc93cbaa">
            Ewa Thalén Finné
          </note>
          <note n="f8bbbdec">
            Carl B Hamilton
          </note>
          <note n="cd35b4e8">
            Inger Davidson
          </note>
          <note n="59753d20">
            Hans Hoff
          </note>
          <note n="0276e266">
            Johan Löfstrand
          </note>
          <note n="0eb1f42a">
            Lars Wegendal
          </note>
          <note n="0eb1f42a">
            Lars Wegendal
          </note>
          <note n="1a332601">
            Elizabeth Nyström
          </note>
          <note n="ebb54e4a">
            Kenneth Johansson
          </note>
          <note n="94e87c26">
            Göran Lindblad
          </note>
          <note n="94e87c26">
            Göran Lindblad
          </note>
          <note n="0f920c57">
            Lars-Ivar Ericson
          </note>
          <note n="efc3fd99">
            Anne-Marie Ekström
          </note>
          <note n="0f920c57">
            Lars-Ivar Ericson
          </note>
          <note n="e06368f7">
            Anna Grönlund Krantz
          </note>
          <note n="0b1b34d2">
            Michael Hagberg
          </note>
          <note n="e06368f7">
            Anna Grönlund Krantz
          </note>
          <note n="a3cca4fe">
            Eva Arvidsson
          </note>
          <note n="b6d727ef">
            Lennart Gustavsson
          </note>
          <note n="76d06951">
            Tobias Billström
          </note>
          <note n="7b3aea40">
            Christer Nylander
          </note>
          <note n="54ba3f16">
            Svaren redovisas i bilaga som fogas till riksdagens snabbprotokoll
            tisdagen den 24 maj.
          </note>
          <note n="05da8027">
            12 § Kammaren åtskildes kl. 16.12.
          </note>
          <note n="fe99ee4c">
            Förhandlingarna leddes
          </note>
        </div>
      </body>
    </text>
  </TEI>
</teiCorpus>
