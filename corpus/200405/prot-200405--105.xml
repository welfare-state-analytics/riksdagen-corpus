<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--105</head>
          <docDate when="2004-04-14">2004-04-14</docDate>
        </div>
      </front>
      <body>
        <div>
          <note n="b5414e23">
            ﻿
          </note>
          <note n="9b697056">
            Riksdagens protokoll
          </note>
          <note n="70175291">
            2004/05:105
          </note>
          <note type="date" n="bd75508a">
            Torsdagen den 14 april
          </note>
          <note n="08c8950e">
            Kl. 10:00 - 18:35
          </note>
          <note n="790d4b5f">
            1 § Bordläggningsdebatt med anledning av vårpropositionen
          </note>
          <note n="42b29fe8">
            Anmäldes
          </note>
          <note n="a9c43318">
            Finansministern överlämnade 2005 års ekonomiska vårproposition
            2004/05:100.
          </note>
          <note type="speaker" n="6f8399f6">
            Anf. 1 Finansminister PÄR NUDER (s):
          </note>
          <u who="pär_nuder_minister_2002" xml:id="i-fc761437b9058a13-0" n="07b5cd8f">
            <seg n="9646b922">
              Herr talman! Ärade ledamöter! Alla ni hemma som lyssnar och ser
              på denna debatt! För tio dagar sedan presenterade den europeiska
              kommissionen sina utsikter för hur den europeiska ekonomin ska
              utvecklas under detta år och kommande år. Det var en ganska dyster
              stämning där i Bryssel när kommissionären Almunia presenterade
              utsikterna. I år kommer tillväxten i EU att vara blott 2 %, i
              euroområdet 1,6 %. Han redovisade att den genomsnittliga arbetslösheten
              i EU i år kommer att vara 9 %. Sammanlagt kommer Europas ekonomier
              att ha väldigt stora underskott. De offentliga finanserna kommer
              att visa på ett underskott på 2,6 % av EU:s samlade BNP. Stora
              skulder lämnas över till framtida generationer. Inflationen stiger,
              och därmed urholkas lönerna för vanliga löntagare. 1,9 % räknar
              kommissionen med att inflationen kommer att vara i år.
            </seg>
            <seg n="785b15b5">
              Jämför dessa siffror med den bedömning som regeringen gör i den
              ekonomiska vårpropositionen av den ekonomiska situationen i Sverige!
              I år kommer vi att ha dubbelt så hög ekonomisk tillväxt i Sverige
              jämfört med euroområdet, 3,2 %. Vi kommer att ha betydligt lägre
              arbetslöshet, i årsgenomsnitt 5 %. Vi kommer att ha högre, mycket
              högre, sysselsättningsgrad än EU:s genomsnitt. I stället för underskott
              i de offentliga finanserna kommer vi i Sverige att ha överskott.
              Vi kommer att ha en betydligt lägre skuld jämfört med EU:s genomsnitt.
              Och vi kommer att ha, vilket är väldigt glädjande för landets
              alla löntagare, en betydligt lägre inflationstakt och därmed en
              positiv reallöneutveckling även i år.
            </seg>
            <seg n="8071072a">
              Hur kan dessa skillnader komma sig? Hur kan det komma sig att
              Sverige går så mycket bättre jämfört med övriga Europa? Vi delar
              samma internationella konjunkturbild som Tyskland, Frankrike,
              Storbritannien och övriga EU-länder. Beror det på att vi har lägre
              skatter i Sverige? Beror det på att vi har mindre offentlig sektor?
              Beror det på att vi har sämre arbetsrättsregler på arbetsmarknaden?
              Eller beror det månne på att Sverige har lägre ersättningsnivåer
              i de sociala försäkringarna?
            </seg>
            <seg n="bd0a49d4">
              Ingetdera av dessa Columbi ägg som ska lösa alla problem är svaret
              på frågan varför det går så mycket bättre för Sverige jämfört
              med övriga Europa. Vad är då förklaringen? Ja, låt mig ge sju
              stycken viktiga förklaringar.
            </seg>
            <seg n="8056b02e">
              För det första är Sverige betydligt mer öppet mot omvärlden än
              de flesta andra länder. Och det är naturligtvis en konkurrensfördel
              i sig själv att i en globaliserad ekonomisk miljö ha företag som
              verkar långt borta från vårt lands gränser, stora företag men
              också alltfler små företag. Därför satsar regeringen på exportfrämjande
              insatser, framför allt riktade mot de små och medelstora företagen.
              Dessutom är det en konkurrensfördel att vara stor biståndsgivare.
              Fråga de svenska företagen i Sydafrika hur de kan dra nytta av
              vårt solidaritetsarbete i decennier! Eller prata med de affärsmän
              som nyligen var i Palestina! De kan dra nytta av den solidaritet
              som vi har visat med det palestinska folket.
            </seg>
            <seg n="b1ab796e">
              För det andra är vi välutbildade, yrkeskunniga och satsar väldigt
              mycket på forskning och utveckling. Forskningsministern presenterade
              nyligen en forskningspolitisk proposition där vi tillför ytterligare
              2,3 miljarder kronor. Inget annat land i världen, kanske med något
              undantag, satsar mer på förskola, grundskola, gymnasieskola, högskola
              och forskning än vi gör i Sverige.
            </seg>
            <seg n="5614adf3">
              För det tredje har vi starka offentliga finanser. Det är grunden
              till den låga inflationen, till den positiva reallöneutveckling
              som vi har haft.
            </seg>
            <seg n="bf31792b">
              För det fjärde är vi mer jämställda i Sverige. Det är en konkurrensfördel,
              för därmed har vi högre kvinnlig förvärvsfrekvens. Det är därför
              vi nu bygger ut familjepolitiken ytterligare, för att därmed stärka
              denna konkurrensfördel i en allt hårdnande ekonomisk miljö.
            </seg>
            <seg n="ef14e266">
              För det femte är vi samarbetsinriktade i Sverige. Vi är, precis
              som Volvos vd Hans-Olov Olsson skriver i en av morgontidningarna
              i dag, samarbetsinriktade. Avståndet mellan arbete och kapital,
              mellan olika intressen, är inte så långt i Sverige, och det är
              i sig en konkurrensfördel. Det är gemensamma tag. Från Saltsjöbadsandan
              till industriavtalet går det en röd tråd. Vi är samarbetsinriktade,
              och det är en konkurrensfördel.
            </seg>
            <seg n="e8cb78fa">
              För det sjätte har vi insett att den hållbara utvecklingen i
              sig, att sträva mot den, kan vara en konkurrensfördel. Miljöteknik,
              vattenrening, den gröna bilen allt detta kommer att vara konkurrensfördelar
              i morgon när fler inser att vi inte kan fortsätta att leva på
              det sätt som vi gör i dag.
            </seg>
            <seg n="aad5af2a">
              För det sjunde är vi väldigt förändringsbenägna i Sverige därför
              att vi har rustat individer med trygghet att våga gå från de gamla
              villkoren till de nya förutsättningarna. Vi har byggt bryggor
              för människor att gå på, från det gamla till det nya. En planka
              i den bryggan kallar vi för a-kassa. En annan kallar vi för vidareutbildning,
              komvux, livslångt lärande. Och det är generösa sociala försäkringar
              som gör att man är garanterad en inkomsttrygghet om man drabbas
              av det okända, det oförutsägbara att man blir arbetslös, att man
              blir sjuk, att man blir arbetsskadad eller för den delen om man
              väljer att skaffa barn. Detta är konkurrensfördelar. Det är detta
              som gör att Sverige avviker så radikalt från övriga Europa, och
              det gör att vi i år kommer att ha 30 000 fler i sysselsättning.
              Nästa år blir det uppåt 50 000, runt 48 000, fler i reguljär sysselsättning.
              Men och nu kommer ett viktigt men, och det är ett socialdemokratiskt
              men vi är inte nöjda med den här utvecklingen. Vi är förvisso
              stolta, men vi är inte nöjda. Framför allt är vi inte nöjda med
              situationen på arbetsmarknaden. Och i motsats till i princip alla
              andra europeiska länder som tampas med stora underskott kan vi
              under löpande budgetår i den tilläggsbudget som jag precis har
              lagt på riksdagens bord tillföra ytterligare insatser för att
              pressa tillbaka arbetslösheten. Det handlar om ett sysselsättningspaket
              som är värt 1,4 miljarder kronor, skatterabatter till arbetsgivare,
              offentliga som privata, som väljer att anställa långtidsarbetslösa,
              stora utbildningssatsningar. Kvalificerad yrkesutbildning byggs
              ut. Arbetsmarknadsutbildningen byggs ut. Vi tillför fler platser
              till högskolan.
            </seg>
            <seg n="7f243f9e">
              Vi förbättrar villkoren och situationen för de arbetshandikappade
              genom att höja taket i lönebidraget. Det här gör sammantaget att
              vi kan pressa tillbaka den öppna arbetslösheten till 5 % i genomsnitt
              i år och till 4,4 % i genomsnitt nästa år. Det är en följd av
              de konkurrensfördelar som Sverige har, det som gör Sverige unikt.
              Det som gör Sverige unikt är inte att vi har låga skatter. Det
              är inte att vi har en liten offentlig sektor. Det är inte att
              vi har en svag arbetsrätt eller för den delen låga ersättningsnivåer
              precis det som det har predikats årtionde efter årtionde att vi
              skulle ha mer av i Sverige. I själva verket är det kanske så att
              det är hur vi designar skattesystemet, att vi har generösa välfärdssystem,
              som i sig skapar tillväxt. Vad är det annars som skapar den här
              skillnaden mellan den svenska situationen och den europeiska situationen
              i övrigt?
            </seg>
            <seg n="c70c33df">
              Sammantaget, herr talman, är vi socialdemokrater stolta över
              Sverige. Vi har all anledning att räta på ryggarna i denna ljusnande
              tid. Svensk ekonomi står sig väldigt stark jämfört med andra länder.
              Men vi socialdemokrater är inte nöjda. Vi vill hela tiden gå vidare.
              Vi vill modernisera, bryta ny mark, ta oss an nya problem, för
              hela tiden tillkommer det nya problem och utmaningar mot jämlikheten,
              mot solidariteten, mot tryggheten. Vi är nämligen övertygade om
              att utveckling och jämlikhet är varandras förutsättningar. De
              går hand i hand på samma sätt som tillväxt och trygghet är varandras
              förutsättningar.
            </seg>
            <seg n="aa8e7f0d">
              Den ekonomiska vårproposition som nu ligger på riksdagens bord
              har som övergripande tema att få till stånd en ökad sysselsättning,
              att pressa tillbaka arbetslösheten, för att därmed säkerställa
              det välfärdssamhälle som en stor majoritet av svenska folket sluter
              sig bakom.
            </seg>
          </u>
          <note type="speaker" n="d16d2fed">
            Anf. 2 MIKAEL ODENBERG (m):
          </note>
          <u who="mikael_odenberg_5895f9" xml:id="i-bf66f2f601ceaf4f-0" n="fac07435">
            <seg n="62ca09a0">
              Herr talman! Eftersom det här var Pär Nuders debut som presentatör
              av regeringens vårproposition tänkte jag betygssätta honom. Jag
              tänkte börja med framförandet. Det blir en fyra. Det var ett väl
              förberett manus och ett fritt framförande, särskilt om man jämför
              med de mekaniska uppläsningar som Bosse Ringholm brukade ägna
              sig åt. Det var inte heller så arrogant. Det var ett väldigt högt
              tempo, men det kändes som om finansministern ärligt trodde på
              det han sade. För stil blir det en mer slätstruken trea. Det var
              inga direkta höjdpunkter men heller inga köttbergsförgripligheter.
            </seg>
            <seg n="8f462617">
              När det gäller innehållet avstår jag dock från att sätta ett
              sifferbetyg. Det beror på att mina funderingar under anförandets
              gång fick mig att börja tänka på det här tv-programmet där kändisar
              drar historier, det heter Har ni hört den förut? Och, herr talman,
              vi har hört den förut. För ett år sedan presenterade Bosse Ringholm
              vårbudgeten. Då sade han: Regeringens arbete inriktas med full
              kraft på att åter pressa ned arbetslösheten mot 4 % och nå målet
              om 80 % sysselsättning. Nu kan vi läsa i finansplanen att regeringens
              mål är att pressa tillbaka den öppna arbetslösheten till 4 % och
              höja den reguljära sysselsättningen till 80 %.
            </seg>
            <seg n="36f1f2c0">
              Jag vill säga, herr talman, att jag inte betvivlar regeringens
              och Pär Nuders vilja. Men jag sätter ett stort frågetecken för
              förmågan. Sanningen är ju den att under det år som har gått är
              den öppna arbetslösheten oförändrat hög, i storleksordningen 5
              ½ %. Amsåtgärderna är betydligt fler. Det är 30 000 fler i Amsåtgärder.
              Antalet sjukpenningdagar har regeringen reviderat upp i förhållande
              till budgetpropositionen i höstas. Detsamma gäller antalet förtidspensionärer.
              Vi har fler varsel i dag än vad vi hade när Bosse Ringholm presenterade
              förra årets vårbudget. Vi har också en ungdomsarbetslöshet som
              är besvärande hög. Det har aldrig gått fler ungdomar arbetslösa
              under 2000-talet vid den här tiden på året än vad fallet är just
              nu. Vi har mer än 60 000 ungdomar i öppen arbetslöshet och i olika
              program. Vi har nästan 30 000 inskrivna vid arbetsförmedlingarna.
              Med andra ord har inget hänt under det senaste året heller, frestas
              man tillägga.
            </seg>
            <seg n="d7ba5bae">
              Domen över Socialdemokraterna måste mot den här bakgrunden, herr
              talman, bli hård. Ni har regerat landet de senaste tio åren, drygt.
              Persson har varit statsminister i nio. Och ni har misslyckats
              kapitalt med jobben. Det som jag tycker är det mest anmärkningsvärda
              är att ni verkar sakna idéer. Ni verkar inte veta vad ni ska göra.
              Därför blir varje ny vårbudget lik den förra. Passiviteten är
              påfallande. Och även om jag redan förra året kritiserade det årets
              vårbudget för att innehålla flera frågor än svar tycker jag att
              den är ovanligt tunn i år. Mitt intryck är faktiskt att strategin,
              den övergripande strategin, är den tredelade strategin: Sitt still
              i båten, råskäll på Moderaterna och hoppas att konjunkturen på
              arbetsmarknaden vänder och att jobben kommer! Jag menar att den
              strategin inte räcker för att leda Sverige.
            </seg>
            <seg n="6c30ee93">
              Bosse Ringholm inledde presentationen av vårpropositionen förra
              året med att tala om att han nu föreslog ett kraftfullt jobbpaket
              på sammanlagt 10 miljarder kronor. Det var ett utökat särskilt
              anställningsstöd för att ge långtidsarbetslösa bättre möjligheter
              att komma tillbaka till arbetsmarknaden. Nu har vi den nya finansplanen.
              Det är inte 10 miljarder längre. Det är 1 miljard den här gången.
              Det är ett nytt sysselsättningspaket, 1 miljard. Arbetsgivare
              som anställer långtidsarbetslösa får skatterabatt genom förstärkt
              anställningsstöd. Har ni hört den förut?
            </seg>
            <seg n="95b27549">
              I den borgerliga alliansen försöker vi höja blickarna något.
              Det duger inte att flytta runt arbetslösa i statistikkolumnerna.
              Vi måste göra något åt det som är Sveriges helt grundläggande
              problem, och det är att 1,4 miljoner människor i vuxen ålder står
              utanför. De har inget jobb att gå till. I stora delar av landet
              står en tredjedel av den vuxna befolkningen utanför den reguljära
              arbetsmarknaden.
            </seg>
            <seg n="0b5c43d7">
              Till det kommer, vilket vi har pratat om många gånger förut,
              att vi står inför gigantiska demografiska utmaningar under åren
              framöver där vi blir allt färre i arbetsför ålder, med de påfrestningar
              på tillväxten som det medför, och alltfler som efterfrågar vård
              och omsorg. Problemets kärna är att det då blir färre som ska
              finansiera fler och mer. Sanningen är att vi inte kommer att kunna
              betala för den välfärd som vi har vant oss vid om vi inte blir
              fler som arbetar, fler som kan och vill arbeta mer än vad vi gör
              i dag.
            </seg>
            <seg n="abaa529c">
              Vi har i dag mellan 20 % och 25 % människor i arbetsför ålder
              som ofrivilligt står utanför, och det här är inte, som statsminister
              Persson hävdar, primärt ett arbetsmiljöproblem. Det går inte heller
              att bagatellisera som arbetslivsministern gör genom att säga det
              inte är samma miljon utanför i dag som det var i går och som det
              kommer att vara i morgon.
            </seg>
            <seg n="01adc7c7">
              Vi moderater vill återupprätta arbetslinjen. Det är därför vi
              vill sänka skatterna på arbete, särskilt för låg- och medelinkomsttagare.
              Vi måste få ned marginaleffekterna, det vill säga sänka trösklarna
              för att komma in på arbetsmarknaden. Regeringspolitiken har tvärtom
              höjt de trösklarna. Vi vill ha stramare bidragssystem inte för
              att djävlas med folk utan för att det måste löna sig bättre att
              gå från bidragsförsörjning till försörjning genom eget arbete.
              Det behöver bli lättare för företagen att anställa, starta och
              expandera. Det behövs alltså ett bättre företagsklimat i Sverige
              i vid mening.
            </seg>
            <seg n="7955641f">
              Min före detta riksdagskollega, den förre socialdemokratiske
              EU-parlamentarikern Hans Karlsson, som nu jobbar på LO, har beskrivit
              situationen på följande sätt: En miljon människor är antingen
              långtidsarbetslösa, långtidssjukskrivna eller förtidspensionerade
              i Sverige i dag. Av dem är ungefär hälften fullt arbetsföra. Vi
              använder sjukpenning och förtidspensionering till att betala människor
              för att de inte ska jobba.
            </seg>
            <seg n="e130dde5">
              Det är de här människorna som vi måste ha en politik för att
              föra tillbaka till arbete. Vi tycker att vi anvisar en sådan väg:
              att öka arbetsutbudet. Regeringens svar i det hänseendet är att
              man på s. 27 i finansplanen föreslår: För att flera ska kunna
              komma i arbete tillsätts en särskild expertgrupp.
            </seg>
            <seg n="24ab477f">
              Med friårsexperimentet, som inte på något sätt orsakar någon
              statsfinansiell bankrutt, sänder dock regeringen en förödande
              signal. Inte nog med alla dem som redan befinner sig i utanförskap
              och försörjs med bidrag. Genom friåret ska vi betala ytterligare
              12 000 människor som är arbetsföra för att de ska ta ledigt. Det
              har gått så långt att i årets vårbudget skjuts 2 000 av friårsplatserna
              upp till nästa år av det enkla skälet att arbetsförmedlingarna
              har tvingats lägga så stora resurser på att förmedla ledigheter
              att det har blivit för lite resurser kvar för att förmedla jobb.
            </seg>
            <seg n="39460048">
              Socialdemokraternas lösning förefaller i den här situationen,
              när det gäller att möta framtidens utmaningar och de demografiska
              utmaningarna, vara höjda skatter.
            </seg>
            <seg n="f13e9343">
              I samband med de socialdemokratiska kommundagarna spekulerade
              Göran Persson i kommunalskattehöjningar under det kommande decenniet.
              Det talades om kommunalskatter på upp emot 40 kr.
            </seg>
            <seg n="fef513de">
              Med ännu högre skatter på arbete försämrar vi Sveriges konkurrenskraft.
              Vi får stigande marginaleffekter. Högre skatter i stället för
              mer arbete kan aldrig lösa eller möta vår utmaning och det kan
              aldrig göra annat än underminera välfärden.
            </seg>
            <seg n="c6bd8a58">
              Redan i dag, herr talman, har ju statsfinanserna försvagats allvarligt.
              Trots att vi har en hög tillväxt förmår vi inte samla i ladorna
              ens under goda tider. Vi är långt från det tvåprocentsmål som
              riksdagen har satt upp för överskott i de konsoliderade offentliga
              finanserna.
            </seg>
            <seg n="3ec4e895">
              Överskottet i pensionssystemet krymper samtidigt ihop. Risken
              för att den så kallade bromsen ska slå till och sänka de utgående
              pensionerna ökar.
            </seg>
            <seg n="63491a0c">
              Det är någon sorts ombytta roller. Vi och våra alliansbröder
              vill återupprätta arbetslinjen. Socialdemokraterna står i dag,
              paradoxalt nog, för ett systemskifte. Ett systemskifte, herr talman,
              blir det om politiken fortsätter att döma mer än en miljon människor
              i arbetsför ålder till fortsatt utanförskap. Systemskifte blir
              det när skattepengarna inte längre visar sig räcka för att finansiera
              de offentliga välfärdstjänster som svenskarna har vant sig vid
              att ta för givna. Ett systemskifte blir det om bromsen slår till
              och de utgåenden pensionerna sänks för Sveriges alla pensionärer.
            </seg>
          </u>
          <note type="speaker" n="299afdaa">
            Anf. 3 KARIN PILSÄTER (fp):
          </note>
          <u who="karin_pilsater_815ff1" xml:id="i-bd8378d4bef6bad3-0" n="31b9a321">
            <seg n="46ac5219">
              Herr talman! Även jag kom att tänka på ett program i etermediet
              när jag hörde om den presentation som det stod på dagordningen
              att vi skulle ha. Det var radioprogrammet På minuten. Där ska
              kändisar prata om udda ämnen. Det finns vissa spelregler. Man
              får inte tveka. Den regeln följde finansministern. Man får inte
              avvika från ämnet. Där tyckte jag däremot att det blev lite problem.
            </seg>
            <seg n="fa54141e">
              Den tredje regeln är att man inte får upprepa sig. Eftersom det
              här var finansministerns första vårpropositionspresentation får
              vi väl vänta till nästa år för att se om han klarar av att förnya
              sig. Det var ju inte samma anförande som den förre finansministern
              brukade hålla.
            </seg>
            <seg n="c5a6bac5">
              Det här skulle ju vara en presentation av regeringens vårproposition,
              riktlinjerna för den ekonomiska politiken. Var det någon som hörde
              några sådana? Jag gjorde det inte.
            </seg>
            <seg n="094582f0">
              Nu har ju vi haft möjlighet att ta del av den här vackert limegula
              propositionen regeringen hänger med i modefärgerna. Där finns
              det lite skrivet så jag tänker ändå drista mig till att i mitt
              anförande något lite kommentera riktlinjerna för den ekonomiska
              politiken.
            </seg>
            <seg n="d845d142">
              Låt mig börja med att ta avstamp i det som finansministern uppehöll
              sig vid, nämligen de sju förklaringarna till att allt är så fantastiskt
              i Sverige.
            </seg>
            <seg n="2299297c">
              Sverige har mycket stora möjligheter. Vi har haft en fantastisk
              utveckling. Vi har hundra år av välståndsökning bakom oss, från
              sent 1800-tal till långt in mot slutet av 1900-talet. Sedan började
              det stampa, som vi alla vet. Sverige har fantastiska möjligheter,
              men jag tror att vi behöver släppas loss från den tvångströja
              som vi har blivit inlåsta i under tio år av socialdemokratiskt
              regeringsinnehav under de flesta av de åren i samarbete med Vänsterpartiet
              och Miljöpartiet.
            </seg>
            <seg n="19408562">
              Det blir aldrig som det var förr. Det var det inte ens då, lär
              Mona Sahlin ha sagt. Oavsett om det är sant eller inte är det
              en bra iakttagelse. Det var det inte ens då.
            </seg>
            <seg n="c4fd2967">
              De sju förklaringar som finansministern gav till att Sverige
              är så fantastiskt gällde däremot förr.
            </seg>
            <seg n="73eebeef">
              Sverige är öppet mot omvärlden.
            </seg>
            <seg n="bce9d7b3">
              Ja, det var vi innan omvärlden knackade på dörren och ville komma
              hit. Gärna billig import och export, men kom inte hit och tro
              att ni kan bygga skolor. Företagen är verksamma långt borta. Problemet
              är att fler och fler av dem kapar banden till hemlandet.
            </seg>
            <seg n="c3ac5cfb">
              Människor är välutbildade.
            </seg>
            <seg n="d3767bb7">
              Ja, vi var det jämfört med andra. Enligt färska undersökningar,
              TIMSS 2003, kan de svenska åttorna i dag inte mer matte än vad
              de svenska sjuorna kunde för knappt tio år sedan. Man kan mäta
              av på område efter område att prestationsgraden sjunker. Var tionde
              elev klarar inte grundskolan så att man kan börja gymnasiet. Fyra
              av tio klarar inte det treåriga gymnasiet på fyra år. Ungefär
              en fjärdedel hoppar av helt och hållet.
            </seg>
            <seg n="69eb8fa6">
              Sverige satsar mycket på forskning och utveckling.
            </seg>
            <seg n="e9153e4c">
              De statliga satsningarna ligger ju lågt. Den ökning som man nu
              redovisar täcker knappt prisökningarna. De som satsar mycket är
              de svenska företagen, men där sjunker det i år igen enligt tidningen
              Ny Teknik.
            </seg>
            <seg n="921e4ede">
              Sverige har kommit långt när det gäller jämställdhet.
            </seg>
            <seg n="4983acd6">
              Det är förvisso sant. De andra kryper i kapp, men här i Sverige
              står utvecklingen på många områden stilla. När det gäller till
              exempel företagande och kvinnors möjlighet att nå de höga positionerna
              ligger vi inte alls särskilt bra till.
            </seg>
            <seg n="4fcea502">
              Sverige har starka offentliga finanser.
            </seg>
            <seg n="827c99f9">
              Ja, om man jämför med EU-genomsnittet, det vill säga om man inte
              har så höga pretentioner. Om man jämför med de andra nordiska
              länderna är de inte särskilt starka, tvärtom. Det är pensionssystemet
              och i viss mån kommunerna som har starka finanser. Staten har
              underskott.
            </seg>
            <seg n="a1db1634">
              Sverige har tagit viktiga steg för ett miljömässigt hållbart
              samhälle.
            </seg>
            <seg n="7b5d702d">
              Ja, men nu förtidsavvecklar man kärnkraften och bidrar till det
              mest ödesmättade miljöhot som jag känner: växthuseffekten.
            </seg>
            <seg n="97e83490">
              Sverige har ett gott samarbetsklimat och människor är förändringsbenägna.
            </seg>
            <seg n="ae85fd5a">
              Ja, så har det varit. I takt med att sjukförsäkringen eroderar
              på grund av er oförmåga att ta itu med den havererar de trygghetssystem
              som ska ge människor trygghet i förändring för att ta ett exempel.
            </seg>
            <seg n="7012010f">
              Man kan inte leva på gamla meriter. När länderna i omvärlden
              hela tiden stegar framåt kan man inte möta den knivskarpa internationella
              konkurrensen med gammal statistik. Man kan inte slå sig till ro
              när andra rör sig.
            </seg>
            <seg n="01a64380">
              Herr talman! Pär Nuder sade att det blir 30 000 nya anställda
              nästa år. Det mesta av det beror på draghjälpen från den internationella
              konjunkturen. Regeringen målar gärna svensk ekonomi i väldigt
              ljusa färger. På många punkter är det riktigt. Man måste också
              se varningstecknen där de finns. Man måste känna igen ett varningstecken
              när man ser det och inte se symtomen på obalanserna som ett kvitto
              på framgång.
            </seg>
            <seg n="41b76be1">
              BNP-tillväxten har förvisso varit snabbare än i många länder,
              men när man rensar för den försämrade köpkraften har vi inte alls
              stigit snabbare än EU-genomsnittet, tvärtom.
            </seg>
            <seg n="513cba86">
              Investeringsandelen i näringslivet är låg jämfört med resten
              av EU. Det är bara några få länder där den är lägre. Det är detta
              som skapar goda villkor för framtiden.
            </seg>
            <seg n="5a5762e5">
              Vi är långt ifrån, som regeringen skriver, att Sverige ska konkurrera
              med kunskap, konsekvens och kreativitet, inte med låga löner.
              Vi har halkat från sjätte plats 1970 i OECD-ligan till femtonde
              1990. Där ligger vi kvar när man tittar på de köpkraftskorrigerade
              reallönerna inte bara i den så kallade välståndsligan, utan också
              i löneligan.
            </seg>
            <seg n="7d7306f2">
              Herr talman! Riktlinjerna för den ekonomiska politiken borde
              innehålla ett svar på den framställning som kommer från Konjunkturinstitutet
              om att förstärka de offentliga finanserna och se till att fler
              människor kommer ut på arbetsmarknaden. Något sådant svar ser
              vi inte. Det är bara detta ständiga ropande från regeringen på
              att Riksbanken ska sänka räntan.
            </seg>
            <seg n="dda6b97c">
              En räntesänkning skulle enligt Konjunkturinstitutet tidigarelägga
              kanske 7 000 jobb. Det ska ställas mot de mycket stora grupper
              som är strukturellt arbetslösa. Det är ungefär 320 000 personer.
              Till det kommer 258 000 sjukskrivna och över en halv miljon 548
              000 förtidspensionärer. 7 000 tidigarelagda jobb på 1,2 miljoner
              människor tycker jag är rätt futtigt. Det hade varit oerhört mycket
              bättre om regeringen hade fokuserat på hur människor ska kunna
              komma ut på arbetsmarknaden.
            </seg>
            <seg n="b064d495">
              Pär Nuder sade på Socialdemokraternas kommundagar, i varje fall
              enligt mediereferaten, ungefär följande:
            </seg>
            <seg n="8ce40f29">
              Vi har anledning att vara självkritiska så långt är det ju lätt
              att hålla med. Vidare: Vi har fokuserat för mycket på att öka
              sysselsättningen och för lite på att få ned arbetslösheten.
            </seg>
            <seg n="bc5e9628">
              Hörde ni? Man har fokuserat för mycket på att öka antalet personer
              som har jobb och för lite på att trolla bort arbetslösheten!
            </seg>
            <seg n="999dc952">
              Vad vi nu hörde här är just en presentation av hur man, förmodligen
              med hjälp av olika typer av åtgärder, kommer att se till att den
              öppna arbetslösheten landar runt 4 % lagom till valet. Men det
              handlar inte om fler jobb.
            </seg>
            <seg n="b8826809">
              Det behövs en konkret omläggning av politiken så att vi får bättre
              villkor för jobb och för företagande. Jag tror att många människor
              i det här landet lite grann ställer sig frågan: Vad spelar det
              för roll om det är 14 eller 15 i stället för 13 på varje ledigt
              jobb? Vi måste få fler jobb, och då handlar det om villkoren för
              företagandet här i landet. Detta ser vi oerhört lite av i den
              här vårpropositionen.
            </seg>
            <seg n="7b9942b7">
              Regeringens egen myndighet för näringslivsutveckling visar i
              sin årsbok att vi ligger långt under EU-genomsnittet när det gäller
              företagande. Andelen kvinnliga företagare är nästan lägst i hela
              EU. Det behövs fler företag som startar och växer. Det är nämligen
              i de små företagen, de som har kanske 1050 anställda, som det
              kommer riktigt många nya jobb. Då behövs det konkreta förbättringar
              som förbättrar villkoren för de personer som faktiskt kan tänka
              sig att starta, driva och låta företag växa här i vårt land. Det
              går inte att möta larmsiffror om företagsflykten med att säga:
              Det visar väl bara att vi är attraktiva här i Sverige.
            </seg>
            <seg n="8cf62aab">
              Herr talman! Vi i Folkpartiet kommer den 2 maj att redovisa våra
              riktlinjer för den ekonomiska politiken en ekonomisk politik som
              skapar goda villkor för entreprenörer, som skärper och återupprättar
              svensk konkurrenskraft genom en god utbildning för barn och ungdomar,
              genom större satsningar på forskning, genom starkare offentliga
              finanser och genom ett miljömässigt hållbart samhälle som inte
              snabbavvecklar kärnkraften utan räddar världens miljö och ger
              bättre villkor för svensk industri samt som skapar ett samarbetsklimat
              och en förändringsbenägenhet genom att vi försvarar tryggheten
              i socialförsäkringarna genom minskat bidragsberoende och skarpare
              kontroll.
            </seg>
            <seg n="9f1e2018">
              Herr talman! Vi kommer att lägga fram ett förslag som handlar
              om att skapa just trygghet i förändring.
            </seg>
          </u>
          <note type="speaker" n="a36b081e">
            Anf. 4 MATS ODELL (kd):
          </note>
          <u who="mats_odell_4baa8b" xml:id="i-bd394bcdf1ac983b-0" n="b2f79003">
            <seg n="5baa44f3">
              Herr talman! Det var en väldigt mörk och dyster bild av omvärlden
              som Pär Nuder målade upp. Man får nästan värja sig mot intrycket
              att han gladde sig åt eländet för att den permanentade svenska
              massarbetslösheten och ohälsan ska vara lättare att fördra.
            </seg>
            <seg n="265da6c4">
              Nu friserar regeringen upp tillväxtprognosen i vårbudgeten från
              3 till 3,2 %. Samtidigt läser vi i en debattartikel i Dagens Industri
              i förrgår av generaldirektören för Statistiska centralbyrån följande:
              Om man justerar BNP-utvecklingen för prisförändringar i utrikeshandeln
              (terms-of-trade) blir ökningstakten 2,5 procent per år under perioden
              19932004 (i stället för 2,9 procent per år).
            </seg>
            <seg n="2508487b">
              Motsvarande bedömning görs också av Konjunkturinstitutets chef
              Ingemar Hansson i en artikel i samma tidning förra veckan.
            </seg>
            <seg n="fd8e6ddc">
              Alltså har finansministrarna oavsett om de har hetat Persson,
              Ringholm eller Nuder vilselett oss. Välståndsökningen har, vilket
              alltså Svante Öberg och Ingemar Hansson nu bekräftar, inte blivit
              så stor som den nominella tillväxt som SCB redovisar.
            </seg>
            <seg n="a5a17675">
              Den som tvivlar på detta, herr talman, rekommenderar jag ett
              besök ute i verkligheten i vården, skolan och äldreomsorgen. Vad
              hjälper en hög nominell tillväxt de gamla som i dag förgäves väntar
              på ett särskilt boende?
            </seg>
            <seg n="e0036162">
              Om vi tittar på de 20 största börsnoterade koncernerna i landet
              ser vi att de under den senaste femårsperioden fram till 2003
              har skapat 300 000 nya jobb i utlandet. Samtidigt har de avvecklat
              25 000 jobb i Sverige. Prognoserna från Svenskt Näringsliv och
              deras enkäter tyder på att ytterligare kanske upp till 500 000
              industrijobb kommer att flytta ut under den närmaste femårsperioden.
              Det är en mycket allvarlig utveckling som inte stämmer med den
              glättade bild som Pär Nuder försöker måla upp.
            </seg>
            <seg n="acb9f644">
              Och det är klart att investerarna är osäkra på den ekonomiska
              politiken och inte minst, vill jag säga, på energipolitiken, som
              i bägge fallen dikteras av kommunister och tillväxtfientliga miljöpartister.
              Kommer det att finnas el till konkurrenskraftiga priser även i
              fortsättningen? Om vi tittar på verkligheten ser vi att regeringen
              och dess stödpartier nu planerar att kasta uppemot 4 miljarder
              av offentliga medel i Öresund för att kunna snabbstänga också
              Barsebäck 2. Detta är ju pengar, herr talman, som borde ha gått
              till vården av gamla och sjuka, till att skapa förutsättningar
              för äldreboende, i stället för att läggas på ett projekt där man
              samtidigt bygger en kabel till Finland, detta Finland som nu bygger
              ett nytt kärnkraftverk. Kan man tänka sig en värre kombination
              av slöseri och hyckleri?
            </seg>
            <seg n="18752ffa">
              Vad blir resultatet när stora delar av näringslivet inte längre
              har förtroende för den förda politiken? Jo, arbetslöshet, naturligtvis.
              Massarbetslösheten har ju permanentats, detta gissel som Göran
              Persson när han blev statsminister lovade att från dag 1 pressa
              tillbaka för allt vad tygen höll. Men tygen höll inte. Det var
              bara munlädret som höll.
            </seg>
            <seg n="ef9311b8">
              Att minska arbetslösheten är den främsta och allt annat överskuggande
              uppgiften för min regering. Målet är att halvera den öppna arbetslösheten
              från 8 till 4 % år 2000. Så skrev Göran Persson i sin första vårproposition
              som statsminister den 10 april 1996. I dag, tio år och tio vårpropositioner
              senare, läser vi om att pressa tillbaka arbetslösheten. Har ni
              tänkt på det ordet, pressa? Det ger ju intryck av ansträngning,
              att man verkligen tar i. Är det detta vi ser i vårpropositionen?
              Knappast.
            </seg>
            <seg n="dc98763c">
              Att pressa tillbaka arbetslösheten och öka sysselsättning är
              en överordnad uppgift för regeringen. Regeringens mål är att pressa
              tillbaka den öppna arbetslösheten till 4 %, heter det. Har vi
              hört det förut?
            </seg>
            <seg n="b8aa3ce4">
              Vad är det då för åtgärder som föreslås för att uppnå detta mål?
              Tittar vi i vårpropositionen ser vi, vilket flera talare har pekat
              på, att regeringen är helt och hållet tomhänt. Hans Karlsson på
              LO hävdar alltså att den verkliga arbetslösheten ligger mellan
              20 och 25 %. Man klarar varken den öppna arbetslösheten eller
              sysselsättningen.
            </seg>
            <seg n="e1729576">
              Den hårda kärna av åtgärder som föreslås, herr talman, är förutom
              friåret att ytterligare 13 000 personer ska få tillfälligt anställningsstöd
              tillfälligt anställningsstöd och att taken i lönebidragen för
              arbetshandikappade ska höjas med 1 500 kr per månad. Där tar politiken
              slut. Där tar pengarna slut. Göran Persson och hans regering har
              kommit till vägs ände. Nu handlar det tydligen enbart om att klamra
              sig fast vid regeringsmakten.
            </seg>
            <seg n="71d32436">
              Det här temat har använts många gånger. Låt oss gå tillbaka till
              SSU-kongressen ni känner till detta ungdomsförbund. Där talade
              Göran Persson 2003 inför en jublande kongress i Karlstad och sade:
              Arbetslösheten ska pressas tillbaka. Den ska aldrig få komma tillbaka
              i det svenska samhället. Den ska knäckas för alltid.
            </seg>
            <seg n="8ebdc721">
              Vad är det Socialdemokraterna har knäckt? Ja, SSU naturligtvis,
              men faktiskt, vilket är mycket värre, är också pensionssystemet
              på väg att knäckas av den permanentade massarbetslösheten och
              ohälsan som har bitit sig fast. Den öppna arbetslösheten, den
              som Nuder i alla fall talar om, har visserligen gått ned men ligger
              ändå väldigt högt för att vara mitt under brinnande högkonjunktur.
              Vi har 231 000 öppet arbetslösa och 113 000 i arbetsmarknadsprogram,
              31 000 fler än för ett år sedan. I verkligheten, Pär Nuder, går
              det alltså åt fel håll.
            </seg>
            <seg n="7e49e153">
              Till detta kommer 545 000 förtidspensionerade, alltså över en
              halv miljon. Det allvarliga här är ju att det är yngre personer
              som nu förtidspensioneras.
            </seg>
            <seg n="1f98159f">
              I går slog Anna Hedborg, tidigare socialminister och nu socialförsäkringsutredare,
              larm. Hon skrev, och det här är väldigt allvarligt, att allt mindre
              andelar av medelåldersbefolkningen över huvud taget håller sig
              kvar i arbetskraften. De blir i växande utsträckning långtidssjuka
              och förtidspensionerade. På tio år, sedan 1994, när Göran Persson
              tillträdde, har den samlade sjuk- och förtidspensionsfrekvensen
              i åldrarna 3554 år stigit med nästan 50 %.
            </seg>
            <seg n="616c0349">
              Hör nu, Pär Nuder, flertalet av dessa människor är förlorade
              för arbetsmarknaden för alltid. Så är det.
            </seg>
            <seg n="0a0bcbd7">
              Men Socialdemokraterna har alltså inte på tio år förmått föreslå
              några verkningsfulla åtgärder, inte heller i den här vårpropositionen.
            </seg>
            <seg n="38225537">
              Om vi tittar på arbetslösheten bland unga ser vi att den i dag
              är större än någon gång sedan sekelskiftet. Det handlar om 38
              000 öppet arbetslösa och 24 000 i program av olika slag. Tror
              Pär Nuder att dessa ungdomar, likt SSU-kongressen i Karlstad,
              jublar när Göran Persson en gång till lovar att knäcka arbetslösheten?
              Är det höjt tak i lönebidragen de väntar på? Är det fler i arbetsmarknadspolitiska
              program, är det friår de väntar på? Nej, det är det självklart
              inte. De väntar på riktiga jobb som kommer genom ett bättre företagsklimat,
              som kommer genom att det lönar sig mer att arbeta. Där väntar
              de tyvärr förgäves.
            </seg>
            <seg n="116f792c">
              Men vi kristdemokrater kommer den 2 maj att presentera ett alternativ
              till regeringens kortsiktighet och brist på visioner och åtgärder.
              Dessutom kommer vi inom Allians för Sverige att i god tid före
              valet presentera en gemensam framtidsinriktad politik för att
              vända utvecklingen och skapa utrymme både för ökad välfärd och
              för större ekonomisk frihet för familjer och individer genom sänkta
              skatter också för vanliga löntagare.
            </seg>
            <seg n="7ed1e653">
              Vi fäster ganska stor vikt vid arbetsutbudet. Det tror vi är
              väldigt viktigt. Men ett ökat arbetsutbud är bara en del av lösningen.
              Framför allt behövs det också en efterfrågan på arbetskraft inom
              den privata sektorn som ska generera intäkter till den offentliga.
              Det får vi bara genom ett mycket bättre företagsklimat.
            </seg>
            <seg n="e2602e3d">
              Herr talman! Den här regeringen har haft chansen länge. Den har
              regerat i tio år. Det har gått åt fel håll under hela den här
              tiden. Den har ropat sig hes om att arbetslösheten ska knäckas
              för alltid. Men det är enligt Anna Hedborg de arbetslösa man knäcker.
              I mars månad varslades 9 318 om uppsägning. Det vore på sin plats
              att svenska folket varslade ytterligare ett tjugotal, nämligen
              Göran Persson och hans regering.
            </seg>
          </u>
          <note type="speaker" n="823e00ff">
            Anf. 5 LARS BÄCKSTRÖM (v):
          </note>
          <u who="lars_backstrom_06e975" xml:id="i-bc0ed2a1d023719d-0" n="6f485e20">
            <seg n="7d3907de">
              Herr talman! Det är inte alltid lätt att vara väljare när man
              hör en debatt med beskrivningar som rekordår eller konkursbo,
              himmel eller helvete. De flesta svenskar bor i ett mer vardagligt
              Sverige.
            </seg>
            <seg n="34557922">
              Många tycker nog att det är lite rörigt i politiken just nu.
              Det finns de som säger att Moderaterna går till mitten, och utanför
              riksdagen börjar nu partier in spe att bilda kö.
            </seg>
            <seg n="8da99479">
              Herr talman! Är det slut med vänster- och högertrafik i politiken?
              Är vi på väg mot den stora oredan? Nej, jag tror att vi kan vara
              lugna. Målen består hos partierna.
            </seg>
            <seg n="1c283476">
              Men jag tror att det kan behövas ett europeiskt perspektiv för
              att få lite klarhet i vår debatt. Alla länder i Europa möter globala
              utmaningar. I EU har man därför enat sig om en plan som kallas
              Lissabonprocessen, en strategi som går ut på att göra Europas
              ekonomi till en av de mest konkurrenskraftiga i världen till 2010.
            </seg>
            <seg n="24b34dd5">
              I denna strategi sägs att Europas länder vill arbeta med tre
              perspektiv, en politik för nya jobb, social sammanhållning och
              miljöomställning. Länderna har satt upp en rad delmål för det
              här. Ett av målen är att 70 % av befolkningen ska ha ett jobb
              till 2010.
            </seg>
            <seg n="781f42a2">
              Herr talman! De länder som klarar alla de delarna bäst är de
              nordiska länderna, och Sverige ligger i framkant. Det är bara
              fyra länder som till 2005 klarat målet om 70 % i jobb. Det är
              England, Holland, Danmark och Sverige. Tre av dem, Sverige är
              ett, har behållit sin egen valuta och står utanför EMU. Tre av
              dem, Sverige är ett av dem, har en stor offentlig sektor och höga
              skatter. Men för andra länder har det inte gått så bra.
            </seg>
            <seg n="5465e633">
              När EU:s nye ordförande, högermannen Barosso från Portugal, skulle
              utvärdera Lissabonprocessen, vad föreslog han då? Jo, att länderna
              skulle tona ned kraven på social rättvisa och miljöomställning
              och i stället fokusera på jobben. Hans recept blir då mer konkurrens,
              inte minst på offentliga tjänster, sänkt skatt för löntagare,
              mindre i bidrag och mer pengar till forskning och utbildning.
              Känner ni igen receptet? Det är precis samma recept som Reinfeldt
              talar om här i Sverige.
            </seg>
            <seg n="4e5cadfc">
              Herr talman! För en månad sedan, den 16 mars, hölls ett möte
              i Bryssel mellan parlamentariker från EU:s länder om den här processen.
              Jag var där och såg med spänning fram mot vad ledarna för EU skulle
              säga.
            </seg>
            <seg n="50b6ad26">
              Ministerrådets nye ordförande, Juncker, statsminister och kristdemokrat
              från Luxemburg, gick i praktiken till angrepp mot högermannen
              Barosso. Juncker betonade att det var omöjligt med ett tjänstedirektiv
              som slog mot löntagarnas fackliga och medborgarnas sociala rättigheter.
              Kristdemokraten sade till oss parlamentariker och till högermannen
              Barosso att alla tre delarna i Lissabonstrategin var lika viktiga.
              Kristdemokraten Juncker sade att Europa inte bara får se till
              företagens intresse och konkurrensen, utan Europa måste värna
              löntagarnas rätt, och att sociala satsningar och miljöomställningar
              inte var hinder utan två viktiga vägar till jobb och tillväxt.
            </seg>
            <seg n="6bd64c51">
              Herr talman! Jag blev inte kristdemokrat av det han sade. Jag
              fortsätter att vara vänstersocialist och vänsterpartist, internationalist
              och EU-kritiker. Men jag insåg att jag och Juncker i praktiken
              stod på samma sida i en gemensam strid mot Europas höger och att
              Barosso och Reinfeldt i praktiken stod tillsammans på den andra
              sidan. Så i Europa är linjerna klara.
            </seg>
            <seg n="fc5abb94">
              Och linjerna är egentligen lika klara här i Sverige. Här står
              tre samarbetspartier, Vänsterpartiet, Socialdemokraterna och Miljöpartiet,
              fast vid tre villkor för en gemensam politik: arbetslinjen, sociala
              satsningar och miljöomställning. Mot oss har vi en moderatledd
              allians där Moderaterna närmast tycks se kravet på social rättvisa
              som ett hinder för jobb och tillväxt.
            </seg>
            <seg n="506d1fec">
              Jag tror att det är just den här motsättningen som vi ska diskutera
              i riksdagen och fortsätta att diskutera ända fram till valet 2006.
              Det är en debatt som inte bara kommer att föras i Sverige utan
              i hela Europa.
            </seg>
            <seg n="81854f92">
              I Sverige vill Moderaterna sänka skatten för att skapa fler jobb.
              Samtidigt har de mer pengar till skola och vård. Men inte ens
              högern kan växla en hundring i tre femtiolappar. Så deras politik
              för dem som jobbar får betalas av dem som inte jobbar. Det är
              de sjukskrivna, de arbetslösa, de förtidspensionerade, de som
              skadar ryggen i äldreomsorgen och sliter ut armen på fabriken
              som får sänkt ersättning, från 80 % till 65 % av lönen.
            </seg>
            <seg n="696baf8f">
              Herr talman! En del säger att Reinfeldt lagt om kursen. Ja, kursändring
              är det allt. Men mot mitten? Nej, det kan jag inte hålla med om.
              Jag tror inte att den förre moderatledaren Lundgren någonsin skulle
              ha föreslagit en sänkt ersättning till 65 % för svårt sjuka. Det
              tror jag inte.
            </seg>
            <seg n="4be3544e">
              Herr talman! Moderaternas högerväg kan kanske fungera en tid.
              Men med handen på hjärtat, hur många är det i den här kammaren,
              hur många är det i Sverige som vill att vi bygger tillväxten och
              jobben på att ta från dem som har minst? Är det rimligt att med
              dagens kunskap strunta i miljön? Jag tycker inte det.
            </seg>
            <seg n="8b55360e">
              Jag och Vänstern säger att vi i Sverige behöver fler företag
              och företagare. Det kräver satsningar och samarbete för företagsamheten.
              Men samtidigt måste vi i Sverige satsa nya resurser både på skolan
              och på vården och omsorgen och bygga ett samhälle med generell
              trygghet som gör att alla vågar möta nya omställningar och utmaningar.
              Vill man ha en sådan modell kan man inte lova sänkt skatt för
              alla. Men vi kan lova rättvisare skatter.
            </seg>
            <seg n="0389ab3d">
              Herr talman! Sverige står inför nya utmaningar. Den globala konkurrensen
              är ett hot mot jobben. Men den globala marknaden är också en möjlighet.
              Sverige kan klara konkurrensen om vi förmår konkurrera med kunskap,
              kvalitet och miljötänkande. De satsningar som vi redan har gjort
              och som vi lovade redan i propositionen om industriforskning,
              industriella utvecklingscentra, offentlig upphandling och styrning
              av statliga bolag, kommer ju att stärka konkurrenskraften.
            </seg>
            <seg n="65b99489">
              I propositionen finns förslag om utökat anställningsstöd på 1
              miljon, höjda lönebidrag, pengar till kollektivtrafik och till
              kvinnoforum. Det är bra förslag, förslag som Vänsterpartiet drivit
              länge, förslag som kommer att hjälpa till att pressa tillbaka
              den öppna arbetslösheten och göra Sverige tryggare.
            </seg>
            <seg n="1ed8bf48">
              Herr talman! Vi i Vänsterpartiet är beredda att göra mer för
              skolan och sjukvården, för rättvisare löner mellan kvinnor och
              män samt för att stärka industrins konkurrenskraft.
            </seg>
            <seg n="77efbd82">
              I höstas lämnade industrin arbetsgivare och löntagare en samlad
              offert till Sverige för tillväxt. I propositionen säger regeringen
              att man ser positivt på offerten. Till hösten vill vi i Vänsterpartiet
              att vi tecknar ett kontrakt med industrin. Men då är det inte
              bara löntagare som ska ta samhällsansvar. Då måste vi forma en
              grund som gör att rekordvinster verkligen omsätts i investeringar,
              förnyelse och jobb. I propositionen säger regeringen att man bedömer
              att kommunerna behöver tillskott av pengar. Vi i v hade velat
              ge ett besked med siffror redan nu i vår: pengar till vård, skola
              och omsorg. Vi står ut med att vänta sex månader, men vi kommer
              inte att ändra oss. Höstens budget måste innebära mer pengar till
              vården och skolan.
            </seg>
            <seg n="aefc49e5">
              Herr talman! I propositionen utlovar regeringen en nationell
              handlingsplan för att minska lönegapet mellan kvinnor och män.
              Det är bra besked. Vänsterpartiet respekterar självklart spelreglerna
              på arbetsmarknaden. Det är parterna som ska göra upp. Politiker
              ska inte skriva avtal i alla fall inte i riksdagen. Men vi viker
              inte från uppfattningen att vi politiker måste trycka på och göra
              vår del. Ett resurstillskott till kommunerna kommer att göra det
              lättare att minska löneklyftorna, höja lönerna för alla lågavlönade
              kvinnor i välfärdssektorn.
            </seg>
            <seg n="eef38dfe">
              Herr talman! Vi i Vänsterpartiet vill göra mer. Vi säger lite
              grann som i bilföretaget: När du är bara nummer två anstränger
              du dig lite mer. Ja, Vänstern vill göra mer för jobben, jämställdheten
              och miljön. Mot oss har vi inte moderater som går till mitten
              utan moderater som drar mittenpartierna till höger en europeisk
              höger som säger att klyftorna måste öka för jobbens skull. På
              samma sida som vi står Socialdemokraterna och Miljöpartiet i ett
              samarbete för jobb, social rättvisa och miljöomställning.
            </seg>
            <seg n="fd9d3eed">
              Herr talman! Det är så här skiljelinjerna går i svensk och europeisk
              politik just nu. Det är kring de skiljelinjerna debatten kommer
              att vara ända fram till valet 2006.
            </seg>
            <seg n="2dc6e0c2">
              Herr talman! Jag hoppas och jag tror att Sverige fortsätter att
              välja vänstervägen.
            </seg>
          </u>
          <note type="speaker" n="486dd9b7">
            Anf. 6 ROGER TIEFENSEE (c):
          </note>
          <u who="roger_tiefensee_178395" xml:id="i-a6f71bdb92e6c3c4-0" n="c0ab439a">
            <seg n="05c80271">
              Herr talman, riksdagsledamöter, åhörare på läktaren, hemma i
              tv-soffor och framför radioapparater! Sverige förtjänar bättre.
              Runtom i vårt land finns hundratusentals människor som vill göra
              rätt för sig, som inget hellre vill än att betala skatt för en
              bättre skola, bättre vård och bättre omsorg, som bara längtar
              efter att få komma tillbaka till jobbet och göra en insats för
              sin familj, sitt företag och sitt land. Men de får inte chansen.
              Jag tror att de har svårt att känna igen sig i sin vardag i den
              glättiga bild med utgångspunkt i EU:s sammanträdesrum som finansministern
              gör i sin presentation.
            </seg>
            <seg n="2d30af99">
              Herr talman! Vårt land har fantastiska möjligheter. Nästan varannan
              ung människa kommer att gå igenom en högskoleutbildning. Vi har
              företag som är framgångsrika på en global marknad. Vi tillhör
              de länder som satsar mest på forskning i hela världen. Vi har
              stora naturtillgångar och naturvärden som gör vårt land attraktivt
              att besöka.
            </seg>
            <seg n="264fe962">
              Men möjligheterna tas inte till vara. Verkligheten ser annorlunda
              ut: Många människor i Sverige upplever otrygghet. Välfärden räcker
              inte till. Köerna i vården är för långa, klasserna i skolan är
              för stora och personaltätheten i förskolan för låg. Många kvinnor
              och barn utsätts för våld i hemmet. Många oroar sig för om välfärden
              kommer att vara tillräckligt bra i framtiden.
            </seg>
            <seg n="c630fdf1">
              Detta kan låta som en dyster beskrivning av Sverige, men det
              här är regeringens egna ord från finansplanen. Det är inte mina
              ord, även om jag håller med om mycket av verklighetsbeskrivningen.
            </seg>
            <seg n="995f11be">
              Sverige behöver en nystart, en ny politik för att utnyttja våra
              möjligheter, för att ge var och en chansen att bidra, för att
              ta till vara all kreativitet, fantasi och allt hårt arbete som
              människor är beredda att lägga ned. Men tyvärr, dagens budget
              visar inte den vägen.
            </seg>
            <seg n="5c98ea2b">
              Regeringen hävdar att arbetslinjen är en överordnad princip i
              regeringens ekonomiska politik. Hade detta varit sant hade vi
              sett ordentliga satsningar för att få nya företag och nya riktiga
              jobb. Jag tror att vi måste vända oss till en annan del av arbetarrörelsen
              för att få reda på vad som egentligen är den överordnade principen
              för regeringens ekonomiska politik. Jag tittar på Aftonbladets
              ledarsida: Med tillräckliga resurser till Ams-åtgärder och fortsatt
              hög förtidspensionering kan säkert den öppna arbetslösheten pressas
              ner till 4 procent, åtminstone valåret 2006.
            </seg>
            <seg n="99e06581">
              Den socialdemokratiska regeringens politik kan inte beskrivas
              tydligare än så. Den öppna arbetslösheten ska ned till 4 % år
              2006 med vilka medel som helst. Ett sådant medel som används flitigt
              är förtidspensionering. Förtidspensionering används utstuderat
              för att förflytta människor ja, förflytta människor av kött och
              blod ut ur arbetskraften. Allt sker för att frisera statistiken
              och ge sken av att vallöften kan hållas. Vad händer med dessa
              människor när de blir förtidspensionerade? Jo, de får en ersättningsnivå
              som ligger på samma nivå som återfinns i Socialdemokraternas egen
              skräckpropaganda. Jag har inget annat ord för detta än hyckleri.
            </seg>
            <seg n="8cc9d5f4">
              Herr talman! I praktiken har vi en arbetslöshet på över 20 %,
              i alla fall om man ska tro på LO:s egna utredare. Detta är en
              siffra som inte bara påverkar dem som inte ges chansen att själva
              vara med på arbetsmarknaden, nu ser vi också att påfrestningarna
              blir så stora för vårt pensionssystem påfrestningarna tillsammans
              med ohälsan att pensionssystemet, som tidigare hade ett stort
              överskott, på mycket kort tid har gått till en marginell tillgång.
              Den så kallade bromsen riskerar att aktiveras. Då sänks automatiskt
              pensionerna. Regeringens oförmåga att skapa riktiga jobb och att
              minska ohälsan riskerar därmed tryggheten för dagens och framtidens
              pensionärer.
            </seg>
            <seg n="064fac7e">
              Den enda lösningen är att skapa nya riktiga jobb. När regeringen
              står tomhänt står Centerpartiet och övriga partier inom Allians
              för Sverige rustade till tänderna. Vi vill förbättra möjligheterna
              för dem som i dag står utanför arbetsmarknaden att komma in igen.
              Det handlar om att ge förutsättningar för människor att starta
              företag och låta företag växa. Vi föreslår därför regelförenklingar
              och skattelättnader för företagande. Vi vill att det ska löna
              sig att arbeta även för dem med låga och normala inkomster, och
              därför sänker vi skatterna för just dem.
            </seg>
            <seg n="ecfe7979">
              Kontrasten till regeringen är slående eftersom regeringen faktiskt
              står mer eller mindre lamslagen inför arbetslösheten. Ta bara
              i finansplanen under punkten Framtidsstrategi 1: Fler i arbete.
              Där kan man läsa att regeringen vill underlätta för unga att komma
              in på arbetsmarknaden. Vilka är de konkreta åtgärderna? Jo, att
              antagningsreglerna till högskolorna ska förändras. Men man anger
              inte ens hur reglerna ska förändras, bara att de ska förändras.
              Sedan kan man fundera på hur det underlättar för unga att komma
              in på arbetsmarknaden.
            </seg>
            <seg n="3cbb4b48">
              Ett annat bra exempel är statsminister Göran Persson i frågestunden
              i kammaren för en vecka sedan. När han fick höra talas om påstått
              fusk med arbetsrätten aviserades direkt skärpt lagstiftning. Men
              samtidigt kan småföretagare år ut och år in vädja om mindre regelkrångel,
              reformerade regler för fåmansbolag, ett företagarvänligt sjuklönesystem
              eller så enkelt som ett bättre företagarklimat utan att någonting
              händer.
            </seg>
            <seg n="536f6b5f">
              Herr talman! Med över en miljon människor i arbetsför ålder som
              av olika anledningar inte går till jobbet en vanlig arbetsdag
              borde regeringen anstränga sig för att underlätta för att skapa
              nya riktiga jobb. Sveriges företagare borde få känna uppskattning
              och att de är behövda. Visst fick de en present i förrgår. Fast
              frågan är om de uppskattade gåvan. Det var nämligen Försäkringskassans
              första nota för det nya sjuklönesystemet de fick.
            </seg>
            <seg n="b3e2ca03">
              Under det senaste året har jag byggt nytt hus, och då har jag
              träffat många hantverkare. För dem och företagare jag har träffat
              i andra sammanhang har sjuklönesystemet varit den hetaste frågan.
              Jag har inte träffat någon som har tyckt att det är ett bra system.
            </seg>
            <seg n="f8d18c99">
              Företagare vill inte sortera bort potentiella sjuklingar, men
              de tvingas till det därför att en eller två långtidssjukskrivna
              effektivt kan radera ut hela vinsten och därmed göra jobben för
              de övriga i företaget osäkra.
            </seg>
            <seg n="2d1b8c69">
              Jag har också träffat dem som står utanför arbetsmarknaden, som
              har varit arbetslösa eller sjukskrivna en period. Det är människor
              som redan förut hade svårt att komma in, och de har det ännu svårare.
              Ska de då tvingas ljuga om sin sjukdomshistoria vid en jobbintervju
              för att ha chansen att få jobbet? Nej, givetvis inte. Och därför
              måste systemet förändras.
            </seg>
            <seg n="e93e1586">
              Herr talman! Under rubriken Stabila priser i finansplanen konstaterar
              regeringen att arbetsmarknaden fortfarande är starkt könsuppdelad
              och att kvinnor för samma jobb och med samma erfarenheter fortfarande
              bara tjänar 92 % av vad männen gör. Och här kan man verkligen
              tala om stabila priser, för det här har gällt ända sedan 1998,
              när den nuvarande vänsterkartellen tog över makten.
            </seg>
            <seg n="e87621e7">
              Under den här perioden ska väl jämställdhet och lika lön för
              lika arbete ha varit en prioriterad fråga. Men då kan man fråga
              sig: Varför har inte lönegapet mellan män och kvinnor minskat
              ens en endaste liten procent under den här tiden? Har tanken aldrig
              slagit er att ni kanske är ute på fel väg? Det kanske är fel att
              bunta ihop människor i kollektiv?
            </seg>
            <seg n="6951a172">
              Jag tycker att ni borde lyssna på Vårdförbundet och Eva Fernvall
              och se vad de har gjort. De har lyckats höja sina medlemmars genomsnittliga
              lön med 50 % på nio år, just genom att individualisera lönesättningen
              och genom att sluta tänka i termer av kollektiv.
            </seg>
            <seg n="94b36262">
              Herr talman! Jag tror att Vårdförbundets strategi ska vara en
              förebild för politiken. Jag tror inte att man ska krångla till
              politiken. För mig handlar politik om att förändra och göra vardagen
              lite bättre för människor. Då får man inte blunda för problemen,
              utan man måste våga se möjligheterna och våga tänka lite nytt.
            </seg>
            <seg n="9139a19f">
              Det är därför jag vill förbättra möjligheterna för kvinnligt
              företagande genom att förbättra riskkapitalförsörjning och se
              till att mikrokrediter blir tillgängliga.
            </seg>
            <seg n="824e6786">
              Det är därför jag vill öppna upp de offentliga monopolen, för
              att underlätta för just företagande och också ge möjlighet till
              högre löner inom vård, skola och omsorg och få dem jämförbara
              med typiskt manliga jobb.
            </seg>
            <seg n="dd71b6d3">
              Det är därför jag vill sänka skatten för dem som arbetar med
              låga och normala inkomster. Det ska alltid löna sig att arbeta,
              och man ska kunna leva på sin lön.
            </seg>
            <seg n="a7516f48">
              Det är därför jag vill ha konkreta reformer för företagande.
              Ta till exempel bort revisionsplikten för de små och medelstora
              företagen.
            </seg>
            <seg n="b2bcfe9d">
              Det är därför jag vill se livsmedelsindustrin och de gröna näringarna
              som framtidsbranscher. Sveriges jord- och skogsbrukare har fantastiska
              möjligheter att bidra till en omställning i en mer hållbar riktning.
              Låt oss ge dem den chansen!
            </seg>
            <seg n="bc7ff208">
              Herr talman! Sverige förtjänar bättre. Det är därför jag kommer
              att fortsätta att slåss för en ny regering och en ny politik,
              där var och en som vill bidra också får chansen att göra det.
            </seg>
          </u>
          <note type="speaker" n="b7d09bc5">
            Anf. 7 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-776463e8a5e8677d-0" n="dfe194ed">
            <seg n="cf268fc3">
              Herr talman! Alla som lyssnar på debatten! I dag håller Saab
              på att ta fram en ny bil. Det kunde man läsa på nätet och i olika
              tidningar i går. Det är en elhybridbil av modell Saab 9-3. Saab
              utvecklar den i samarbete med Lunds tekniska högskola.
            </seg>
            <seg n="fbf4d532">
              Varför tar man fram den här nya bilen? Jo, det gör man därför
              att kunderna blir alltmer intresserade av bilar som drar lite
              bränsle. Kunderna blir alltmer intresserade av bilar som går på
              alternativa bränslen. Vi ser i dag ökade bränslepriser, och vi
              ser ett större miljöintresse och en större kunskap om de stora,
              globala miljöfrågorna.
            </seg>
            <seg n="5091f3b9">
              Det är i att utveckla nya produkter i en del av den gröna omställningen
              som vi kommer att se de nya jobben i Sverige.
            </seg>
            <seg n="7a5c9600">
              Vi har tillsammans med Socialdemokraterna och Vänsterpartiet
              sett till att det ska vara möjligt för människor att billigt köpa
              miljöbilar. Det är billigare att ha en miljöbil som förmånsbil.
              I år ska statliga myndigheter upphandla 25 % av sina bilar som
              miljöbilar, och nästa år ska det vara 35 %. Man ska kunna tanka
              sin miljöbil, så från den 1 januari nästa år finns det förnybara
              bränslen på var fjärde mack i Sverige. Det kommer successivt att
              byggas ut.
            </seg>
            <seg n="a9fad8ad">
              Det här bidrar till att vi kan bli av med vårt oljeberoende.
              Jag undrar vilken strategi de borgerliga partierna har för att
              ta oss ur vårt oljeberoende och se till att satsa på jobb i Sverige.
            </seg>
            <seg n="7e43491d">
              De förnybara bränslena kan vi producera här hemma, och det skapar
              jobb här, i stället för att vi importerar oljan från omvärlden.
              Dessutom har svenska företag utvecklat produkter som är på frammarsch
              på miljösidan, och då kan man exportera. Tysklands ekonomi går
              dåligt, men det finns en bransch där sysselsättningen ökar, och
              det är miljöexporten. Det är en bransch där fler och fler sysselsätts
              i Tyskland. Här har vi stora möjligheter.
            </seg>
            <seg n="97f33e8f">
              Vi gör också andra insatser för den ekologiska omställningen.
              Både i år och nästa år kommer 2 miljarder kronor att satsas på
              att bygga om offentliga byggnader så att de blir energieffektivare
              eller se till att de har solceller på sina tak. Det är 2 miljarder
              som går till grön omställning och som ger jobb.
            </seg>
            <seg n="47dd58f5">
              Vi ska också se till det har vi kommit överens om i budgeten
              att väsentligt förbättra de skattemässiga villkoren för privatboende
              att övergå från direktverkande el i bostadshus till mer effektiva,
              energisnåla och miljövänliga uppvärmningssystem. Det är en nödvändig
              reform.
            </seg>
            <seg n="268b7c6e">
              Den här budgeten är i stor utsträckning en tilläggsbudget. Vi
              har en debatt som om det vore en budget. Men det vi i huvudsak
              har hanterat är tsunamin och stormen. En av de saker som också
              ger sysselsättning i Sverige är effekterna av stormen. Vi har
              satsat på att stödja dem som har drabbats av stormen, och vi ger
              ett direktstöd till skogsägarna på 50 kr per kubikmeter stormfällt
              virke som man tar ut i skogen. Det gör nu att man kommer att jobba
              för fullt för att se till att omhänderta den skog som har fallit
              ned i stormen. Det är mer än 2 ½ miljard kronor som går till detta.
            </seg>
            <seg n="918e9024">
              Det finns en stark kritik för att vi gör för lite för jobben,
              och det är en kritik som jag tycker är väldigt felaktig.
            </seg>
            <seg n="35523dd3">
              Jag ska bara nämna en sak till när det gäller den ekologiska
              omställningen. Före budgeten var vi i de tre partierna överens
              om en otroligt viktig sak: Vi ska använda Vattenfall för att styra
              om samhället till ett ekologiskt hållbart samhälle. Vi ska se
              till att man år 2010 ska ha minst fem terawatt biovind och solenergi
              i Sverige. Det är något som också ger jobb i Sverige. Här använder
              vi de bolag som vi gemensamt äger för att trygga jobben i Sverige
              och för att trygga miljön för framtiden. Det är den här den här
              typen av åtgärder för att främja miljöomställningen som är väldigt
              viktiga.
            </seg>
            <seg n="e7703326">
              Vi gör en hel del andra saker, som vi har debatterat tidigare.
              Vi sänker skatten för småföretagare. Vi ser till att tillgången
              på riskkapital förbättras. Vi har tagit bort arvs- och gåvoskatterna,
              och därmed underlättar vi generationsskiften. Vi verkar för en
              aktiv offentlig upphandling på olika sätt. Det är några av de
              saker vi gör, förutom att vi satsar stora resurser: i år 6,5 miljarder
              och nästa år 7 miljarder på offentlig sektor, vård, omsorg och
              skola.
            </seg>
            <seg n="7623651c">
              Det vi också gör är att vi tar hand om de människor som har varit
              arbetslösa eller sjukskrivna en lång tid. Det är livsfarligt att
              bara vänta in jobben och tro att dessa människor mår bra av att
              vara arbetslösa eller stå utanför arbetsmarknaden en lång tid.
              Här är anställningsstödet viktigt.
            </seg>
            <seg n="33b3bf48">
              En annan viktig reform är friåret. Det visar sig att i genomsnitt
              har friårsvikarierna varit inskrivna på arbetsförmedlingen i ett
              och ett halvt år, och 10 % har varit inskrivna i tre och ett halvt
              år. De får en möjlighet att komma tillbaka till arbetsmarknaden.
              Under friårsförsöket visar det sig att 60 % av dem som hade friårsvikariat
              fick fast anställning efteråt.
            </seg>
            <seg n="ca97901c">
              20 % fick tillfälliga jobb eller deltidsjobb, och det är väldigt
              goda siffror. Det är oerhört viktigt att hjälpa dem som har varit
              arbetslösa länge att åter få en plats på arbetsmarknaden. Ju längre
              man står utanför, desto farligare är det. Det kostar både för
              individen och för samhället.
            </seg>
            <seg n="517ea4ca">
              Det är väldigt många här som får moralpanik för att vi byter
              arbetslöshet mot ledighet. Det är inte så som Moderaterna hävdar,
              att arbetsförmedlarna jobbar med att förmedla ledighet. De förmedlar
              långa vikariat till människor som är arbetslösa, samtidigt som
              människor får möjlighet till nystart. Över hälften av dem som
              tar ut ett friår är äldre kvinnor som har jobbat i de tunga yrkena,
              som har haft tunga lyft. Kvinnor som jag träffat säger: Skulle
              jag inte ha fått det här friåret hade jag inte orkat jobba fram
              till pensionen, men nu kommer jag att göra det. Det är kvinnor
              som har jobbat som timvikarie, springvikarie och som inte haft
              en fast anställning på åratal, inte vetat när de har semester,
              inte vetat vilken lön de har men som nu under ett års tid får
              den tryggheten. Många har sagt till mig: För första gången har
              jag kunnat visa vad jag går för. Under det här året kan jag prestera
              mycket bättre än när jag har timvikariat.
            </seg>
            <seg n="54d94c01">
              Vi är också väldigt glada för och vi har kämpat för att se till
              att vi har en feministisk profil på budgeten med en satsning på
              kvinnojourerna, kvinnocentrum och kvinnors organisering. Vi har
              också tydliga skrivningar om hur vi gemensamt ska arbeta för jämställda
              löner. Det är ett arbete som fortsatt kommer att pågå.
            </seg>
            <seg n="04f3bff0">
              Vi har också sett till att rädda kollektivtrafiken. De planerade
              neddragningarna i kollektivtrafiken i landet skulle innebära försämrade
              möjligheter för många svaga grupper att delta i samhällslivet.
              Det här är vi väldigt glada för.
            </seg>
            <seg n="4910d0ca">
              Det vi också har gjort är att vi ytterligare, förutom alla insatser
              vi gjort tidigare, stärkt arbetet mot diskriminering. I Konjunkturinstitutets
              rapport om lönebildningen från 2004 och jag rekommenderar er verkligen
              att läsa den, och det har jag gjort tidigare finns för första
              gången någonsin en beskrivning av vad man kan åstadkomma om man
              minskar diskrimineringen av invandrare på arbetsmarknaden. Om
              vi så att säga skulle halvera diskrimineringen av invandrare på
              arbetsmarknaden skulle vi ha 107 000 fler människor i jobb. För
              BNP skulle det innebära en ökning fram till år 2013 med 76 miljarder
              kronor. Vi har i den här budgeten ytterligare insatser mot diskriminering
              på olika områden. Det är viktiga insatser. Kommer vi inte åt diskriminering
              och segregation kommer det att kosta både individen och samhället
              väldigt mycket pengar.
            </seg>
            <seg n="ca30d198">
              Jag vill tacka för den här budgetförhandlingen, som har gått
              lite smidigare än vanligt.
            </seg>
          </u>
          <note type="speaker" n="556ebfee">
            Anf. 8 Finansminister PÄR NUDER (s):
          </note>
          <u who="pär_nuder_minister_2002" xml:id="i-fc761437b9058a13-1" n="07b5cd8f">
            <seg n="91d348c0">
              Herr talman! Jag tänker inte recensera mina meddebattörer och
              betygsätta dem. Jag tänker inte heller jämföra olika företrädare
              utan tänker hålla mig till det den här debatten handlar om, nämligen
              den ekonomiska politikens inriktning och den tilläggsbudget som
              regeringen nu har lagt på riksdagens bord.
            </seg>
            <seg n="d18ed4e6">
              När jag lyssnar på företrädare för den borgerliga oppositionen
              ser jag en röd tråd, ett synsätt som är gemensamt. Alldeles uppenbart
              tycker man att det är bättre att människor går öppet arbetslösa
              än att de är i arbetsmarknadspolitiska åtgärder. Låt mig dröja
              kvar vid ordet arbetsmarknadspolitiska åtgärder. Det låter så
              fyrkantigt. Amsjobb talas det om i debatten. Det har nämnts här
              att vi skyfflar runt i statistiken och försöker gömma arbetslösheten.
              Låt oss göra den här diskussionen lite mer konkret.
            </seg>
            <seg n="7bf6aa28">
              En kvinna, vi kan kalla henne för Lisa, har jobbat som assistent
              sedan hon slutade gymnasiet för tio år sedan. Hon behöver komplettera
              sin yrkeserfarenhet med arbetsmarknadsutbildning. Arbetsförmedlingen
              hjälper henne med en vägledande insats. Nu bättrar hon på sin
              yrkeserfarenhet med utbildning i ekonomi. Hon tillsammans med
              17 000 andra har i dag förberedande utbildning, och 10 343 har
              en yrkesinriktad arbetsmarknadsutbildning.
            </seg>
            <seg n="c2ecc5d0">
              Låt oss ta ett exempel med en invandrare, Mustafa. Han kom nyligen
              till Sverige. Han har utbildning och yrkeserfarenheter från Irak
              som arbetsgivarna dessvärre inte känner till. Arbetsförmedlaren
              hjälper därför Mustafa med att få kontakt med arbetsgivare genom
              arbetsplatsintroduktionen. Den här veckan har han och 900 andra
              denna möjlighet.
            </seg>
            <seg n="0e8c36b5">
              Låt oss ta Karin, som i många år har jobbat och slitit så hårt
              att hon har svåra ryggproblem. Därför har hon svårt att få ett
              jobb. Genom lönebidrag, det som Kristdemokraternas företrädare
              ironiserade och raljerade över nyss, får hon ett jobb med en avtalsenlig
              lön. Just nu har hon och 56 051 andra ett jobb med lönebidrag.
            </seg>
            <seg n="d2e4c16b">
              Eller ta Mattias. Han har färsk högskoleutbildning men ingen
              yrkeserfarenhet. Arbetsförmedlingen hjälper honom att få praktik.
              Under den här veckan gör han och 16 204 andra praktik.
            </seg>
            <seg n="857e1a5b">
              Lena är 62 år gammal. Hon har svårt att få jobb på grund av sin
              ålder. Genom aktivitetsgarantin har hon dock fått kontakt med
              en arbetsgivare som anställer henne genom anställningsstöd, skatterabatter
              som arbetsgivaren får och som vi nu förstärker. Så har hon och
              22 982 andra, yngre som äldre, den här veckan fått ett jobb via
              anställningsstödet.
            </seg>
            <seg n="33e6ebae">
              Eller ta Viktor. Han har arbetat som hantverkare på en liten
              firma som ska läggas ned. Nu vill han starta eget. Han och 6 776
              personer får starta-eget-bidrag den här veckan.
            </seg>
            <seg n="2594f6f4">
              Det går en avgrund mellan oss socialdemokrater och er i den borgerliga
              alliansen. Ni föredrar öppen arbetslöshet framför den här typen
              av insatser. Denna skillnad ter sig så påtaglig när man lyssnar
              på er. Dessutom är det, apropå den borgerliga alliansen, någonting
              väldigt viktigt: När jag presenterade uppgörelsen med Vänsterpartiet
              och Miljöpartiet kunde jag konstatera att vi hade förhandlat fram
              vårpropositionen på fyra dagar. Jag sade då att nu har ni i alliansen
              24 dagar på er att komma med ett samlat gemensamt alternativt
              dokument att lägga på riksdagens bord. Nu har det gått 10 dagar.
              Nu har ni 14 dagar kvar. Jag skulle kunna avstå min debattid så
              att ni får gå hem och i era kammare skriva ihop er om en alternativ
              politik. Ni har 14 dagar på er. Men från och med nu och fram tills
              ni i Folkpartiet, Kristdemokraterna och Centerpartiet har lagt
              fram en gemensam politik kommer vi socialdemokrater rakt av i
              alla debatter att betrakta det som är det stora partiets i alliansen,
              Moderaternas, politik som alliansens gemensamma politik. Vi kommer
              att basunera ut över hela landet att detta är vad ni folkpartister,
              kristdemokrater och centerpartister vill. Kom med alternativet!
            </seg>
            <seg n="58528f03">
              Därmed vill jag nu vända mig till de sjuka, de arbetslösa och
              de föräldralediga. Det är de som är huvudpersonerna i denna debatt.
              De har betalat en premie under många års tid, vi kallar det för
              skatt, och avstått löneutrymme för att de ska vara garanterade
              trygghet i händelse av att det oförutsedda inträffar, att de blir
              sjuka, arbetsskadade eller arbetslösa eller att det lyckliga inträffar
              att de bestämmer sig att skaffa barn. Två alternativ står då mot
              varandra. Alliansens politik: Sänk ersättningsnivån till 65 %
              i a-kassa och sjukersättning och nu någonting väldigt viktigt
              som inte alls har kommit fram särskilt mycket i debatten, att
              de 65 procenten ska baseras på den genomsnittliga inkomsten under
              de senaste två åren höj egenavgifterna till a-kassan, slopa rätten
              till avdrag för fackavgiften, sänk förtidspensionen, fördubbla
              antalet karensdagar, sämre och kortare föräldraförsäkring. Detta
              är den borgerliga alliansens politik.
            </seg>
            <seg n="d15f9942">
              Jag ska ta ett exempel. Den vanligaste månadslönen för en arbetare
              som tillhör LO-kollektivet i Sverige, medianlönen, är 18 400 kr.
              Multiplicera det med 65 %, och vi kommer ned i 11 800 kr. Kom
              sedan ihåg att a-kassans regler säger att du är tvungen att ta
              ett jobb om du erbjuds ett jobb som motsvarar 90 % av det du tjänar.
              Där har ni vad Moderaterna och alliansen är ute efter pressa lönerna.
            </seg>
            <seg n="92459b42">
              Mikael Odenberg talar om arbetslinjen. Låglönearbetslinjen är
              den som ni bekänner er till i alliansen.
            </seg>
            <seg n="84722eef">
              Sedan säger alliansens främste företrädare, Mikael Odenberg:
              Det här vill vi inte göra för att djävlas med folk. Då citerar
              han ju sin partiordförande. Men när var det som Fredrik Reinfeldt
              sade detta? Jo, han sade: Vi vill ju inte djävlas med folk, så
              därför ska vi införa ett antal undantag när man inte ska behöva
              få 65 %, om man är cancersjuk, om man är strokepatient, om man
              har talsvårigheter och vad det nu var för någonting. Men häromdagen
              förkunnade en annan företrädare för Moderata samlingspartiet:
              Nej, det blir ingen lista med undantag. Nu ska man dra alla över
              en och samma kam. Hur mycket talsvårigheter man än har ska man
              få 65 % i ersättning. Tala om att djävlas med folk för att ta
              er på orden!
            </seg>
            <seg n="1dd11918">
              Alliansens politik bygger på att Sverige ska konkurrera med låga
              löner, låga skatter och med låga ersättningsnivåer precis som
              jag sade i mitt inledningsanförande som ju finns i det övriga
              Europa där det går så mycket sämre än i Sverige. Detta är den
              borgerliga alliansens politik.
            </seg>
            <seg n="b0797d48">
              Mot detta står socialdemokratins politik. Vi vill ha robusta,
              trygga, generösa sociala försäkringar så att människor blir omställningsbenägna,
              så att man vågar gå från det gamla till det nya.
            </seg>
            <seg n="96b6548c">
              Vi vill ha kraftiga skatterabatter till de arbetsgivare som anställer
              dem som har det svårast på arbetsmarknaden, de långtidsarbetslösa.
            </seg>
            <seg n="a92175bd">
              Vi höjer taket i lönebidragen så att fler arbetshandikappade
              kan komma ut på arbetsmarknaden. Vi är väldigt stolta över den
              reformen. Är det några som har det riktigt svårt på arbetsmarknaden
              är det just de arbetshandikappade, och detta kan man hålla på
              att ironisera över i debatten. Det är inte särskilt många som
              är arbetshandikappade, men de är tillräckligt många, drygt 50
              000 i dag. Det här gör att det blir lättare för arbetsgivare att
              anställa även de arbetshandikappade. Det är vår politik.
            </seg>
            <seg n="11183978">
              Vi socialdemokrater vill att Sverige ska konkurrera med hög utbildningsnivå,
              med hög forskningsnivå och teknikutveckling och genom trygghet
              i förändring. Det är den politik som vi representerar.
            </seg>
            <seg n="37e00bce">
              Alliansens politik är 65-procentig ersättningsnivå baserad på
              en genomsnittlig inkomst under de senaste två åren. Och kom nu
              inte från Folkpartiets, Centerns och Kristdemokraternas sida och
              säg: Nej, det här är inte vår politik. Men vad är då alliansens
              politik? Det är ju den som ni har blåst upp till denna fantastiska,
              pyramidala, postmodernistiska skapelse där ytan är så fin, men
              där innehållet uppenbarligen är ingenting.
            </seg>
            <seg n="fee4681c">
              Men, som sagt, räkna med, ni i Folkpartiet, Centern och Kristdemokraterna,
              att ni kommer att betraktas som de ni när, nämligen lydpartier
              till det stora Moderata samlingspartiet som kommer att diktera
              villkoren. Är ni inte med på den politiken ska ni säga det här
              och nu i dag: Vi kommer aldrig att sätta oss i en regering som
              sänker ersättningsnivåerna i de sociala försäkringarna till 65
              %. Det vore ett intressant besked.
            </seg>
          </u>
          <note type="speaker" n="0c62f76c">
            Anf. 9 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-bf66f2f601ceaf4f-1" n="fac07435">
            <seg n="de7ce62c">
              Herr talman! Jag tror att såväl Lisa som Mustafa och Karin kan
              vara lugna. Det var en mycket märklig beskrivning som finansministern
              gav. När vi nämner Amsåtgärder i samma andetag som vi talar om
              öppen arbetslöshet beror ju inte det på att vi alltid anser att
              det alltid är fel med arbetsmarknadsutbildning, arbetspraktik
              eller andra arbetsmarknadspolitiska insatser, utan anledningen
              är att åtgärderna inte löser det grundläggande problemet, även
              om det är till nytta för individerna. Det löser inte det grundläggande
              problemet att vi måste få fram fler nya, riktiga jobb.
            </seg>
            <seg n="f8dbaf4e">
              Det är en iakttagelse som Aftonbladet gör på dagens ledarsida:
              Det här är en politik och man talar då om Pär Nuder för att minska
              den öppna arbetslösheten, inte offensiva åtgärder för nya jobb.
              Alliansen anser att det behövs nya, riktiga jobb i detta land,
              men det handlar inte om låglönejobb.
            </seg>
            <seg n="063a0ef7">
              Vi ska konkurrera med kunskap, kompetens och kreativitet och
              inte med låga löner för att citera direkt ur finansplanen. Men
              det är inget argument emot att det ska löna sig bättre att arbeta
              och mindre att leva på bidrag.
            </seg>
            <seg n="5082872b">
              Låt mig också säga att jag i min fantasi inte kan förstå hur
              det kunde ta fyra dagar att få ihop den här vårpropositionen.
              Vi ska utnyttja våra två veckor väl, och när motionstiden går
              ut kommer vi att presentera en gemensam reservation om den ekonomiska
              politikens inriktning.
            </seg>
            <seg n="66c85c39">
              Jag höll på att säga att finansministern var näst intill fånig
              när han avslutade med att säga att Socialdemokraterna ska basunera
              ut över landet att allting som varje moderat säger gäller för
              alla borgerliga företrädare. Men det är inte fånigt, utan det
              är snudd på allvarligt för det indikerar en bristande respekt
              för de partier som väljarna låter sig representeras av här i riksdagen.
              Det är en klassisk manlig härskarteknik, osynliggörande. De andra
              partierna räknas inte.
            </seg>
            <seg n="918e7637">
              Ni säger: Vi socialdemokrater ska aldrig bry oss om vad företrädare
              för kristdemokratiska, folkpartistiska eller centerpartistiska
              väljare säger, det är fullkomligt ointressant. Det struntar vi
              socialdemokrater i. Vi översätter automatisk allting till det
              som moderata företrädare framför.
            </seg>
            <seg n="0e2383ef">
              Jag är tacksam för det värde som Pär Nuder tillmäter Moderaterna.
              Men jag tycker inte att det är ett förhållningssätt som är riktigt
              värdigt socialdemokratin i vårt land.
            </seg>
          </u>
          <note type="speaker" n="959bf231">
            Anf. 10 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-2" n="07b5cd8f">
            <seg n="00a688e4">
              Herr talman! Nu kom det igen: Riktiga jobb i motsats till Amsjobb.
              Men jag tror att Mikael Odenberg inte är riktigt uppdaterad på
              hur det nya manuset som Moderaterna numera ska läsa är utformat.
            </seg>
            <seg n="511c9feb">
              Häromdagen sade han som uppenbarligen bestämmer mer än någon
              annan folkvald i Moderata samlingspartiet dess chefsekonom att
              Ams är en viktig institution även för Moderata samlingspartiet.
              Det vore väl bra om det vore så. Men sluta då att tala om Amsjobb
              och skyfflande runt i statistiken. Erkänn arbetsmarknadspolitikens
              betydelse för den enskilda människan!
            </seg>
            <seg n="c2abbb60">
              Det finns en direkt koppling mellan å ena sidan att bekämpa arbetslösheten
              och å andra sidan att få till stånd en högre sysselsättning. Om
              vi får stora grupper som är marginaliserade och står utanför arbetsmarknaden
              får de svårare att ta sig in på den.
            </seg>
            <seg n="b72e9ddb">
              För oss socialdemokrater är detta två sidor av samma mynt. Vad
              är det som långsiktigt bygger sysselsättning? Jo, det är att de
              ekonomiska fundamenten ligger på plats, något som de inte gör
              i andra länder. Genom stabila offentliga finanser, låg inflation
              och låga räntor har vi denna konkurrenskraft som jag talade om
              i mitt inledande anförande parallellt med att vi mer än något
              annat land bekämpar den öppna arbetslösheten.
            </seg>
            <seg n="239e49d0">
              På tal om låga löner, Mikael Odenberg! Ni moderater och ni i
              alliansen kommer inte undan på den punkten. Själva syftet med
              att sänka ersättningsnivåerna är att få till stånd en låglönearbetsmarknad.
              Konsekvensen av de 65-procentiga ersättningsnivåerna blir att
              människor tvingas ut på arbetsmarknaden till löner i nivån 10
              00011 000 kr i månaden.
            </seg>
            <seg n="7efed07e">
              Så till alliansen och de andra borgerliga partierna. Det är rörande
              att höra Mikael Odenberg försvara de andra partiernas rätt att
              lägga fram sin egen politik. Jag ifrågasätter inte deras rätt
              att göra det, men jag ifrågasätter detta otroligt uppblåsta projekt
              alliansen som uppenbarligen inte är någonting i sak, utan bara
              någonting i form. Om det vore någonting i sak skulle ni ju verkligen
              bemöda er om att lägga fram ett dokument om ett samlat alternativ
              och inte några riktlinjer, arbetsgrupper, nya möten och nya fototillfällen
              som alternativ till den vårproposition som nu ligger på riksdagens
              bord.
            </seg>
            <seg n="860c2643">
              Men ni kommer inte ifrån det faktum att alliansens politik pressar
              lönerna. Den kommer att innebära en låglönearbetsmarknad. Ni behöver
              göra det här därför att ni vill ha det och därför att ni använder
              de sänkta ersättningsnivåerna till att finansiera skattsänkningar
              där de största sänkningarna kommer att hamna hos de allra rikaste.
            </seg>
          </u>
          <note type="speaker" n="39d8cf3e">
            Anf. 11 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-bf66f2f601ceaf4f-2" n="fac07435">
            <seg n="39374877">
              Herr talman! Där kom det igen, sade Pär Nuder när han inledde.
              Men att det är skillnad på Amsåtgärder och riktiga jobb kan väl
              inte vara särskilt kontroversiellt. Jag har inte sagt att det
              är fel med arbetspraktik. Jag har inte sagt att det är fel med
              arbetsmarknadsutbildning. Men det är inte reguljära jobb. Förhoppningsvis
              kan det leda till det. Problemet är bara att hittills har regeringens
              politik inte lett till några nya jobb. Jag kunde redan i mitt
              inledningsanförande påvisa att vi står och stampar, att de nya
              jobben inte kommer fram. Då säger jag: De måste komma fram, därför
              att annars kommer vi inte att kunna finansiera morgondagens välfärd
              och morgondagens pensioner.
            </seg>
            <seg n="c3e63c35">
              Till skillnad från Pär Nuder försvarar jag alla partiers rätt
              att själva uttolka sin politik, även Socialdemokraternas. Det
              är därför jag visserligen kritiserar Pär Nuders uppfattningar
              men aldrig skulle göra det han gör, nämligen påstå att han har
              ett dolt syfte med sin politik som han inte öppet redovisar. Påståendet
              att den borgerliga eller den moderata politiken skulle ha till
              syfte att skapa en låglönemarknad är och förblir nonsens.
            </seg>
            <seg n="3faad0c4">
              Låt mig sedan säga att vi försöker att vara trogna våra idéer
              men väldigt pragmatiska när det gäller metoder. Vi är övertygade
              om att vi måste ha stramare bidragssystem och sänkta skatter för
              att göra det lättare att gå från försörjning genom bidrag till
              försörjning genom eget arbete.
            </seg>
            <seg n="ce4800f7">
              Vi försöker att hitta den rätta avvägningen i våra trygghetssystem
              där vi fångar upp de människor som oförskyllt råkar illa ut men
              samtidigt ger tillräckligt starka incitament till arbete. Därför
              har vi föreslagit att man ska få 75 % i sjukförsäkringen under
              det första halvåret och därefter 65 %. Pär Nuder vill vänta tills
              det första året har gått till ända. Därefter ska Försäkringskassan
              pröva om den sjukskrivne inte ska överföras i förtidspension och
              då få en ännu lägre ersättningsnivå än den vi har föreslagit,
              nämligen bara 64 %.
            </seg>
            <seg n="f9295b31">
              Vi har också, som ett uttryck för den här pragmatismen, prövat
              om det är möjligt att fånga upp särskilt utsatta människor på
              något sätt och ge dem en lite högre ersättningsnivå än 65 % efter
              det första halvåret. Och vi har kommit till samma slutsats som
              Pär Nuder och alla andra har kommit till, nämligen att nej, man
              kan inte sortera människor på det sättet. Man kan inte säga att
              någon diagnos eller sjukskrivningsorsak är mer behjärtansvärd
              än någon annan. Därför har vi kommit till slutsatsen att nej,
              det går inte att differentiera på det sättet, utan vi ska ha en
              enhetlig ersättningsnivå för alla oavsett orsaken till sjukskrivningen.
              Det är inte särskilt upprörande, för vi delar den uppfattningen
              med alla andra.
            </seg>
            <seg n="11178f77">
              Sedan kan man ha olika uppfattningar om var avvägningen i trygghetssystemen
              ska ligga. Hittills har ingen lyckats övertyga mig om att vi har
              kommit till en felaktig avvägning när vi har sagt att ersättningsnivån
              ska vara 75 % det första halvåret och 65 % därefter. Men om någon
              lyckas övertyga mig så lovar jag att lyssna.
            </seg>
          </u>
          <note type="speaker" n="2dc3106b">
            Anf. 12 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-3" n="07b5cd8f">
            <seg n="a7b855e4">
              Herr talman! Det utbyggda anställningsstöd som regeringen nu
              föreslår innebär att ytterligare 20 000 personer redan i år kan
              beredas arbete. Anställningsstödet är, som jag tidigare sade,
              en skatterabatt riktad till de arbetsgivare som väljer att anställa
              långtidsarbetslösa. De här människorna utför riktiga jobb. Erfarenheten
              visar att det här stödet i väldigt många fall leder till fasta
              anställningar. Men kom inte och säg att de som har anställningsstöd
              inte utför riktiga jobb, för det gör de. Det är riktiga jobb.
            </seg>
            <seg n="b2b75afc">
              När det gäller sysselsättningsutvecklingen i Sverige räknar regeringen
              med att sysselsättningstillfällena i år kommer att öka med runt
              30 000. Nästa år tar det bättre fart, inte, som Karin Pilsäter
              sade, därför att vi lutar oss mot den internationella konjunkturen,
              utan därför att den inhemska ekonomin kommer att utvecklas allt
              snabbare och kraftigare. Regeringen räknar med att de reguljära
              sysselsättningstillfällena nästa år kommer att öka med ungefär
              48 000.
            </seg>
            <seg n="cf31fd0f">
              Så till Moderaterna och ersättningsnivåerna. Det här kommer att
              komma igen. Vi kommer att tala mycket om Moderaternas ersättningsnivåer,
              var så säkra, under de kommande ett och ett halvt åren. Ni kommer
              inte att komma undan, syfte eller inte, den låglönearbetsmarknad
              som blir effekten av era sänkta ersättningsnivåer. Det är en realitet.
              Det blir så att människor kommer att tvingas ut och ta arbeten
              till betydligt lägre löner än vad fallet är i dag.
            </seg>
            <seg n="84e7bb83">
              Så till frågan om listan och diagnosen. Det var ju inte vi som
              startade den här debatten. Det var ju moderatledaren själv som
              sade: Vi vill inte djävlas med folk. Därför ska vi ta fram en
              lista med sjukdomar som ska undantas från den 65-procentiga nivån.
            </seg>
            <seg n="f9ea3e3b">
              Det var ju han som sade att det inte var rimligt att en strokepatient,
              att en patient med talsvårigheter ska ha en så låg ersättningsnivå.
              Nu har vi fått besked. Det blir ingen sådan lista, utan alla dras
              över en och samma kam. En framstående företrädare för Moderaterna
              sade när han gav det beskedet att cancersjuka ibland kan må bra
              av att arbeta. Det är moderat politik i ett nötskal.
            </seg>
            <seg n="2d69bed8">
              Vi kommer att fortsätta att tala om de låga ersättningsnivåerna
              som leder till den låglönearbetsmarknad som om ni vill det eller
              inte vill, syfte eller inte syfte blir konsekvensen av Moderaternas
              politik.
            </seg>
          </u>
          <note type="speaker" n="a7408461">
            Anf. 13 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-bd8378d4bef6bad3-1" n="31b9a321">
            <seg n="2abdbe7e">
              Herr talman! Jag vet inte om man ska tolka finansministerns utfästelse
              här om att bara diskutera med ett parti som en beskrivning av
              hur det går till i den egna alliansen, att det bara är Socialdemokraterna
              som bestämmer och att v och mp inte har någon egen politik utan
              tycker likadant, eller så är det som med kaniner. De brukar räkna
              en, två, många. Det kanske är samma sak med finansministern, att
              det är en, två och sedan många och att man då nöjer sig med två
              partier. Jag vet inte vilket det är. Förmodligen kommer vi att
              få ett besked, kanske från Miljöpartiet eller Vänsterpartiet.
            </seg>
            <seg n="7775f5c6">
              Det är i alla fall bra med en varudeklaration, att finansministern
              och kanske hela partiet i fortsättningen tänker bedriva politiken
              på ett ohederligt sätt och att man kommer att vara ute och basunera
              ut lögner på gator och torg. Det är alltid bra med konsumentupplysning.
            </seg>
            <seg n="75a0ff05">
              Jag tycker att det var lite slående tidigare i diskussionen att
              EU bara var någonting som man använde för att jämföra sina egna
              siffror med och kunna säga hur bra man själv är och hur dåliga
              de andra är. Men den viktiga poängen är att vi som faktiskt är
              för EU, om ni nu är det fortfarande eller om ni har intagit samma
              ståndpunkt som era samarbetspartier och är emot EU, måste förklara
              varför det är bra att vara medlem. Vi tycker inte bara att det
              är bra för att ha någon statistisk jämförelse utan därför att
              det faktiskt är bra för ekonomin i Sverige. Det är bra för handeln,
              jobben, företagen och konsumenterna och bra för säkerheten och
              utvecklingen i Europa men också bra för att vi tillsammans med
              de andra europeiska länderna kan fylla en viktig funktion för
              utveckling, frihandel och säkerhet ute i världen. Det är själva
              argumentet för att vara med i EU.
            </seg>
            <seg n="db74e78d">
              Sedan, herr talman, blir man också lite förvånad när man får
              höra om amseriet. Vi har väl alla följt hur det har blivit uppenbart
              för alla, utom kanske för regeringen, att Ams är en regelrätt
              sosseinstitution. Såväl styrelse som ledning är ju extremt dominerade
              av regelrätta socialdemokratiska företrädare. Regeringens egen
              myndighet, IFAU, kritiserar ju ständigt i rapport efter rapport
              utformningen av arbetsmarknadspolitiken. Vi har kommit till vägs
              ände med Ams. Vi behöver en helt ny arbetsmarknadspolitik som
              är bra för människor och ger dem förutsättningar att faktiskt
              komma tillbaka. Sanningen är den att antalet människor som åtgärdas
              beräknar ni i vårpropositionen ska kulminera just lagom till valet,
              precis som ni gjorde valet 2002, då ni gav Ams order och det verkställde
              orderna att blåsa på med jättemycket åtgärder precis lagom till
              valet för att ni skulle kunna pressa bort de arbetslösa från den
              öppna statistiken.
            </seg>
            <seg n="2c6fe729">
              Vi behöver en omläggning av arbetsmarknadspolitiken och en integrationspolitik
              som inte kör ut människor utan som släpper in dem på arbetsmarknaden,
              inte ett sosse-Ams.
            </seg>
          </u>
          <note type="speaker" n="dbf2ccd9">
            Anf. 14 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-4" n="07b5cd8f">
            <seg n="0882a319">
              Herr talman! Moderaternas chefsekonom har haft den från Folkpartiets
              utgångspunkt dåliga smaken att recensera Folkpartiets ekonomiska
              politik. När man nu hör Karin Pilsäter beskriva Ams måste Anders
              Borg vara den värsta sortens socialdemokrat med tanke på hans
              senaste uttalande om att Ams har en väldigt viktig roll att fylla
              i Moderaternas arbetsmarknadspolitik.
            </seg>
            <seg n="e6e3e185">
              Karin Pilsäter talar om amseriet. Alla ni som har arbetsplatsintroduktion,
              som går på lönebidrag eller har ett jobb till följd av anställningsstöd,
              kom ihåg hur förklenande de talar om de insatser som ni faktiskt
              gör när alternativet är öppen arbetslöshet.
            </seg>
            <seg n="fe5a6671">
              Karin Pilsäter talar om Vänsterpartiet och Miljöpartiet och våra
              inbördes relationer. De är väl som i alla andra sammanhang, comme
              si comme ca . Men en sak står helt klar vi har kommit fram till
              en gemensam politik. Den ligger här på riksdagens bord.
            </seg>
            <seg n="9b49c8cc">
              Jag begär inte mycket av er. Jag begär bara en enda sak: Kom
              med ett alternativ till den ekonomiska politik som vi har presenterat.
            </seg>
            <seg n="f5a76a53">
              När det gäller EU vet Karin Pilsäter att jag är en lika varm
              anhängare av svenskt EU-medlemskap som någonsin Karin Pilsäter.
              Det har varit bra för Sverige att vi är medlemmar i EU. Och det
              kommer att fortsätta att vara bra för Sverige att vi är medlemmar
              i EU. Där har vi samma uppfattning.
            </seg>
            <seg n="ed6ea6a2">
              När jag valde att inledningsvis göra jämförelsen mellan Sverige
              och övriga EU frågade jag: Hur kommer det sig att skillnaderna
              är så stora? De kan bevisligen inte bero på det som har predikats
              från den här talarstolen och från andra talarstolar runtom i landet
              i decennier, nämligen att Sverige behöver ha mer av det som finns
              i övriga Europa låga skatter, liten offentlig sektor, försämrad
              arbetsrätt, låga ersättningsnivåer. Det måste bero på någonting
              annat att Sverige går så mycket bättre.
            </seg>
            <seg n="4c672b87">
              Så till 10 000-kronorsfrågan där Karin Pilsäter är svenska folket
              svaret skyldig. Det kan väl inte vara så att den här alliansen
              bara är ett fototillfälle, utan den måste vara någonting mer.
              Den grundläggande frågan som jag tror att många vill ha svar på
              är följande: Kommer Folkpartiet liberalerna att sätta sig i en
              regering som sänker ersättningsnivåerna i a-kassan och i sjukförsäkringen
              till 65 %? Svara ja eller nej på den frågan.
            </seg>
          </u>
          <note type="speaker" n="8b87b139">
            Anf. 15 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-bd8378d4bef6bad3-2" n="31b9a321">
            <seg n="20856415">
              Herr talman! Jag får väl säga som Pär Nuder. Det är faktiskt
              så i den borgerliga alliansen också ibland är det lite si, och
              ibland är det lite så, men för det mesta kommer vi bra överens.
            </seg>
            <seg n="0cf6dfcb">
              Jag lyssnade mycket noga på Yvonne Ruwaida eftersom jag tror
              att ni i de tre olika partierna har olika saker att tillföra.
              Och jag tror att Yvonne Ruwaida sade sanningen om era så kallade
              förhandlingar, nämligen att det här inte är någon budget. Det
              är en tilläggsbudget. Det är ett antal förändringar i innevarande
              års budget, innevarande års budget som bläcket inte ens hann torka
              på innan ni skickade ut regleringsbrev till myndigheterna och
              sade: De pengar som riksdagen anslog till er i torsdags får ni
              inte använda. Ni får bara använda en del av dessa pengar.
            </seg>
            <seg n="86fe75f4">
              100 nya miljoner till polisen. 4 000 poliser ska anställas. Det
              skryter regeringen oavbrutet om. Men sedan skickas ett regleringsbrev
              ut där skrivs att 90 av dessa inte får användas.
            </seg>
            <seg n="5c7e1516">
              När det gäller höjning av biståndet skriver man: Vi anslår 2006
              1 % av BNI.
            </seg>
            <seg n="ef2bbaa5">
              Ja, anslår var ledordet eftersom man inte kommer att få betala
              ut pengarna. I år ändrar man sig. Man tar 200 miljoner av det
              internationella biståndet för att sköta administrationen av den
              svenska flyktingpolitiken. Det finns omkring 2 ½ miljard som inte
              får betalas ut.
            </seg>
            <seg n="c445cfbc">
              Detta är exempel på sådant där ni har förhandlat och kommit överens,
              men sedan verkställer ni inte detta.
            </seg>
            <seg n="b616faf5">
              Jag kan säga att en skillnad mellan oss i de borgerliga partierna
              och er är att det som vi förhandlar fram och kommer överens om
              har vi faktiskt också för avsikt att kunna verkställa i praktiken.
              Därför kan det ibland hända att det tar något mer än fyra dagar
              att förhandla fram förslagen. Och jag kan försäkra Pär Nuder att
              om ni skulle ha den goda smaken att avgå före valet 2006 och vi
              får tillträda innan dess, då lovar jag dig att det inte kommer
              att ta fyra dagar utan att det kommer att ta fyra timmar för oss
              att komma överens om sjukförsäkringen i det fallet, om ni bara
              har den goda smaken att avgå i förtid.
            </seg>
            <seg n="f34e2486">
              Jag ska säga några ord om Ams. Många människor får i dag inte
              någon hjälp på arbetsförmedlingen därför att man på arbetsförmedlingen,
              för att pressa tillbaka arbetslösheten, står där och så att säga
              håller emot dörren så att folk inte ens får lov att komma in och
              anmäla sig. Jag tror att dessa människor har mycket liten förståelse
              för ert Amskramande. De förtvivlade förmedlarna säger att de inte
              har verktyg och möjligheter att ge folk det stöd som de vill ha.
              Och tänk på alla kommunala tjänstemän som jobbar på kommunala
              arbetsmarknadsenheter som finns just därför att Ams inte fungerar.
            </seg>
            <seg n="43a6bdea">
              Det är inte de enskilda platsförmedlarna eller idén med arbetsmarknadsåtgärder
              som det är fel på, utan det är organisationen och strukturen som
              är fel därför att det är ett stort sossemaskineri, och det tänker
              vi ändra på. Om vi behöver övertyga Moderaterna om att återta
              den analysen lovar jag att jag kommer att göra allt för att vi
              ska lyckas med det för de arbetslösas skull eftersom de är värda
              något bättre.
            </seg>
          </u>
          <note type="speaker" n="bd0ef620">
            Anf. 16 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-5" n="07b5cd8f">
            <seg n="4444795a">
              Herr talman! Jag ska först säga något om biståndet. Vi i de tre
              partier som samverkar om den ekonomiska politiken är varma anhängare
              av ett generöst bistånd. Vi kommer i år att nå upp till 0,88 %
              av BNI för att nästa år nå det unikt internationellt övergripande
              målet om 1 % av BNI i utvecklingsbistånd. Det gör vi trots de
              insatser som vi nu gör därför att det har funnits ett betydande
              anslagssparande inom Sida, vilket gör att vi kan använda en del
              av dessa resurser för att finansiera angelägna reformer, inte
              minst det som vi i riksdagen har efterlyst så länge, nämligen
              en reform som vi kallar NIPU. Men vi kommer att nå enprocentsmålet.
              Men vi är tre partier som gillar bistånd. Ni är fyra partier i
              alliansen där ett parti i grunden ogillar bistånd och som i varje
              ekonomisk motion har motionerat om att minska biståndet. Det är
              skillnad det. Ni har verkligen er förhandling framför er. Vi har
              vår förhandling bakom oss, och den leder till resultat 0,88 %
              i år och 1 % nästa år.
            </seg>
            <seg n="491d56af">
              När det gäller frågan om ersättningsnivåer noterar jag att vi
              inte fick något svar på frågan om Folkpartiet kommer att sätta
              sig i en regering eller ej som sänker ersättningsnivåerna i de
              sociala försäkringarna till 65 %.
            </seg>
            <seg n="41901e16">
              Sedan sade Karin Pilsäter någonting väldigt intressant, nämligen
              att bara regeringen avgår kommer det att ta bara fyra timmar för
              er i alliansen att kunna lämna besked om hur det blir med socialförsäkringarna.
            </seg>
            <seg n="b6bf3018">
              Är det bara det som krävs för att ni ska komma överens, att regeringen
              avgår? Jag trodde att det berodde på att ni i Folkpartiet inte
              ville ha ersättningsnivåer på 65 %. Det är ju det som ni hittills
              har sagt. Jag kan inte tolka det på något annat sätt än att Folkpartiet
              kommer att lägga sig platt under dessa fyra timmar och acceptera
              Moderaternas förslag på ersättningsnivåer på 65 %. Hur ska ni
              kunna kompromissa från 80 % till 65 % på fyra timmar? Det håller
              inte.
            </seg>
            <seg n="e78c5cec">
              Folkpartiet är fortfarande svaret skyldigt: Kommer det att sätta
              sig i en borgerlig regering eller ej som sänker ersättningsnivåerna
              i de sociala försäkringarna till 65 %? Den frågan hänger alltjämt
              i luften.
            </seg>
          </u>
          <note type="speaker" n="893575f3">
            Anf. 17 MATS ODELL (kd) replik:
          </note>
          <u who="mats_odell_4baa8b" xml:id="i-bd394bcdf1ac983b-1" n="b2f79003">
            <seg n="9ab8526f">
              Herr talman! Eftersom Pär Nuders intresse tycks kretsa mest runt
              ersättningsnivåerna finns det väl anledning att påminna om att
              han representerar det parti som har sänkt ersättningsnivåerna
              i det här huset under en period då det fanns behov av att sanera
              statsfinanserna. Om det fortsätter på detta vis kommer det behovet
              ganska snabbt att återuppstå. Om massarbetslösheten biter sig
              fast och om ni inte klarar av ohälsotalen, vilket allt tyder på,
              är vi tillbaka i det läget. Det är den bistra sanningen.
            </seg>
            <seg n="64dea2dd">
              När vi nu talar om ersättningsnivåerna har vi, som jag nämnde,
              cirka en halv miljon människor som är förtidspensionerade. Ni
              har gett riktlinjer till Försäkringskassan om att man efter ett
              år ska försäkra ut människor till förtidspension. Då får de inte
              65 %, då får de 64 %, Pär Nuder. Det är ju er politik 64 %. Hur
              hjärtlöst är det? Det är er utveckling.
            </seg>
            <seg n="8c0cdc79">
              När det gäller åtgärderna sade Pär Nuder jag vill gärna korrigera
              beträffande det missförståndet att jag raljerade över att taket
              höjs för lönebidragsanställda. Nej, tvärtom! Jag tycker att det
              är ett utmärkt förslag. Vi kristdemokrater är för detta.
            </seg>
            <seg n="f7505262">
              Vad jag raljerade över är att projektet med att knäcka massarbetslösheten
              skulle ske med tre verktyg. Det första var just att höja taket
              för lönebidragsanställda. Det andra var friåret. Det tredje var
              detta med 13 000 fler personer med anställningsstöd. Det är ganska
              klent att ge sig på ett så stort berg med så futtiga verktyg,
              Pär Nuder! Det var alltså det jag raljerade över.
            </seg>
            <seg n="5941a990">
              Sedan har vi förtidspensioneringarna. Om man tittar i vårpropositionen,
              och det bör man göra Pär Nuder försöker ställa oss till svars
              för vår politik, men han kan vara lugn därför att vi kommer att
              leverera den både enskilt och gemensamt och i god tid för att
              kunna studeras ser man att ni inte klarar ohälsokostnaderna. Det
              visar sig att utgifterna för både sjukpenning och förtidspension
              beräknas öka jämfört med vad ni trodde i budgetpropositionen.
              Det enda som minskar på ohälsoområdet här kommer min fråga är
              det som borde öka, nämligen antalet dagar med rehabiliteringspenning.
              Vad beror det på, Pär Nuder, att ni drar ned på detta område samtidigt
              som ni rekommenderar ett ökat inflöde av förtidspensionärer som
              får en ersättningsnivå på 64 %? Detta har ju Pär Nuder ägnat så
              stor del av talartiden åt att förklara som det hjärtlösaste man
              över huvud taget kan tänka sig.
            </seg>
            <seg n="e863e1a1">
              Pär Nuder är faktiskt den som ska stå till svars i dag. Tala
              om vad ni ska göra för att nedbringa den halva miljon människor
              som i dag har förtidspension, de som i stor utsträckning enligt
              Anna Hedborgs utredning i princip är förlorade för arbetsmarknaden
              och som i allt högre grad blir yngre och yngre! Köttberget, Pär
              Nuder, blir allt yngre. De är snart nere i din egen ålder, så
              talet om att det är 40-talisterna som ni 60-talister ska bära
              visar sig vara fel. Det är de egna 60-talisterna som i ökad utsträckning
              kommer att vara i behov av insatser från regeringens sida.
            </seg>
          </u>
          <note type="speaker" n="d19686e3">
            Anf. 18 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-6" n="07b5cd8f">
            <seg n="afe3ea78">
              Herr talman! Jag börjar med att till Mats Odell ställa samma
              fråga som den jag ställde till Karin Pilsäter, så har jag det
              gjort: Kommer Kristdemokraterna att sätta sig i en regering som
              sänker ersättningsnivåerna i de sociala försäkringarna till 65
              %? Den frågan går det att besvara med ja eller nej. Eller också
              går det att göra som Karin Pilsäter, nämligen att inte alls besvara
              den. Varsågod och välj!
            </seg>
            <seg n="bdee0489">
              Mats Odell sade att vi socialdemokrater sänkte nivåerna i de
              sociala ersättningarna. Ja, det är riktigt. Precis som Mats Odell
              sade gjorde vi det därför att det fanns ett behov av att sanera
              de offentliga finanserna.
            </seg>
            <seg n="6cfd1ad1">
              Anser Mats Odell att det i dag med hänsyn till den statsfinansiella
              utvecklingen är motiverat att sänka ersättningsnivåerna i de sociala
              försäkringarna? Det är ju den politik som Moderata samlingspartiet
              vill ha.
            </seg>
            <seg n="b6f114cc">
              När det gäller lönebidragstaket kan jag säga att det är bra att
              Mats Odell väljer att ansluta sig till den höjning av lönebidragstaket
              som vi nu föreslår i den ekonomiska vårpropositionen. Vi går från
              13 700 kr till 15 200 kr alltså en väldigt viktig signal ut till
              Arbetsgivar-Sverige: Ta nu ansvar för dem som har det allra, allra
              svårast på arbetsmarknaden, nämligen de arbetshandikappade!
            </seg>
            <seg n="d98f3f5d">
              Så kommer jag till den fråga som hela tiden hänger i luften frågan
              om ohälsa och förtidspensioner. Jag delar Mats Odells oro över
              utvecklingen när det gäller antalet förtidspensionerade. Men för
              att nyansera debatten något vill jag fråga: Hur ser den typiske
              förtidspensionären ut? Jo, det är en kvinna i övre medelåldern,
              ungefär 55 år, som först har gått sjukskriven från ett jobb i
              vården och som sedan har blivit förtidspensionerad utifrån en
              diagnos som är relaterad till rörelseorgan eller psyke.
            </seg>
            <seg n="b1659617">
              Av dem som i dag är förtidspensionerade är 319 000 kvinnor och
              221 000 män. Det är på tok för många.
            </seg>
            <seg n="c7c6a9ca">
              Vet ni vad jag tror? Jag tror inte att de här människorna som
              är förtidspensionerade vill något hellre än komma tillbaka i sysselsättning,
              komma tillbaka till arbetsmarknaden. Jag tror inte att det behövs
              någon piska i form av sänkta ersättningsnivåer, försämrade villkor,
              för att tvinga tillbaka dem. De här människorna behöver rehabilitering.
              De behöver en ny chans. De behöver en ny utredning som prövar
              deras status i förhållande till när beslut om förtidspension fattades.
              Det är den politik som vi har lagt på riksdagens bord och som
              har vunnit riksdagens gehör.
            </seg>
            <seg n="ead9b28c">
              Nu ska vi ta itu med den stora utmaningen att även pressa tillbaka
              antalet förtidspensionerade. Vi har minskat sjuktalen. Inflödet
              minskar. De korta sjukskrivningarna minskar. Nästa stora utmaning
              är att minska antalet förtidspensioner. Men det ska vi inte göra
              genom att försämra villkoren för de förtidspensionerade.
            </seg>
          </u>
          <note type="speaker" n="fc71339f">
            Anf. 19 MATS ODELL (kd) replik:
          </note>
          <u who="mats_odell_4baa8b" xml:id="i-bd394bcdf1ac983b-2" n="b2f79003">
            <seg n="a4e4f9d2">
              Herr talman! Pär Nuder kommer att bli besviken. Vi kommer nämligen
              inte att här i dag lägga fram någon regeringsförklaring för alliansens
              politik, om det nu är vad Pär Nuder tror. Han ägnar ju nästan
              all sin talartid åt att sukta efter att få höra vad vi kommer
              att hamna på. Men han kan vara lugn. Det kommer i god tid före
              valet, och det kommer att vara ett tydligt alternativ till den
              handlingsförlamning som presenteras i den här vårpropositionen.
            </seg>
            <seg n="004331e6">
              Svaret på min fråga om vad Pär Nuder ska göra åt de förtidspensionerade
              är att de behöver rehabilitering. Bra! Men vad beror det då på
              att det är just detta ni drar ned på i den här propositionen?
              Sjuktalen ökar ju, och förtidspensioneringarna ökar. Men antalet
              timmar med rehabilitering minskar.
            </seg>
            <seg n="30e6c4bf">
              Vi kristdemokrater satsade väldigt mycket resurser i vårt budgetalternativ
              i höstas till förmån för en rehabiliteringsförsäkring som verkligen
              ser till att människor får chansen att komma tillbaka en sammanhållen
              försäkring som gör att en myndighet håller i personen i fråga
              tills vederbörande är tillbaka i arbete. Det är detta som skulle
              behövas!
            </seg>
            <seg n="ad4edf6a">
              Pär Nuder, flera studier har visat att det i dag är så att kvinnor
              kan förlora ganska mycket pengar på att gå från sjukskrivning
              eller arbetslöshet till arbete. Jag vet inte vad detta står för,
              men det tyder i alla fall på att inkomstskatten och marginalskatterna
              för låg- och medelinkomsttagare behöver sänkas detta för att stärka
              arbetslinjen och för att det ska vara lönsamt att gå från inkomst
              av sjukpenning, förtidspension eller a-kassa till ett arbete.
              Det lönar sig alldeles för dåligt i dag.
            </seg>
            <seg n="49df0df7">
              Jag menar att det i huvudsak är morot som behövs i det här sammanhanget.
              Det är Kristdemokraternas uppfattning, och det är vår linje i
              de samtal som kommer att föras inom alliansen. Det kan jag alltså
              redan nu berätta för Pär Nuder.
            </seg>
            <seg n="d6bc6606">
              Pär Nuder och Göran Persson har varit ute och talat om behovet
              av skattehöjningar. Det förstår jag när jag tittar i vårpropositionen.
              Pengarna är slut. Förra året lånade Pär Nuder ungefär 100 000
              kr per minut jag tror att det beloppet nu är nere på en lite lägre
              nivå till den löpande driften. Hela överskottet ligger i pensionssystemet.
              I går hörde vi från Försäkringskassan att balanstalet kommit dithän
              att det snart är dags för kris också i pensionssystemet på grund
              av den massarbetslöshet och den ohälsa som har bitit sig fast.
            </seg>
            <seg n="b8b8ed5e">
              De skattehöjningar som Pär Nuder talat om har ett större intresse
              just nu, för vi ser inte av dem inte i den här vårpropositionen.
              Vad är det för skattehöjningar? Finns de kvar? Är det momsen?
              Är det kommunalskatterna? Eller är det så att de något nedslående
              opinionsmätningar som kom efter det att de här sakerna presenterades
              i praktiken har skjutit ned de testballonger som ni sköt upp?
              Blir det skattehöjningar framöver, Pär Nuder?
            </seg>
          </u>
          <note type="speaker" n="4c21df87">
            Anf. 20 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-7" n="07b5cd8f">
            <seg n="dec1dd17">
              Herr talman! Tack så hemskt mycket, Mats Odell, för att jag fick
              den frågan så att jag klart och entydigt kan berätta: Nej, det
              blir inga skattehöjningar, för vi behöver inte höja skatten nu.
              De offentliga finanserna är urstarka sett i ett historiskt perspektiv
              och sett i ett europeiskt perspektiv.
            </seg>
            <seg n="9b854255">
              Kommunsektorn har ett överskott i fjol på 2 miljarder och i år
              på 5 miljarder och det kommer att se ännu bättre ut framöver.
            </seg>
            <seg n="a752c725">
              Nej, Mats Odell, vi behöver inte höja skatterna!
            </seg>
            <seg n="09293307">
              Vad jag däremot har dristat mig till är att diskutera den långsiktiga
              anspänning som det kommer att bli på den gemensamma sektorn när
              Mats Odell och andra går i pension med tanke på efterfrågan och
              det väldigt hårda tryck som det blir på vården och omsorgen inom
              en tid av 1015 år.
            </seg>
            <seg n="118037c9">
              Jag är inte alls säker på att några skatter kommer att behöva
              höjas då heller. Det beror ju väldigt mycket på hur vi lyckas
              skapa fler jobb och höja produktiviteten och effektiviteten i
              offentlig sektor. Men om det inte räcker vill jag inte på förhand
              utesluta ett ökat skatteuttag. Men Mats Odell kan vara lugn. Det
              kommer inte att bli några höjda skatter i budgetpropositionen
              i höst eller i vårpropositionen i vår. Jag har svårt att se framför
              mig att vi kommer att behöva höja skatteuttaget i Sverige i närtid.
              Vi klarar oss ändå. Vi har så starka offentliga finanser.
            </seg>
            <seg n="b0b48f0e">
              När det gäller de offentliga finanserna och lånebehovet vill
              jag läsa in till riksdagens protokoll följande: I fjol var statens
              lånebehov 53 miljarder kronor. I år bedömer regeringen att lånebehovet
              kommer att vara 39 miljarder och nästa år 30 miljarder kronor.
              Det är förvisso stora pengar, men jämför det med de 250 miljarder
              kronor i lånebehov som vi hade när lånebehovet var som allra störst
              1993.
            </seg>
            <seg n="85dacd3c">
              Svensk offentlig ekonomi är urstark. Och det, Mats Odell, gör
              att vi inte behöver höja några skatter.
            </seg>
          </u>
          <note type="speaker" n="52f0f64a">
            Anf. 21 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-bc0ed2a1d023719d-1" n="6f485e20">
            <seg n="99339f03">
              Herr talman! Jag har en fråga till finansministern, men först
              har jag en kommentar. Jag har suttit här och lyssnat. Det sades
              att för tio år sedan sänktes också ersättningen i sjukförsäkringen,
              men då gjorde vi det för att sanera Sveriges finanser. Så var
              det inte. Jag var ju här i huset 1995. De pengarna gick åt till
              att sänka matmomsen. Det var en annan åtgärd. Jag förstod aldrig
              varför, men jag märkte reaktionerna i min hemstad Uddevalla. Det
              var det året vi bröt igenom i min hemstad Uddevalla. Det var då
              metallarbetarna sade: Nu blir vi vänsterpartister, Bäckström.
            </seg>
            <seg n="a72e9c81">
              Och det är många av dem fortfarande. Det visar oron. Det är också
              något som är jobbigt om man härjar med socialförsäkringarna. Det
              skapar oro på arbetsmarknaden. Det är därför man inte ska göra
              det.
            </seg>
            <seg n="47c8c3f2">
              Men låt mig nu gå över till det andra jag skulle säga. Jag vill
              tacka finansministern och hans medarbetare, både män och kvinnor,
              som har gjort förtjänstfulla insatser. Det har både män och kvinnor
              i Miljöpartiet och Vänsterpartiet också gjort. Det har varit ett
              gott klimat den här gången. Vi ska nog inte överskatta personlighetens
              roll i historien, som Karl Marx skrev en gång. Det kan nog bero
              på formerna.
            </seg>
            <seg n="da905e30">
              Varför går det lättare den här gången? Jo, för att vi just gör
              som riksdagen har sagt åt oss. Riksdagen har sagt att vi inte
              ska lägga någon vårbudget. Det finns ingen vårbudget. Det drev
              de borgerliga partierna igenom tillsammans med Vänsterpartiet
              och Miljöpartiet. Regeringen ville ha en vårbudget, men vi sade
              nej till det. Det ska vara riktlinjer och tilläggsbudget. Nu kan
              vi inte kritisera regeringen för att den följer riksdagsbeslut.
              Det vore orättvist, och vi ska vara rättvisa i riksdagen.
            </seg>
            <seg n="6c1d6bfe">
              Vad skulle vi då göra på våren? Jo, vi skulle lägga fast riktlinjer
              för den ekonomiska politiken, och det är lättare att ordna riktlinjer.
              Det blir inte så jobbigt. Det är i detaljerna, i siffrorna, som
              djävulen sitter. Så är det alltid. En sak skulle vi göra på våren,
              och det var att lägga fast riktlinjerna för den kommunala ekonomin.
              Nu har vi gjort det lite grann, men regeringen skriver på s. 27
              att man bedömer att kommunerna behöver tillföras ytterligare resurser
              för de närmaste åren och återkommer i höst.
            </seg>
            <seg n="61d0b329">
              Pär Nuder vill ju göra upp med Vänsterpartiet till hösten. Han
              vill förhandla med Lars Bäckström, Marie Engström och Alice Åström,
              och han vill förhandla med Yvonne Ruwaida så att Yvonne Ruwaida
              och Lars Bäckström kan stå här på trappan och ta emot den fina
              nya höstbudgeten, den riktiga budgeten. Så vill Pär Nuder ha det.
              Tror då Pär Nuder att det är möjligt att göra upp om den höstbudgeten,
              den riktiga budgeten, med Vänsterpartiet utan mer pengar till
              kommunerna? Ja, inte till kommunerna. Det är så byråkratiskt.
              Det är till skolan, sjukvården och äldreomsorgen. Tror Pär Nuder
              det? Det ska bli väldigt intressant att höra svaret på den frågan,
              eftersom vi alla vet att Pär Nuder vill göra upp med Miljöpartiet
              och Vänsterpartiet. Jag har ett svar sedan i vilken grad jag tror
              att det är möjligt. Det ska jag ge i nästa replik.
            </seg>
          </u>
          <note type="speaker" n="66bc5dd9">
            Anf. 22 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-8" n="07b5cd8f">
            <seg n="1fd8ce55">
              Herr talman! Jag vill inte bara göra upp med Vänsterpartiet och
              Miljöpartiet om den ekonomiska budgetpropositionen i höst, utan
              jag vill, precis som vi gemensamt har skrivit i den ekonomiska
              vårpropositionen, tillföra kommunsektorn ytterligare resurser
              under de kommande åren, därför att vi gemensamt tror att det kommer
              att behövas. Frågan är bara i vilken omfattning och hur de ytterligare
              resurserna ska läggas ut över tiden.
            </seg>
            <seg n="671e77a2">
              Jag sade nyss att kommunsektorn kommer att gå med överskott i
              år. Det är glädjande efter många svåra och tunga år. När man talar
              om kommunsektorn ska man samtidigt vara försiktig med att dra
              alla kommuner och alla landsting över en och samma kam. Det ser
              väldigt olika ut i kommunerna. Men ser man på aggregerad nivå,
              som det heter, till hela kommunsektorn går den med överskott.
              Vi kan se de stora problemen framför oss, kanske inte 2006 utan
              framgent 2007 och 2008. Då kommer anspänningar i kommunsektorn.
            </seg>
            <seg n="ffaa9a64">
              Jag diskuterar gärna ytterligare resurser med både Lars Bäckström
              och hans kamrater i Vänsterpartiet och med Miljöpartiet med Yvonne
              Ruwaida i spetsen i höstens budgetförhandling.
            </seg>
          </u>
          <note type="speaker" n="7ca49f27">
            Anf. 23 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-bc0ed2a1d023719d-2" n="6f485e20">
            <seg n="18bcbbea">
              Herr talman! Det där var nästan ett sådant svar som de borgerliga
              partierna brukar ge på Pär Nuders frågor. Vi får se hur det blir
              med saken. Det var väl inget bra svar? Jag kan berätta svaret,
              för jag har svaret från vår sida. Det är inte möjligt att göra
              upp med Vänsterpartiet utan att höstbudgeten innebär konkreta
              siffror i tillskott till sjukvården, skolan och äldreomsorgen.
              Det kommer inte att vara möjligt.
            </seg>
            <seg n="f09fa830">
              Vi är tålmodiga människor. Vi har arbetat för socialismen sedan
              1917, så vi kan vänta sex månader på förstärkningar till vården,
              skolan och omsorgen. Men, Pär Nuder, det är ju lika bra att svara,
              för annars framstår ju vi som lika otydliga med beskeden som de
              borgerliga, och det ska inte vi vara. Vi vet ju svaret, Pär Nuder.
              Det är bättre att säga det. Budgeten för 2006 som omfattar planerna
              för 2006, 2007 och 2008 kommer att innehålla mer satsningar på
              skolan, sjukvården och äldreomsorgen.
            </seg>
            <seg n="e24b3fa7">
              Det är riktigt att kommunerna just nu har ett överskott, men
              det har ju skapats genom tuffa besparingar på många håll. Det
              har skapats genom att man har varit tvungen att hålla nere lönenivåerna.
              Kommunerna behöver också ha en styrka i sin ekonomi för att våga
              anställa. Allt detta säger oss att vi kommer att behöva tillföra
              sjukvården, skolorna och äldreomsorgen mer pengar.
            </seg>
            <seg n="5009c7e7">
              Finansministern, gör inte som de borgerliga partierna! Håll inte
              väljarna i okunnighet om vad som väntar! Det hade varit bättre
              om vi hade siffersatt detta redan nu i vår. Riksdagen sade att
              man ska ge tydliga besked. Många kommuner planerar sina långtidsbudgetar
              redan nu på våren. Nu får vi en tempoförlust på sex månader.
            </seg>
            <seg n="481d1874">
              Vi har haft ett gott klimat. Här hade vi en konflikt. Det är
              bara att erkänna det. Det var egentligen en onödig konflikt, eftersom
              jag tror att vi i grunden vet att vi måste tillföra detta. Det
              handlar inte om valtaktiska skäl. Det skulle det ju kunna vara,
              eftersom vissa moderater säger att de har mer pengar till kommunsektorn.
              Men det kan vi bortse ifrån. Vi har visat att de inte har någon
              riktig finansiering för det. Det är inte av valtaktiska skäl.
              Det är för att vi behöver ha resurser för att skapa bättre lönenivåer,
              för att skapa fler händer i vården och för att skapa stabilitet
              så att man vågar anställa.
            </seg>
            <seg n="0d2d043d">
              Finansministern har ju en replik då han kan komma med det beskedet.
              Jag utnyttjar nu min replik så länge som möjligt med flit för
              att understryka ett enda budskap. Ge ett tydligt besked! Jag upprepar
              det så länge klockan tickar. Gör inte som de borgerliga! Låt inte
              bli att lämna besked! Kom upp i talarstolen och ge detta besked,
              så att jag och Yvonne Ruwaida kan stå på trappan till hösten och
              säga att vi gjorde upp om en budget, och den innehöll mer pengarna
              till kommunerna! Låt oss mötas till hösten med positiva besked,
              siffersatta pengar till skolan, vården och omsorgen!
            </seg>
            <seg n="b429e926">
              Nu är min talartid slut, och jag kan inte upprepa samma fråga
              hur länge som helst.
            </seg>
          </u>
          <note type="speaker" n="294dac5d">
            Anf. 24 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-9" n="07b5cd8f">
            <seg n="f9092238">
              Herr talman! Jag ska fatta mig kort av respekt för Roger Tiefensee
              och Yvonne Ruwaida som också förtjänar ett svar på sina eventuella
              frågor.
            </seg>
            <seg n="0ba8601a">
              Lars Bäckström kan vara lugn. Vi har gemensamt kommit överens
              i vårpropositionen om att kommunsektorn ska tillföras ytterligare
              resurser. Det är inte fråga om att vi får se, utan det är fråga
              om att vi får se hur mycket och i vilken tidsordning som vi ska
              lägga ut resurserna. Precis som Lars Bäckström sade är behoven
              väldigt stora i kommuner och landsting. Vi ska rekrytera en helt
              ny generation till vården och omsorgen. Vi ska justera löneskillnader.
              Jag hyser inom parentes goda förhoppningar om att man snabbt kommer
              att nå en överenskommelse mellan de avtalsslutande parterna på
              den kommunala sidan så att vi kan se fram emot att även minska
              löneskillnaderna mellan kvinnor och män i den gemensamma sektorn
            </seg>
          </u>
          <note type="speaker" n="027baf23">
            Anf. 25 ROGER TIEFENSEE (c) replik:
          </note>
          <u who="roger_tiefensee_178395" xml:id="i-a6f71bdb92e6c3c4-1" n="c0ab439a">
            <seg n="1c3edabc">
              Herr talman! Jag tackar finansministern för att vi sparar lite
              tid.
            </seg>
            <seg n="69ac4eec">
              Jag noterade att finansministerns exempel Lisa, Mustafa, Karin,
              Mattias, Lena och Viktor, om jag fick namnen rätt var exempel
              på bra åtgärder. De är exempel på åtgärder som ingen borgerlig
              regering kommer att ta bort. Vi behöver en aktiv arbetsmarknadspolitik,
              men jag noterade att ingen hade friår, att ingen gick på söka
              jobb-kurs och att ingen dataexpert tvingades gå en grundläggande
              datautbildning för att få behålla sin a-kassa.
            </seg>
            <seg n="1e430973">
              Men i stället för att diskutera fiktiva exempel skulle jag vilja
              lyfta fram ett verkligt exempel, Helena, som ingen vågar anställa
              i dag på grund av att hon har en sjukdomshistoria. Hon har varit
              med om en trafikolycka och har varit sjukskriven under en lång
              period. Efter att de nya sjuklönereglerna törs ingen anställa
              henne. Då är frågan: Var det de här utslagningseffekterna som
              ni ville pressa fram när ni ändrade sjuklönereglerna? Var det
              för att djävlas med företagarna? Var det för att djävlas med Helena?
            </seg>
          </u>
          <note type="speaker" n="2cd21e2e">
            Anf. 26 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-10" n="07b5cd8f">
            <seg n="66575144">
              Herr talman! Nej, Roger Tiefensee, det var naturligtvis inte
              för att djävlas med någon som vi införde systemet med medfinansiering.
              Det vara för att även arbetsgivarna skulle ta ansvar för att se
              till att vi får bättre, säkrare arbetsmiljö. Vi vet att en väldigt
              stor del av sjukdomarna är arbetsrelaterade. De ekonomiska drivkrafterna
              bidrar till bättre arbetsplatser och därmed till lägre kostnader
              för ohälsa.
            </seg>
            <seg n="e13eef38">
              Jag känner av förklarliga skäl inte till det enskilda fallet,
              men med de åtgärder som vi nu har lagt på riksdagens bord det
              förbättrade anställningsstödet, lönebidragstakshöjningen kommer
              säkert även den här typen av människor att kunna beredas sysselsättning
              och faktiskt få, som det heter i debatten, riktiga jobb.
            </seg>
          </u>
          <note type="speaker" n="6abcd377">
            Anf. 27 ROGER TIEFENSEE (c) replik:
          </note>
          <u who="roger_tiefensee_178395" xml:id="i-a6f71bdb92e6c3c4-2" n="c0ab439a">
            <seg n="6ec041ff">
              Herr talman! Helenas problem är att hennes svårighet att komma
              in på arbetsmarknaden ligger i att hon inte har någon arbetsgivare
              som kan fixa en bättre arbetsmiljö åt henne. Problemet i stort
              är att en väldigt stor del av sjukskrivningarna inte är arbetsplatsrelaterade.
              Det är det som leder fel i det här förslaget med att ge företagen
              ett evigt ansvar för de långvariga sjukskrivningarna. Det är det
              som leder till utslagning. Det är det som leder till att företagare,
              framför allt småföretagare, tvingas sortera, tvingas titta hur
              en presumtiv anställds sjukdomshistoria ser ut därför att man
              inte kan riskera de andra anställdas jobb.
            </seg>
            <seg n="2ba29e44">
              Jag hade tänkt ge Pär Nuder en eloge för den insiktsfulla verklighetsbeskrivning
              som tittar fram i finansplanen, just det om hur många människor
              i Sverige som upplever otrygghet och att välfärden inte räcker
              till, men att döma av den här debatten har denna insiktsfullhet
              och verklighetsbeskrivning blåst bort nu. Jag tycker att det vore
              på sin plats ändå att finansministern vore lite ödmjuk inför det
              faktum att 5 ½ % ändå är öppet arbetslösa och att över en miljon
              människor i arbetsför ålder inte går till jobbet en vanlig dag.
              Det är ett stort problem, och vi får inte blunda för det. Man
              får inte raljera över det på det sätt som jag upplever att finansministern
              har gjort under den här debatten.
            </seg>
          </u>
          <note type="speaker" n="913fd2d9">
            Anf. 28 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-11" n="07b5cd8f">
            <seg n="59f47d4b">
              Herr talman! Det talas mycket om att 1,4 miljoner står utanför
              arbetsmarknaden. Låt mig ta den handsken! Det är riktigt: Många
              är sjuka, många är arbetslösa, och många är förtidspensionerade
              alldeles för många. Det är därför hela politiken riktas in på
              att pressa tillbaka arbetslösheten och få ned de höga ohälsotalen.
              Men i dessa en och en halv miljon människor räknar man också i
              debatten in de 352 000 som har semester, de 521 000 som är studerande
              och så vidare. Vi ska inte göra problemet större än det är. Det
              är tillräckligt stort ändå.
            </seg>
          </u>
          <note type="speaker" n="2abdb34a">
            Anf. 29 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-776463e8a5e8677d-1" n="dfe194ed">
            <seg n="9d3eef85">
              Herr talman! Alla som lyssnar på den här debatten! Det finns
              en reform i budgeten som har fått alldeles för lite uppmärksamhet,
              och det är att vi nu faktiskt kommer att ha en ny instans- och
              processordning för asylärenden. Utlänningsnämnden avskaffas, och
              den nya processen, som är en domstolsprocess och som är rättssäker,
              vilket inte Utlänningsnämnden har varit, införs. De asylsökande
              kommer att även muntligt få framföra sina ärenden. De kommer även
              att få veta på vilka grunder man anser att det land de kommer
              ifrån är säkert, vilket de inte får i dag.
            </seg>
            <seg n="8178eb6d">
              Vi finansierar den här reformen i den här budgeten. Det vi också
              har sagt är att i och med att vi är överens om att den process
              som nu avskaffas med Utlänningsnämnden inte har varit rättssäker
              så innebär det att det finns väldigt många asylsökande som har
              fått avslag på sin asylansökan fast de inte borde ha fått det.
              Vi skapar ju en ny process. Och vi vill ge den här nya processen,
              som hela flyktingrörelsen står bakom och vad jag vet också alla
              partier i riksdagen står bakom, en rejäl chans. Vi tycker att
              det är rimligt, och det är också en fråga som vi har tagit upp
              i budgetförhandlingarna att vi då ska ge amnesti för alla dem
              som fått avslag på sina ärenden.
            </seg>
            <seg n="cfa6a4ea">
              Det här är en fråga som vi har tagit upp men där vi inte har
              lyckats komma överens med regeringen i nuläget. Det här är en
              så stor och viktig fråga att vi kommer att fortsätta kämpa för
              den. När man fattar beslutet, när den nya domstolsprocessen införs,
              så hoppas vi också på amnesti för de asylsökande som i dag gömmer
              sig i landet. Det är också barnfamiljer som gör det. Det här är
              också ett krav som stöds av väldigt många i Sverige inklusive
              kyrkan.
            </seg>
          </u>
          <note type="speaker" n="aafba9c4">
            Anf. 30 Finansminister PÄR NUDER (s) replik:
          </note>
          <u who="pär_nuder_minister_2002" xml:id="i-fc761437b9058a13-12" n="07b5cd8f">
            <seg n="81e20179">
              Herr talman! Jag har den största respekt för det engagemang som
              finns i de flyktingpolitiska frågorna, inte minst i den här kammaren.
              Vi har dock en del olika åsikter om hur man bäst ska hantera den
              flyktingpolitiska situationen. Jag har stor respekt för Miljöpartiets
              uppfattning i den här frågan. Vi har en avvikande uppfattning
              i amnestifrågan. Den har diskuterats i andra sammanhang, om än
              inte i sammanhang där vi förhandlade i hamn den ekonomiska vårpropositionen.
              Men den förtjänar säkert fortsatt debatt. Regeringen företräds
              i den debatten av migrationsminister Barbro Holmberg.
            </seg>
          </u>
          <note type="speaker" n="ac2ee5e1">
            Anf. 31 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-776463e8a5e8677d-2" n="dfe194ed">
            <seg n="7d8d04a9">
              Herr talman! Vi är alla överens om att den process som i dag
              finns och som nu avvecklas inte är rättssäker. Den processen har
              lett till att människor som egentligen borde ha fått asyl har
              gått under jorden av rädsla, och de vågar inte återvända. Det
              finns en grupp av dem som jag tror berör människor allra mest,
              och det är barnfamiljerna. Jag hoppas verkligen att vi fortsatt
              kommer att kunna diskutera den här frågan för att se till att
              vi får amnesti för dessa grupper.
            </seg>
          </u>
          <note type="speaker" n="4cf17ccc">
            Anf. 32 MIKAEL ODENBERG (m):
          </note>
          <u who="mikael_odenberg_5895f9" xml:id="i-e145413caa4954fe-0" n="fac07435" next="i-b95bbc8e15a31a77-0">
            <seg n="c2964bf8">
              Herr talman! Jag tänkte återgå till den 10 000-kronorsfråga som
              Pär Nuder tidigare ställde till Karin Pilsäter från Folkpartiet,
              den ifall Folkpartiet någonsin kunde tänka sig att sätta sig i
              en regering som sänkte ersättningsnivåerna i sjukförsäkringen
              till 65 %.
            </seg>
            <seg n="b50cf2cd">
              Jag gjorde en reflexion när jag hörde frågan, nämligen att det
              känns som en besynnerlig tanke att man skulle bryta ut en fråga
              som intresserar finansministern och sedan 18 månader före ett
              allmänt val föra någon sorts borgerlig regeringsförhandling i
              riksdagens talarstol.
            </seg>
            <seg n="7ba5a1dc">
              För knappt fem år sedan höll Pär Nuder ett första maj-tal i Södertälje
              där också den dåvarande andremannen i Vänsterpartiet, Lars Ohly,
              hade talat. I det första maj-talet vände sig Nuder till Ohly och
              sade: Det finns ingen kommunism light, Lars Ohly. Kommunism är
              kommunism, är oförenlig med demokrati. Därför säger vi socialdemokrater
              i dag på 2000-talets första 1 maj: Vill ni fortsätta att samarbeta
              med socialdemokratin efter nästa års val, alltså 2002 års val,
              måste ni en gång för alla mönstra ut kommunismen och kommunisterna.
              Ni måste städa upp i garderoben, vädra ut och göra rent hus. Och
              därefter kom utfästelsen: Vi socialdemokrater vill inte och tänker
              inte samarbeta med några kommunister i det nya seklet.
            </seg>
            <seg n="c51a3f67">
              Jag vill, herr talman, gärna överlåta 30 sekunder av min talartid
              till finansministern så att han kan svara på frågan: Varför begär
              finansministern klara framtidsbesked av företrädare för andra
              partier när han visat hur lite hans egna framtidsbesked är värda
              när det kommer till kritan?
            </seg>
          </u>
          <note n="a4ba7109">
            Anf. 33 FÖRSTE VICE TALMANNEN:
          </note>
          <u who="mikael_odenberg_5895f9" xml:id="i-b95bbc8e15a31a77-0" n="fac07435" prev="i-e145413caa4954fe-0">
            <seg n="de0d6e8a">
              Tyvärr medger inte reglerna för kammaren att man lämnar över
              talartid till annan talare.
            </seg>
          </u>
          <note type="speaker" n="3383f79b">
            Anf. 34 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-776463e8a5e8677d-3" n="dfe194ed">
            <seg n="0aa87bc0">
              Herr talman! Ett av de förslag som Moderaterna står för, och
              som jag upplever som skamligt, är sänkningen av ersättningsnivåerna.
              Det slår hårt mot stora grupper. Men det var inte den frågan jag
              tänkte gå in på nu, utan jag vill ha svar av Mikael Odenberg på
              en del viktiga framtidsfrågor.
            </seg>
            <seg n="1adfd564">
              Den första gäller jämställdheten. Jag noterade att Mikael Odenberg
              refererade till sina alliansbröder. Jag hoppas att Karin Pilsäter
              inte tog illa upp, även om jag nog skulle ha gjort det. Jag tycker
              att det lite grann visar på den inställning som Moderaterna har
              i fråga om jämställdhetspolitik.
            </seg>
            <seg n="41d852e5">
              Vad är Moderaternas politik när det gäller att minska lönediskrimineringen?
              Stöder Mikael Odenberg det förslag som vi nu fått igenom i budgeten
              om att ge stöd till kvinnor som är utsatta för mäns våld? Kommer
              man att reservera sig mot de 100 miljonerna per år till kvinnojourerna?
            </seg>
            <seg n="79af4a03">
              En annan fråga som jag även tidigare tagit upp med Mikael Odenberg
              gäller diskrimineringen. Som jag visade finns det stora samhällsvinster,
              förutom vinsten för de enskilda människorna, med att verkligen
              ta krafttag mot diskrimineringen. Jag skulle vilja veta vilka
              av de förslag vi lagt fram de senaste åren Mikael Odenberg tänker
              avskaffa. Eller tänker han behålla antidiskrimineringsbyråerna
              i de olika kommunerna? Tänker han ha avkodifiering av ansökningshandlingar?
              Tänker han acceptera att offentlig upphandling används för att
              ställa krav på antidiskriminering, på att företagen inte ska diskriminera,
              det vill säga att ha offentlig upphandling med antidiskrimineringsklausuler?
            </seg>
            <seg n="42929e60">
              Sedan vill jag också fråga om bensinen. Vill Mikael Odenberg
              ta Sverige ut ur oljeberoendet? Kommer man att stödja förslaget
              om att bensinmackarna i Sverige ska ha förnyelsebara bränslen?
              Kommer man att stödja förslaget om att använda statliga bolag
              som Vattenfall, men också den offentliga upphandlingen som faktiskt
              utgörs av våra gemensamma resurser, för att upphandla till exempel
              miljöbilar och ställa andra krav på mat, exempelvis Kravmärkt
              mat, så att vi får en miljöomställning och använder våra resurser
              till det?
            </seg>
          </u>
          <note type="speaker" n="902e538f">
            Anf. 35 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-bf66f2f601ceaf4f-3" n="fac07435">
            <seg n="9cc2dfc7">
              Herr talman! Vad gäller mina ambitioner på jämställdhetsområdet
              kan jag försäkra att referensen till alliansbröderna har lika
              lite bäring på frågan om jämställdhet som den omständigheten att
              jag kallar justitieombudsmannen för man eller säger att hon är
              ett när jag talar om klockan.
            </seg>
            <seg n="65531238">
              Vad gäller svaren på de olika frågorna måste jag ändå be Yvonne
              Ruwaida att visa tålamod. Vi avser att återkomma med alla våra
              ställningstaganden till vänsterkartellens förslag när vi väcker
              våra motioner lite senare. Men i dag diskuterar vi regeringens
              vårproposition, snarare än hur vi kommer att svara på förslagen
              i den.
            </seg>
            <seg n="3f6f66b5">
              Jag har redan citerat ur finansplanen, men jag vill ge ytterligare
              ett citat. Redan i fjärde stycket på den första textsidan i finansplanen
              kan man läsa att vi inte har någon orsak att vara nöjda, och sedan
              står det: Många människor i Sverige upplever otrygghet. Välfärden
              räcker inte till. Köerna i vården är för långa, klasserna i skolan
              för stora och personaltätheten i förskolan för låg. Många kvinnor
              och barn utsätts för våld i hemmet. Många oroar sig för om välfärden
              kommer att vara tillräckligt bra i framtiden.
            </seg>
            <seg n="a568faf5">
              Jag tillhör dem som oroar sig för den framtida välfärden. Det
              är grunden för att jag arbetar i ett parti som vill återupprätta
              arbetslinjen i Sverige, för människornas egen skull de som är
              berörda men också för allas vår skull.
            </seg>
            <seg n="592b840f">
              Trygghetssystemen i vårt land är jätteviktiga, men politik handlar
              om prioriteringar. Då kan vi inte bara krama trygghetssystemen,
              utan vi måste också göra det mer förmånligt att arbeta och mindre
              förmånligt att leva på bidrag. Vi vill prioritera välfärdens kärna,
              och jag kan lova Pär Nuder att vi i god tid men när vi själva,
              inte Pär Nuder, bestämmer det kommer att ge de besked som behövs
              från alliansen för att väljarna med förtröstan ska kunna rösta
              på ett av våra partier.
            </seg>
          </u>
          <note type="speaker" n="ef332209">
            Anf. 36 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-776463e8a5e8677d-4" n="dfe194ed">
            <seg n="1bac8726">
              Herr talman! Den borgerliga alliansen gillar att syssla med svartmålning
              av hur situationen ser ut i Sverige. Om man blickar utomlands
              ser man att vi har en stor välfärd i Sverige. Det innebär inte
              att allt är perfekt. Det innebär inte att det inte finns saker
              som vi vill förbättra. Och det är det som skrivningen i finansplanen
              visar. Den visar också att vår ambition är att fortsatt jobba
              med de frågorna och förbättra till exempel tryggheten för kvinnor
              i vårt samhälle.
            </seg>
            <seg n="5510057b">
              Som vanligt får jag inte något svar av Mikael Odenberg. Alliansen
              står svarslös. Mikael Odenberg står svarslös. Den fråga jag hade
              om hur vi i Sverige ska minska, eller helst bli av med, vårt oljeberoende
              borde Mikael Odenberg väl ha ett svar på. Mikael Odenberg borde
              ha ett svar på ifall bensinmackarna i Sverige ska ha förnyelsebara
              bränslen.
            </seg>
            <seg n="a00f5a43">
              Mikael Odenberg borde även ha svar på om man ska använda offentlig
              upphandling, om man ska använda statliga bolag, för att få till
              stånd en miljöomställning. Mikael Odenberg borde också ha svar
              på om vi ska använda 2 miljarder kronor, både i år och nästa år,
              för att energieffektivisera offentliga byggnader och satsa på
              solceller.
            </seg>
            <seg n="a3389329">
              Det handlar inte om vad som står i den här budgeten. Det handlar
              om vilken politik man har för en grön omställning. Min erfarenhet
              är att man inte brukar vilja ställa krav på vare sig statliga
              bolag eller offentlig upphandling, för det är marknaden som ska
              råda. Receptet som Moderaterna presenterar brukar handla om besparingar
              på de svaga. Det brukar handla om att privatiseringar och skattesänkningar
              är lösningen på allt.
            </seg>
            <seg n="2ae9e5be">
              När det gäller frågor om diskriminering får jag ofta inte svar
              av Mikael Odenberg, vilket tyder på att han inte tycker att diskriminering
              är en så viktig fråga att han kan ställa sig i talarstolen och
              säga: De här åtgärderna tycker vi är de rätta mot diskriminering.
            </seg>
            <seg n="f0281e18">
              Eller är det skattesänkningarna och försämringen av ersättningen
              för de svaga som är lösningen på att Muhammed blir diskriminerad
              i jämförelse med Mikael när de söker samma jobb?
            </seg>
          </u>
          <note type="speaker" n="9469e105">
            Anf. 37 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-bf66f2f601ceaf4f-4" n="fac07435">
            <seg n="f742c502">
              Herr talman! Jag kan försäkra Yvonne Ruwaida om att jag anser
              att diskrimineringsfrågorna är oerhört viktiga och värda att ta
              på allvar. Att jag inte kan svara på Yvonne Ruwaidas frågor beror
              inte på ovilja utan brist på tidstilldelning.
            </seg>
          </u>
          <note type="speaker" n="d87e9429">
            Anf. 38 KARIN PILSÄTER (fp):
          </note>
          <u who="karin_pilsater_815ff1" xml:id="i-bd8378d4bef6bad3-3" n="31b9a321">
            <seg n="6924292d">
              Herr talman! Hotet mot socialförsäkringarna och välfärden består
              inte av att människor kanske skulle vilja sänka ersättningarna.
              Det består i att om vi inte kan komma till rätta med utanförskapet
              på arbetsmarknaden, långtidssjukskrivningarna och förtidspensionerna
              så kommer man att vara tvungen att göra det.
            </seg>
            <seg n="132ea298">
              Om vi inte kan komma till rätta med företagsflykten och bristen
              på vilja och möjlighet att låta företagen växa kommer vi inte
              att kunna betala för välfärden. Det är det stora hotet. Det hotet
              står ni för Socialdemokraterna, Vänsterpartiet och Miljöpartiet
              genom er oförmåga att ta itu med de verkliga, stora problemen.
            </seg>
            <seg n="6166493f">
              Herr talman! För övrigt vill jag påminna om att den enda här
              inne i kammaren som har suttit i en regering som sänkt ersättningsnivåerna
              är Pär Nuder. Regeringen sänkte dem förra året. Ni har glömt det
              redan. Du har sänkt ersättningsnivåerna. Det sade du ingenting
              om på några torgmöten före valet.
            </seg>
            <seg n="cbf993d9">
              Ni talade tvärtom om höjda tak då. Din företrädare Bosse Ringholm
              utfärdade ett högtidligt löfte att de taken skulle höjas. Men
              det gjorde ni inte. I stället sänkte ni ersättningsnivån. Så är
              det.
            </seg>
            <seg n="0055560d">
              Jag vill poängtera att jag verkligen delar Yvonne Ruwaidas glädje
              och välkomnande av process- och instansordningen. Vi skulle verkligen
              behöva en amnesti för gömda flyktingar. Nu har en majoritet i
              riksdagen, faktiskt alla andra partier, tvingat Socialdemokraterna
              att gå med på en ny processordning. Det är då väldigt tragiskt
              att Vänsterpartiet och Miljöpartiet har låtit sig köras över och
              tar de pengarna från det internationella biståndet. Det tycker
              jag är trist.
            </seg>
            <seg n="13def7d2">
              Jag vill ställa en fråga till Yvonne Ruwaida. Det visar sig att
              Ams diskriminerar kvinnor. Kvinnor får bara hälften så mycket
              stöd till de olika typer av åtgärder som ni håller så högt som
              vad män får.
            </seg>
            <seg n="8fe13bc1">
              I praktiken fungerar Amssystemet också som en effektiv diskriminering
              av invandrare. De släpps över huvud taget inte in. Man pressar
              tillbaka den öppna arbetslösheten genom att inte släppa in invandrare
              i arbetsmarknadspolitiken.
            </seg>
            <seg n="49a8248b">
              Det är bara att gå ut och titta på alla de kommunala organisationer
              som finns på grund av att människor inte släpps in och se vilken
              etnisk bakgrund de flesta människor har som får sitt stöd den
              vägen.
            </seg>
            <seg n="49fcfaac">
              Mot bakgrund av det skulle jag vilja ställa en fråga till Yvonne
              Ruwaida. Du som värnar så mycket om att bekämpa diskriminering,
              delar du min uppfattning att Ams måste organiseras om?
            </seg>
            <seg n="ac3f100c">
              Miljöpartiet brukar tala om miljömässigt hållbar utveckling,
              och det är viktigt. Men det handlar också om ekonomiskt långsiktigt
              ansvar. Vi ska inte vältra över vare sig miljöskulder eller ekonomiska
              skulder på våra barn.
            </seg>
            <seg n="a4eb0bae">
              Jag skulle därför vilja ställa frågan: Delar du finansministerns
              uppfattning, när vi lånar 30 miljarder kronor om året kanske 39
              eller 50 miljarder kronor till driften och lämnar de skulderna
              efter oss till våra barn, att det är urstarka statsfinanser?
            </seg>
          </u>
          <note type="speaker" n="208944ab">
            Anf. 39 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-776463e8a5e8677d-5" n="dfe194ed">
            <seg n="85508afd">
              Herr talman, och alla som lyssnar! Det finns i dag en strukturell
              diskriminering överallt. Det är därför vi har satsat på åtgärder
              på ett antal olika områden. De områdena rör allt från hur rekryteringen
              ser ut i staten och i kommuner och landsting till boendesituationen.
            </seg>
            <seg n="b5436459">
              Vi har ett antal olika åtgärder. Men man ska också kunna få hjälp
              på sitt arbete genom antidiskrimineringsbyråerna. Det var antidiskrimineringsbyråer
              som uppmärksammade att det fanns problem på arbetsförmedlingar
              och att invandrare ibland diskrimineras där helt enkelt.
            </seg>
            <seg n="0ec3ec87">
              Det finns en del positiva insatser hos Ams. En av dem är den
              speciella arbetsförmedlingen i Helsingfors för invandrare som
              har akademisk bakgrund. Det har blivit väldigt lyckosamt. Men
              det finns också en hel del problem.
            </seg>
            <seg n="a876b92e">
              Friåret har visat sig vara en väldigt lyckad arbetsmarknadspolitisk
              insats just för invandrare. Av friårsvikarierna är 32 % just invandrare
              som nu får en möjlighet att få en fot in på arbetsmarknaden och
              som har haft en väldigt lång inskrivningstid hos just arbetsförmedlingen.
            </seg>
            <seg n="70a0d3dd">
              Det är ett arbete som pågår, och det kommer att ta tid. Jag kommer
              att vara en av dem som jobbar för att just invandrare ska sluta
              diskrimineras på alla områden, men jag tror inte att det går över
              en natt. Jag tror att Ams har brister. Vi jobbar med den frågan.
            </seg>
            <seg n="9cb54cb6">
              När det gäller jämställdhet har vi nu gett ett uppdrag åt Försäkringskassan
              att titta på kvinnors ohälsa och att uppmärksamma just det strukturella
              med varför det är så många kvinnor som är sjukskrivna. Jag ser
              med spänning fram emot att man har fått det riktade uppdraget
              att fokusera just på kvinnor, kvinnors situation och orsakerna
              till att kvinnor är mer sjukskrivna än män. Det tror jag är ett
              väldigt viktigt led i att arbeta mot just diskriminering av kvinnor
              i samhället men också att få en förklaring till varför så många
              kvinnor är sjukskrivna.
            </seg>
            <seg n="4fd8a5e9">
              Vi finansierar den nya instans- och processordningen via biståndsmedel.
              Det tycker inte vi har varit så lyckosamt. En anledning till det
              är att vi inte vill vältra över för mycket skulder på framtiden.
              Det som ändå är bra är att vi inte, som Karin Pilsäter sade tidigare,
              ruckar på enprocentsmålet nästa år. Anslaget utgör 1 % av BNI.
              Däremot har vi sparat en del av anslagssparandet som biståndet
              har för nästa år.
            </seg>
          </u>
          <note type="speaker" n="7cc97a37">
            Anf. 40 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-bc0ed2a1d023719d-3" n="6f485e20">
            <seg n="c9079a2e">
              Herr talman! Det blir svårt att ha ett replikskifte eftersom
              Karin Pilsäter nu har förbrukat sin talartid. Det blir en kommentar
              i stället. Jag uppfattade att ni sade att Ams diskriminerade invandrade,
              Karin Pilsäter. Sade ni det är det jobbigt. Vi ska försöka att
              ha en nyanserad diskussion här i kammaren.
            </seg>
            <seg n="d9127ec6">
              Arbetsmarknadsverket leds av några av de ledande företrädarna
              för svenskt organisationsliv och politik. Det vore extremt allvarligt
              om detta verk aktivt diskriminerade invandrare. Det finns instruktioner
              i verket att prioritera just utlandsfödda. Det görs på många sätt.
            </seg>
            <seg n="4ca5dc60">
              Sedan vet vi allihop att det finns ett slags strukturell rasism
              i Sverige som ingen organisation är fri från. Men det är inte
              bra att peka ut just Arbetsmarknadsverket som prioriterar och
              försöker att jobba i en annan riktning. Det är ringaktande mot
              verket.
            </seg>
            <seg n="971a4def">
              Vi kan göra mer; visst är det så. Men om vi ska ha en politik
              där man tar ifrån Arbetsmarknadsverket dess anslag får vi göra
              så att de som är utlandsfödda ska ha en absolut förtur. Då får
              man ju dra ned på resurser, och då kan man få spänningar i samhället.
              Med er politik, där man drar ned på arbetsmarknadspolitiken, riskerar
              man just att få spänningar mellan utlandsfödda och dem som har
              bott i många generationer i Sverige. Det är allvarligt.
            </seg>
            <seg n="c8d23304">
              Gör inte sådana där svepande attacker! Det kan låta roligt i
              talarstolen, men det blir ett dåligt debattklimat i demokratin.
            </seg>
          </u>
          <note type="speaker" n="14961761">
            Anf. 41 MATS ODELL (kd):
          </note>
          <u who="mats_odell_4baa8b" xml:id="i-bd394bcdf1ac983b-3" n="b2f79003">
            <seg n="595e8fa7">
              Herr talman! Jag har i debatten försökt fästa uppmärksamheten
              på att den massarbetslöshet och den ohälsa som håller på att permanentas
              dränerar den offentliga sektorn. Det är en olycka för miljoner
              människor. Det går ut över verksamheten ute i äldreomsorgen, ute
              i skolan och i sjukvården.
            </seg>
            <seg n="0f023144">
              De urstarka offentliga finanser som Pär Nuder berömmer sig av
              är knappast någonting som man upplever ute i verkligheten. Vi
              vet och vi ser hur regeringen i vårpropositionen ägnar sig åt
              ett akrobatiskt budgettricksande precis strax under, eller numera
              till och med ovanför, utgiftstaket. Det erkänns till och med i
              en bilaga till propositionen. I bil. 1, s. 63, konstaterar man
              att budgeteringsmarginalen har överskridits.
            </seg>
            <seg n="bb2566e2">
              Jag har kritiserat att de gigantiska problemen med ohälsan och
              massarbetslösheten angrips med väldigt futtiga verktyg. Jag har
              inte raljerat över detta, utan jag har pekat på att det inte räcker
              med att ytterligare 13 000 kommer in i anställningsstöd, att man
              höjer ersättningsnivån i lönebidragssystemet och att friåret finns
              kvar.
            </seg>
            <seg n="cee19651">
              När jag läser i vårpropositionen ser jag att det handlar mycket
              om konstgjord sysselsättning. Det erkänner man ju själv. Antalet
              sysselsatta väntas enligt propositionen öka med 32 000 personer,
              men drygt 70 % av den ökningen 23 000 personer förklaras av friårsförsöket
              och att fler sätts i anställningsstöd. Jag läser ur bil. 1, s.
              40: Cirka en tredjedel av sysselsättningsökningen i år förklaras
              av de 10 000 friårsplatser som infördes vid årsskiftet 2004/05.
              Liksom vid annan frånvaro räknas både de som deltar i friåret
              och deras vikarier som sysselsatta. Undra på populariteten i ett
              sådant förslag! Hux flux raderar det ju ut två personer samtidigt
              ur statistiken.
            </seg>
            <seg n="a9ff5d60">
              På samma sätt klassificeras deltagare i arbetsmarknadspolitiska
              program som har anställningsstöd. Antalet personer med anställningsstöd
              beräknas öka med ca 13 000 i år. Sammantaget stiger antalet reguljärt
              sysselsatta med endast 9 000 personer i år. Det skriver regeringen
              i sin egen proposition.
            </seg>
            <seg n="afe5c1cf">
              Berget födde en mus. Den politik som ni föreslår med åtgärder
              mot detta är som att försöka ta sig igenom Hallandsåsen med nagelfil
              och nagelsax.
            </seg>
            <seg n="bfaba0d1">
              Jag går nu över till kommunsektorn, och läser i bil. 1, s. 71:
              I år väntas antalet sysselsatta inom kommunsektorn att öka med
              16 000 personer. Därav svarar friåret samt en tidsbegränsad utbildningssatsning
              för 9 000 personer. Jag förstår inte hur Pär Nuder kan vara så
              nöjd mot den här bakgrunden. Det allvarliga är, som jag pekade
              på, också företagsflytten och utflyttningen av jobb. Utöver detta
              kommer att de så kallade portföljinvesterarna nu flyr Socialdemokraternas
              Sverige. Det visar Riksbankens statistik med skrämmande tydlighet.
            </seg>
            <seg n="f3cda9cc">
              Under februari månad i år köpte utländska investerare svenska
              värdepapper för 11,5 miljarder kronor. Men vi svenskar köpte utländska
              värdepapper för 19,9 miljarder. Kapitalutflödet under en enda
              månad var alltså 8,4 miljarder. Det är miljarder som hade kunnat
              göra nytta här i Sverige.
            </seg>
            <seg n="8dcae956">
              Jag frågar: När ska vi avskaffa den förmögenhetsskatt som har
              drivit ut 500 miljarder en del menar 1 500 miljarder ur det här
              landet som skulle kunna ligga till grund för nya investeringar
              och nya jobb? Nu är det friår, höjning av taken i lönebidragen
              och nya anställningsstöd som är receptet. Det räcker inte.
            </seg>
          </u>
          <note type="speaker" n="3f9fffae">
            Anf. 42 LARS BÄCKSTRÖM (v):
          </note>
          <u who="lars_backstrom_06e975" xml:id="i-bc0ed2a1d023719d-4" n="6f485e20">
            <seg n="2d2081aa">
              Herr talman! Jag har alltså talartid kvar. Den som spar han har;
              det är klok politik.
            </seg>
            <seg n="42971acd">
              Jag ska kommentera några saker som Odell sade och som Moderaterna
              sade. Moderaterna pratar om kommunismen. Vänsterpartiet är inget
              kommunistiskt parti. Jag är inte kommunist. Jag är vänstersocialist.
              Nuder får tala för sig. Men jag tror att de flesta människor upplever
              Lenin och kommunism som samma sak ungefär som när man säger att
              påven och katolicism är samma sak. Så behöver man inte se det.
              Man kan möjligtvis se det kommunistiska manifestet som i Marx
              mening. Då är det lite lättare att förstå. Men bort det; vi ska
              tala om de viktiga sakerna.
            </seg>
            <seg n="b70d4cdf">
              Flera gånger i debatten har man sagt så här: Vi sänker inte sjukförsäkringen
              för att djävlas. Det är inte jag som säger detta, herr talman,
              utan jag återger vad andra har sagt. Det har ju varit tillåtet
              tidigare. Man kan gå dem till mötes, och då syftar jag alltså
              på Moderaterna, och säga: Nej, vi med sjukförsäkringen för att
              skaffa fler jobb. Så är det nog. Och vad händer då? Varför tror
              man att det blir fler jobb då? Jo, därför att det blir mer lönsamt
              att arbeta. Då blir det också mer lönsamt att ta arbete till en
              lägre lön. Det var det som Pär Nuder och jag sade. Avsikten är
              att få fler i arbete. Det är alldeles riktigt. Metoden är att
              få lägre reservationslöner.
            </seg>
            <seg n="993ebd34">
              Herr talman! Jag har sagt det förr, och jag säger det igen: Jag
              har aldrig stött på någon bilist som säger att avsikten var att
              köra i diket. Men några kör i diket, och det är inte deras avsikt.
              Den här metoden leder till en dikeskörning. Jag tror faktiskt
              att den kan fungera, herr talman, kortsiktigt för att få jobb.
              USA har lyckats med metoden med låga socialförsäkringar. Där har
              man låga löner men också många höga löner, och man har lyckats
              väl med att få många sysselsatta. Men jag vill inte gå den vägen,
              utan vi vill ha den europeiska vägen som till och med kristdemokraten
              Juncker stod för ute i Europa. Det är synd att inte alla kristdemokrater
              kan bedriva samma politik även här i Sverige.
            </seg>
            <seg n="bf68ef95">
              Vad är då vårt recept? Vi har ingen politik och inga riktlinjer,
              säger man. Men det är ju det vi redovisar. Läs på s. 31, 32 och
              33! Det finns uppemot 30 förslag. Jag ska bara kommentera några
              av dem.
            </seg>
            <seg n="79ec3519">
              Debatten här i riksdagen är så knepig. Det låter som om nästan
              alla politiker i riksdagen blir något slags kommunister. Man kan
              styra jobben genom att göra något med budgeten, tror de. Det är
              något slags extrem övertro på vad man kan uträtta med skatter
              och socialförsäkringar. Gör man något med det här så blir det
              mer jobb, tänker man.
            </seg>
            <seg n="ab77504e">
              Det går inte till så i en marknadsekonomi. Jobben skapas ute
              i samverkan med industrin, löntagarna och företagsledarna. Det
              är den strategin vi väljer en mer insiktsfull, marknadssocialistisk
              insikt. Vi säger: Vi ska tala med industrikommittén. Jag sade
              i mitt anförande att vi ska inte bara vara positiva till dess
              offert utan också säga ja och teckna kontrakt. Arbetsgivare och
              löntagare har samlat sig. Låt oss då svara dem positivt! Det vill
              jag att vi ska göra i höstens budget. Det handlar om forskningen
              och de industriella utvecklingscentrumen. När det gäller upphandlingen
              pratar vi i riktlinjerna om att vi ska göra mer. Det handlas upp
              för 45 miljarder kronor varje år. Mycket kan organiseras på ett
              bättre sätt så att vi stimulerar småföretagen och får en innovativ
              upphandling. Vi kan ägna oss åt styrning av de statliga företagen.
            </seg>
            <seg n="5cacdf38">
              Sverige blev världsledande genom en unik samverkan ute i arbetslivet
              mellan stat och näringsliv. Jag säger bara: Televerket och LM
              Ericsson! De skapade en världskoncern tack vara samverkan. Men
              vi fick inte den världskoncernen genom att vi gjorde någonting
              med socialförsäkringarna eller med skatterna, vare sig det nu
              är förmögenhetsskatt eller skatt på de lägre inkomsterna. Inse
              hur marknadsekonomin fungerar, ni på den borgerliga sidan! Det
              har vi socialister gjort vi som är lite marknadssocialistiskt
              inriktade vänstersocialister. Vi driver på för jobb, vi!
            </seg>
          </u>
          <note type="speaker" n="ee589b1a">
            Anf. 43 ROGER TIEFENSEE (c):
          </note>
          <u who="roger_tiefensee_178395" xml:id="i-4f241f2327e95502-0" n="c0ab439a" next="i-710abc8f765bfd26-0">
            <seg n="f1dfb7a5">
              Herr talman! Jag ska inte filibustra i onödan. Jag tänkte bara
              lyfta upp några saker som jag tycker har varit viktiga i den här
              debatten att ta fasta på.
            </seg>
            <seg n="c6112b80">
              Vi har det ändrade sjukförsäkringsansvaret för företagen sedan
              årsskiftet. Nu ska de betala 15 % av sjuklönen från dag 15 och
              framåt för sina anställda när de är sjukskrivna, och det finns
              ingen bortre gräns. Resultatet och selekteringen och utslagningen
              på arbetsmarknaden ser vi redan. Människor som till exempel Helena,
              som jag lyfte fram som exempel, har svårare att ta sig in på arbetsmarknaden,
              och de har haft svårt att göra det redan tidigare. Vi, Centerpartiet,
              och även andra partier inom den borgerliga alliansen, varnade
              för det här, och nu har vi fått rätt.
            </seg>
            <seg n="06650595">
              Jag ställde en öppen fråga förut. Jag hade hoppats att Lars Bäckström
              skulle ha sparat lite tid till mig till det här. Problemet är
              att det här egentligen är en delprivatisering av sjukförsäkringen.
              Var det den här typen av utslagningseffekter som Vänsterpartiet
              ville ha fram när man ställde sig bakom det här?
            </seg>
            <seg n="d4105463">
              Yvonne Ruwaida har tidigare i debatten talat om viljan att ställa
              om samhället i hållbar riktning. Jag delar den viljan. Jag delar
              den ambitionen, men jag delar inte uppfattningen om medlen. Jag
              delar inte Yvonne Ruwaidas väg. Jag tycker inte att det är så
              smart att först dra ned med en halv miljard när det gäller energiforskning
              och sedan slå sig för bröstet när man lägger tillbaka 100 miljoner.
              Det är ingen bra väg för att ställa om samhället i hållbar riktning,
              men det är den vägen som regeringen och Vänsterpartiet och Miljöpartiet
              har ställt upp.
            </seg>
            <seg n="ccb55c79">
              Jag tycker i stället att man i omställningen mot ett hållbart
              samhälle ska utnyttja förändringskraften, viljan och kraften att
              förändra, hos forskare i företagen. Man ska inte motverka den.
              När det gäller till exempel viljan att introducera alternativa
              bränslen tror jag att man i stället för att uppnå EU:s mål, EU:s
              direktiv, ska jobba med en rak kvotplikt. Det är då inga konstigheter
              med bränslecertifikat som skulle innebära 12 öre mer per liter
              bensin, som alla skulle få betala ovanpå ett bensinpris som redan
              är högt. Det handlar alltså om en rak kvotplikt, och sedan skulle
              oljebolagen själva få avgöra hur de skulle hantera det här.
            </seg>
            <seg n="fb754a37">
              Jag tror att vi måste jobba med företagen, med marknadskrafterna,
              inte mot dem.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="b898039c">
            Propositionen bordlades.
          </note>
          <note n="6db5c71d">
            Meddelande om proposition 2004/05:100
          </note>
          <note n="8c1f2d41">
            Förste vice talmannen meddelade att beträffande proposition 2004/05:100
            skulle talmannen vid morgondagens sammanträde föreslå riksdagen
            att motionstiden skulle förlängas till den 2 maj.
          </note>
          <note n="2a6abeb9">
            2 § Justering av protokoll
          </note>
          <note n="3131f5b4">
            Justerades protokollet för den 8 april.
          </note>
          <note n="d00df6ab">
            Ajournering
          </note>
          <note n="ab273d5c">
            Kammaren beslutade kl. 12.54 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="roger_tiefensee_178395" xml:id="i-710abc8f765bfd26-0" n="c0ab439a" prev="i-4f241f2327e95502-0">
            <seg n="54a6dbc3">
              Återupptagna förhandlingar
            </seg>
            <seg n="c218a1ff">
              Jag ber regeringens ledamöter att komma fram. I dag deltar samhällsbyggnadsminister
              Mona Sahlin, statsrådet Ylva Johansson, statsrådet Lena Sommestad,
              statsrådet Morgan Johansson, som kommer något senare, och statsrådet
              Ibrahim Baylan. Välkomna!
            </seg>
            <seg n="01ad8038">
              Kostnaden för utlokalisering av statlig verksamhet
            </seg>
          </u>
          <note n="d24a1806">
            Förhandlingarna återupptogs kl. 14.00.
          </note>
          <note n="3ea1469c">
            3 § Frågestund
          </note>
          <note n="ba62da4b">
            Anf. 44 ANDRE VICE TALMANNEN:
          </note>
          <note type="speaker" n="beb9c64c">
            Anf. 45 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-bb8a37aea4e86d1f-0" n="04d72c62">
            <seg n="f75c5a9e">
              Fru talman! Det är nog fler än jag som undrar vad den totala
              prislappen blir för skattebetalarna för den gigantiska flyttkarusell
              som utlokalisering av 3 000 jobb från Helsingfors till orter ute
              i landet innebär för att kompensera för de försvarsneddragningar
              som vänsterkartellen beslutat om. Vad blir denna totala prislapp?
              Det är speciellt intressant att få veta denna totala prislapp
              med tanke på att den här flyttkarusellen inte ger ett enda nytt
              jobb.
            </seg>
            <seg n="1ff0ebbc">
              Min fråga till Mona Sahlin blir: Vad är den totala prislappen
              för detta gigantiska flyttkalas ni drar i gång?
            </seg>
          </u>
          <note type="speaker" n="ee0e58c7">
            Anf. 46 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-13" n="51998439">
            <seg n="98afbcaa">
              Fru talman! Till skillnad från Moderaterna tycker inte regeringen
              att det är flyttkalas att se till att statlig verksamhet inte
              bara blir en angelägenhet för Helsingfors. Staten är en angelägenhet
              för alla delar av landet. Det skulle bli en oerhört stor nota
              om staten inte skulle vara med och ta sitt ansvar när statlig
              verksamhet försvinner i orter som redan innan har ett tufft arbetsmarknadspolitiskt
              läge.
            </seg>
            <seg n="cf0ae530">
              Regeringen kommer, som Ulrica Messing har sagt, att återkomma
              till den totala bilden för kostnaderna. Men jag vill betona att
              detta handlar om ett ansvar för hela landet. Det tycker regeringen
              är oerhört viktigt att kunna uppfylla.
            </seg>
          </u>
          <note type="speaker" n="9cfda0ed">
            Anf. 47 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-bb8a37aea4e86d1f-1" n="04d72c62">
            <seg n="35219815">
              Fru talman! Jag kan konstatera att jag inte fick något svar på
              min fråga vad den totala prislappen är för detta stora flyttkalas,
              och det var ju min fråga. Är det 2 miljoner? Är det 2 miljarder?
              Är det 3 miljarder? Det är ingen som vet. Regeringen kräver att
              riksdagen och skattebetalarna i princip ska köpa grisen i säcken,
              och så får vi betala i form av springnota som vi inte vet hur
              stor den blir. Jag tycker att det är ganska oanständigt att göra
              så med skattebetalarnas pengar, för de kanske skulle kunna användas
              på ett annat sätt, till exempel för att skapa tillväxt så att
              det blir jobb och för att förenkla för företagarna. I stället
              säger man: Vi beslutar om det här nu, notan får ni betala sedan.
              Saco ha räknat på det här och tror att det kommer att kosta ungefär
              1 miljon per anställd, det vill säga 3 miljarder kronor.
            </seg>
            <seg n="65c0446f">
              Jag frågar igen: Vad är den totala prislappen? Är det en springnota
              som kommer efteråt?
            </seg>
          </u>
          <note type="speaker" n="f7b0f570">
            Anf. 48 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-14" n="51998439">
            <seg n="25eabc92">
              Fru talman! Jag kan garantera att regeringen kommer att återkomma
              till riksdagen om vilken den totala kostnaden blir. Men jag vill
              verkligen understryka att talet om springnota är förolämpande
              för alla de människor som det handlar om. Jag kan garantera Marietta
              de Pourbaix-Lundin att notan för om staten inte tar sitt ansvar
              också för orter utanför Helsingfors vida skulle överstiga denna,
              och det ansvaret är i alla fall en socialdemokratisk regering
              beredd att ta. Statens verksamhet berör inte bara huvudstaden
              utan hela landet. Det tycker jag att detta beslut, som är ansvarsfullt,
              visar med tydlighet. Vi tar vårt ansvar, men inte för springnotor;
              det gjorde den borgerliga regeringen på sin tid. Vi tar ansvar
              för en bra budget och tydlig ekonomisk tillväxt. Det betyder tillväxt
              också i Östersund, Kristianstad och andra delar av landet.
            </seg>
            <seg n="5a082294">
              Äldre utlandsföddas behov inom äldreomsorgen
            </seg>
          </u>
          <note type="speaker" n="89937575">
            Anf. 49 MARIA HASSAN (s):
          </note>
          <u who="maria_hassan_33bd56" xml:id="i-853c7d64be39900f-0" n="51af7ca4">
            <seg n="c8df40ac">
              Fru talman! Sverige har i dag drygt 130 000 invandrare i åldern
              65-plus. Antalet kommer till år 2010 att öka till 170 000 invandrare.
              Många av dem har varit integrerade i det svenska samhället, men
              med stigande ålder försvagas eller försvinner det svenska språket.
              Man tenderar att falla tillbaka till modersmålet. Det försvårar
              kommunikationen med omgivningen, leder till isolering och försämrad
              hälsa.
            </seg>
            <seg n="d63f1fac">
              För att tillgodose de äldre invandrarnas behov inom äldreomsorgen
              krävs språkkunnig personal med kulturell kompetens. Intresset
              för yrken inom vård och omsorg bland vuxna invandrare är stort,
              men de saknar utbildning. Samtidigt måste språkkunnig personal
              placeras där den bäst behövs. Det finns goda exempel i kommuner
              där man har samarbete med invandrarföreningar.
            </seg>
            <seg n="8cbe607f">
              Då skulle jag vilja fråga statsrådet Ylva Johansson: Kommer statsrådet
              att verka för att kommunernas organisation för äldrevård och omsorg
              anpassas efter de äldre invandrarnas behov och att personal med
              språklig och kulturell kompetens placeras där den bäst behövs?
            </seg>
          </u>
          <note type="speaker" n="95d91718">
            Anf. 50 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-0" n="da18dbd5">
            <seg n="fd4f68cb">
              Fru talman! Det är en mycket angelägen fråga som Maria Hassan
              tar upp. Redan i dag har många av våra äldre en annan språklig
              och kulturell bakgrund än den svenska. Vi kommer att få många
              fler inom kort tid. Vi räknar med närmast en fördubbling inom
              1520 år.
            </seg>
            <seg n="f2c42659">
              Det är angeläget att vi kan utforma äldreomsorgen så att den
              på bästa sätt passar för våra invandrade äldre. Många kommuner
              har kommit långt i det arbetet, men det är också väldigt många
              som inte gjort det. Jag är beredd att överväga särskilda insatser
              för att samordna och ge information och kunskap i de kommuner
              som kan behöva det i hur man kan organisera äldreomsorgen på bästa
              sätt.
            </seg>
            <seg n="2c53b35e">
              Ett exempel på vad regeringen redan gör är satsningen på kompetensutveckling
              av personalen inom äldreomsorgen genom Kompetensstegen. Jag har
              i samtal med kommunledningarna i nästan alla landets kommuner
              särskilt tagit upp frågan om äldre invandrare. Man kan använda
              satsningen inom Kompetensstegens ram för att göra de utbildningsinsatser
              som kan vara nödvändiga för att på bästa sätt ordna en äldreomsorg
              som är anpassad efter språkliga och kulturella förutsättningar.
            </seg>
          </u>
          <note type="speaker" n="c8de6d7d">
            Anf. 51 MARIA HASSAN (s):
          </note>
          <u who="maria_hassan_33bd56" xml:id="i-853c7d64be39900f-1" n="51af7ca4">
            <seg n="d83f213b">
              Fru talman! Tack för det positiva svaret. Kommunikation är väldigt
              viktig för de äldres välbefinnande. Finner vi bra lösningar vinner
              både samhället och de äldre. Jag ser fram emot min egen trygga
              ålderdom.
            </seg>
          </u>
          <note type="speaker" n="a6f1cd78">
            Anf. 52 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-1" n="da18dbd5">
            <seg n="b31b35bf">
              Fru talman! Kommunikationen är oerhört viktig dels för att äldreomsorgen
              ska fungera på ett bra sätt, dels för att man inte ska förvärra
              exempelvis en demenssjukdom onödigt.
            </seg>
            <seg n="ea7c0878">
              Det är viktigt med sociala kontakter och med kommunikation. Vi
              vet i dag, utifrån den forskning som hittills finns tillgänglig,
              att i princip samtliga människor som inte har svenska som modersmål
              kommer att tappa det svenska språket så småningom när de kommer
              allt djupare in i en demenssjukdom. Det är väldigt svårt och innebär
              mycket lidande att ge omsorg till en dement människa som man inte
              kan kommunicera med.
            </seg>
            <seg n="5cc37f98">
              Det finns stora både mänskliga och ekonomiska vinster att göra
              på att organisera äldreomsorgen på bästa sätt också för den här
              stora och växande gruppen.
            </seg>
            <seg n="51dcb11e">
              Yrkesutbildningen inom gymnasieskolan
            </seg>
          </u>
          <note type="speaker" n="c536c176">
            Anf. 53 AXEL DARVIK (fp):
          </note>
          <u who="axel_darvik_51b0b0" xml:id="i-18ca1c1833fac3ba-0" n="54587818">
            <seg n="0e4bc5d4">
              Fru talman! Det kom i dagarna statistik från Ams som visade att
              ungdomsarbetslösheten har ökat med 30 % sedan 2002. Det är 14
              000 nya individer som är arbetslösa. Det räcker mer än väl att
              för att fylla hela Globen med nya arbetslösa sedan valåret 2002.
              Gymnasiet har blivit en grym utslagningsmaskin, som gör att många
              unga inte får jobb eller någon annan vidare utbildning.
            </seg>
            <seg n="702c058c">
              Jag skulle vilja ha en yrkesutbildning med kunskaper för yrkeslivet
              i stället för att alla utbildningar ska vara anpassade för högskolestudier.
              Jag skulle också vilja ha en lärlingsutbildning där de som vill
              lära sig ett yrke praktiskt får reella möjligheter att göra detta.
            </seg>
            <seg n="f1105702">
              Jag undrar när Socialdemokraterna kan vara beredda att stödja
              sådana här förslag. Det har fortfarande inte kommit något sådant.
              Min fråga är framför allt riktad till statsrådet Baylan.
            </seg>
          </u>
          <note type="speaker" n="dc506399">
            Anf. 54 Statsrådet IBRAHIM BAYLAN (s):
          </note>
          <u who="unknown" xml:id="i-fc761437b9058a13-15" n="09a287c2">
            <seg n="b51e3c48">
              Fru talman! Den ungdomsarbetslöshet som vi ser i dag oroar regeringen
              djupt. Det är också därför som bekämpandet av arbetslösheten och
              att se till att fler kommer i arbete och utbildning är en av de
              frågor som regeringen valt att lyfta upp högst när vårpropositionen
              nu läggs fram.
            </seg>
            <seg n="277d8a67">
              Vi har haft en enormt positiv utveckling i den svenska gymnasieskolan.
              Andelen ungdomar som slutför en treårig gymnasieutbildning har
              fördubblats under de senaste tio åren. Vi tror att detta går att
              utveckla ytterligare. Därför har regeringen föreslagit att man
              ska satsa ytterligare 450 miljoner kronor för att utveckla det
              individuella programmet så att fler ska kunna fullfölja en gymnasieutbildning.
            </seg>
            <seg n="e8dd0717">
              Det är därför som regeringen ser det som positivt att utveckla
              ett nytt slags lärlingsutbildning som ska vara en fullgod gymnasieutbildning,
              men som ska genomföras på ett företag på bekostnad av skolan.
            </seg>
            <seg n="b47fc45d">
              Regeringen delar däremot inte Folkpartiets uppfattning att man
              ska göra det sämre för dem som bäst behöver utbildning genom att
              förkorta den. Vilken arbetsgivare vill ha en anställd som inte
              kan läsa, skriva och räkna såsom Folkpartiet föreslår?
            </seg>
          </u>
          <note type="speaker" n="37e32479">
            Anf. 55 AXEL DARVIK (fp):
          </note>
          <u who="axel_darvik_51b0b0" xml:id="i-18ca1c1833fac3ba-1" n="54587818">
            <seg n="682aa9b9">
              Fru talman! Det sista var en grov vantolkning av Folkpartiets
              politik, och det vet statsrådet Baylan.
            </seg>
            <seg n="6405910b">
              Det finns många arbetslösa i dag som inte finns med i Ams statistik.
              Globen, Scandinavium och en rad andra ishockeyarenor skulle inte
              räcka till för att hysa dem. Det är alltså fler än en årskull
              och långt utöver det av unga arbetslösa som inte känner det framtidshopp
              som de borde göra. 40 % av 20-åringarna når inte upp till målet
              för gymnasieskolan, och det är oerhört allvarligt.
            </seg>
            <seg n="46696a54">
              Socialdemokraterna sticker huvudet i sanden i stället för att
              erbjuda den typen av utbildningar som många skulle eftersträva.
              Många vill ha möjlighet att gå direkt ut i yrkeslivet efter gymnasiet.
              Man borde ha sådana specialanpassade yrkesutbildningar.
            </seg>
            <seg n="445ecaab">
              Jag hoppas att det kommer en förändring, för jag vill inte se
              fler ungdomar som går ut i arbetslöshet.
            </seg>
          </u>
          <note type="speaker" n="e45a8fc3">
            Anf. 56 Statsrådet IBRAHIM BAYLAN (s):
          </note>
          <u who="unknown" xml:id="i-fc761437b9058a13-16" n="09a287c2">
            <seg n="15f11c65">
              Fru talman! En god utbildning är en förutsättning för att klara
              sig både på dagens och på morgondagens arbetsmarknad. Det är därför
              som regeringen har föreslagit och fått beslut i riksdagen om att
              det ska göras stora satsningar på den svenska skolan. Sammanlagt
              15 miljarder kommer nästa år att satsas på gymnasie- och grundskolan
              för att man ska kunna anställa fler lärare och annan personal.
              Det satsas 450 miljoner kronor för att stärka kvaliteten på det
              individuella programmet. 225 miljoner kronor satsas på de skolor
              som har sämst förutsättningar för att se till att fler elever
              når de uppsatta målen.
            </seg>
            <seg n="6ea9dcda">
              Att pröva möjligheterna till lärlingsutbildning är ytterligare
              ett sätt att se till att fler kan fullfölja en gymnasieutbildning.
              Målet en god utbildning för alla är väldigt viktigt för regeringen.
            </seg>
            <seg n="076ef641">
              Folkpartiets förslag om att korta ned gymnasieutbildningen och
              ta bort kravet på bättre kunskaper i svenska, engelska och matte
              stöds inte av någon. Arbetsmarknadens parter är ju väldigt tydliga
              i den här frågan. Svenskt Näringsliv och fackföreningsrörelsen
              menar att det är oerhört viktigt med goda kunskaper i svenska,
              engelska och matte. Det är en förutsättning för dagens och morgondagens
              arbetsmarknad.
            </seg>
            <seg n="26b24b31">
              Valfrihet i barnomsorgen
            </seg>
          </u>
          <note type="speaker" n="9c6d70f2">
            Anf. 57 INGER DAVIDSON (kd):
          </note>
          <u who="unknown" xml:id="i-fc761437b9058a13-17" n="09a287c2">
            <seg n="c15dc822">
              Fru talman! Jag har en fråga till Mona Sahlin som svarar på allmänna
              frågor i dag.
            </seg>
            <seg n="e20634d9">
              Det finns ett starkt och växande tryck från föräldrar som inte
              är nöjda med regeringens politik. Det är en gräsrotsrörelse som
              växer sig starkare för varje dag.
            </seg>
            <seg n="1931b912">
              I dag representerar nätverket i Helsingfors 77 olika kommuner
              i Sverige där det pågår namninsamlingar och där det har anordnats
              folkomröstningar. Det har sänts krav till regeringen på att kommunerna
              ska få genomföra försöksverksamhet för att öka valmöjligheten
              för föräldrar att vara hemma lite längre med sina barn. Vid sidan
              av den valmöjlighet som finns i dag att välja förskola och dagbarnvårdare
              på de ställen där de fortfarande finns kvar vill man ha ett tredje
              alternativ, att kunna vara hemma längre med sina barn.
            </seg>
            <seg n="1efab8bd">
              Vilket intryck tar regeringen av detta?
            </seg>
          </u>
          <note type="speaker" n="6f941a2c">
            Anf. 58 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-18" n="51998439">
            <seg n="7268987e">
              Fru talman! Vi möter kanske olika rörelser, Inger Davidson och
              jag. Det är ingen tvekan om att den rörelse som hon beskriver
              finns. Men det finns också en växande rörelse som vänder sig till
              regeringen och vill ha längre föräldraförsäkring, som vill dela
              på föräldraförsäkringen och som vill ha insatser för att både
              mammor och pappor på ett ännu bättre sätt ska kunna förena yrkesarbete
              och föräldrarollen.
            </seg>
            <seg n="873e1e42">
              Det är alltså inte fråga om att regeringen inte tycker att föräldrar
              ska kunna vara hemma. Sverige är ett land som har en av världens
              mest generösa föräldraförsäkringar som med en ordentlig och bra
              inkomst i botten gör det möjligt att man slipper en valfrihet,
              nämligen att välja: Ska jag bli mamma eller ska jag ska skaffa
              jobb och utbildning? Den rörelsen fortsätter regeringen att arbeta
              för genom att förlänga, förtydliga och förbättra en av de bästa
              reformer för jämställdhet som vi har, nämligen föräldraförsäkringen.
            </seg>
          </u>
          <note type="speaker" n="423d44c5">
            Anf. 59 INGER DAVIDSON (kd):
          </note>
          <u who="unknown" xml:id="i-fc761437b9058a13-19" n="09a287c2">
            <seg n="7b80db1c">
              Fru talman! Vi har hört den förut, om jag säger så. Denna ramsa
              dras varje gång som vi tar upp exempel på det tryck som finns
              underifrån.
            </seg>
            <seg n="51f3c085">
              Mona Sahlin säger att föräldrar vill ha förlängd föräldraförsäkring.
              Ja, det är ju egentligen samma krav. Men det vet både Mona Sahlin
              och jag att det inte är möjligt därför att det är alldeles för
              dyrt att förlänga den i den grad som dessa föräldrar skulle önska.
              Men det är egentligen samma krav. Föräldrar vill ha mer tid tillsammans
              med sina barn, och det är väl föräldrars mest självklara rätt
              att avgöra när och om de vill börja att lämna ifrån sig sina barn
              under dagtid. Det borde i alla fall vara det.
            </seg>
            <seg n="6dcbf1f7">
              Dessa föräldrar växer i antal. Nätverket har ökat med 100 % under
              det senaste året. De kräver en annan familjepolitik, och jag tycker
              att regeringen borde lyssna på dem.
            </seg>
          </u>
          <note type="speaker" n="5529a7db">
            Anf. 60 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-20" n="51998439">
            <seg n="d0e39b42">
              Fru talman! Inger Davidson säger att hon har hört min ramsa förut.
              Jag vill återgälda den komplimangen med att jag har hört Inger
              Davidsons ramsa förut också. Vi tycker olika i familjepolitiken.
            </seg>
            <seg n="e96844d6">
              Den uppfattning som regeringen står för och som har betytt så
              oerhört mycket, för min generations kvinnor och förhoppningsvis
              också för mina döttrar, är kombinationen av föräldraförsäkring,
              barnomsorg, barnbidrag och en aktiv jämställdhetspolitik som gör
              det möjligt att förena att vara hemma med sina barn länge med
              att ha kvar platsen på arbetsmarknaden och en fin och bra barnomsorg
              medan barnen växer upp.
            </seg>
            <seg n="209cfb0a">
              Vi tycker olika. Det är två olika ramsor. Sedan får vi se vad
              väljarna väljer i slutändan.
            </seg>
            <seg n="54f4fca2">
              Klimatmålet
            </seg>
          </u>
          <note type="speaker" n="fba94adf">
            Anf. 61 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-0ba5edd5263cc26b-0" n="53801cbd">
            <seg n="50c1e9b9">
              Fru talman! Jag har en fråga som gäller klimatet.
            </seg>
            <seg n="7903338a">
              Förra mandatperioden togs det fram en klimatproposition. Jag
              kommer ihåg att man gjorde stora ansträngningar för att hitta
              ett ambitiöst mål som samtidigt var realistiskt och som skulle
              kunna gå att genomföra även i dess delmål. Det har varit ett riktmärke
              för mig som jobbar med trafikfrågor att se på om det målet kan
              nås.
            </seg>
            <seg n="2d1c1adf">
              Sedan klimatpropositionen antogs har klimateffekterna varit ganska
              kännbara. Det har varit varma somrar vid Medelhavet med många
              dödsfall och extrema väderleksförhållanden i både Sverige och
              andra länder.
            </seg>
            <seg n="603bc5a5">
              Mot den bakgrunden undrar jag, när ni nu ska lägga fram en ny
              klimatproposition, om det är aktuellt att skärpa delmålet eller
              om det delmål som finns nu ligger fast. Jag riktar frågan till
              Lena Sommestad.
            </seg>
          </u>
          <note type="speaker" n="348735ac">
            Anf. 62 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-21" n="ae22df79">
            <seg n="9fa9613a">
              Fru talman! Vi återkommer till klimatmålet i en klimatproposition
              i vår. Jag instämmer med frågeställaren om att det finns ännu
              tydligare tecken i dag på att det behövs en kraftfull klimatpolitik.
              Regeringen har också visat att man vill driva en sådan politik.
              Jag anser att vi måste vidmakthålla ett skarpt mål för klimatpolitiken,
              så det är inte på något sätt fråga om en ambitionssänkning.
            </seg>
            <seg n="6a6e6efa">
              För bara någon månad sedan antog vi i miljörådet på Europanivå
              ett ambitiöst medellångt mål om att utsläppen ska minskas i industriländerna
              med 1530 % till 2020, och till 2050 ska de minska med 6080 %.
              Bakom det beslutet stod i allra högsta grad Sverige. Vi drev den
              frågan mycket kraftigt. Det visar åt vilket håll som vi vill gå
              i Sverige.
            </seg>
          </u>
          <note type="speaker" n="f8751e90">
            Anf. 63 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-0ba5edd5263cc26b-1" n="53801cbd">
            <seg n="cd14e510">
              Fru talman! Jag tackar för det glädjande svaret. Jag har också
              noterat rådets beslut som ju är särskilt glädjande med tanke på
              att det blir konflikter mellan att hålla fast vid det gamla fossilberoendet
              och våga satsa på det som är nytt.
            </seg>
            <seg n="c06d355a">
              Enligt min uppfattning hänger framtidens arbetstillfällen väldigt
              mycket ihop med att våga lita på att man kan utveckla transport-,
              energi- och bostadsförsörjning med förnybara bränslen och energieffektivisering.
            </seg>
            <seg n="6c7d1056">
              Jag har en fråga. Det mål som rådet antog på lång och medellång
              sikt, är det någonting som ni överväger även i regeringens klimatproposition
              i år?
            </seg>
          </u>
          <note type="speaker" n="2d1b16c0">
            Anf. 64 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-22" n="ae22df79">
            <seg n="2d3b6ad6">
              Fru talman! Vi arbetar just nu med klimatpropositionen, och jag
              vill inte här i dag föregå vad vi kommer att lägga fram när det
              gäller den typen av målsättningar. Men jag kan försäkra Karin
              Svensson Smith att det blir höga ambitionsnivåer och att det fortsatt
              kommer att bli höga ambitionsnivåer också på transportområdet,
              som är ett av våra allra viktigaste områden när det gäller att
              ta krafttag mot klimatproblemen.
            </seg>
            <seg n="fca756f0">
              Vi vet att just på transportområdet har vi inte klarat de ambitioner
              vi har satt upp. Vi har satt upp ambitionen att vi ska stabilisera
              till år 2010. Trenden går åt fel håll. Det är därför som regeringen
              mycket kraftfullt nu driver klimatpolitik i transportsektorn.
              Det gör vi och har gjort framgångsrikt tillsammans med både Vänsterpartiet
              och Miljöpartiet, och det ska vi fortsätta att göra.
            </seg>
            <seg n="4b54b598">
              Utlokaliseringen av Folkhälsoinstitutet
            </seg>
          </u>
          <note type="speaker" n="f4a939e2">
            Anf. 65 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-cfad46ed8e653c19-0" n="7df900b1">
            <seg n="b9166af1">
              Fru talman! I går diskuterade vi här i kammaren förslaget om
              utlokalisering av statliga myndigheter. Vi var inte överens om
              slutsatserna. Däremot uppfattade jag nog att alla erkände, även
              de som försvarar utlokaliseringen, att till exempel en flyttning
              av Folkhälsoinstitutet till Östersund kommer att innebära en försvagning
              av folkhälsoarbetet under ett antal år.
            </seg>
            <seg n="c6aee334">
              Folkhälsoarbete bedrivs förvisso på många håll, men det centrala
              stödet är viktigt. Vi står inför en kris i alkoholfrågan, har
              stora problem med narkotika, tobak och så vidare. Jag utgår från
              att folkhälsominister Morgan Johansson är bekymrad över detta.
            </seg>
            <seg n="8e5f7a50">
              Min fråga är: Vad tänker ministern göra för att mildra skadeverkningarna
              av utflyttningen eller finns det ännu tid att besinna sig och
              modifiera beslutet? Vi fick ju höra i går att det inte finns något
              regeringsbeslut utan bara ett pressmeddelande.
            </seg>
          </u>
          <note type="speaker" n="13f18d64">
            Anf. 66 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-2" n="da18dbd5">
            <seg n="985b89b4">
              Fru talman! Jag vill börja med att be kammaren om ursäkt för
              min sena ankomst. Jag har varit i Uppsala och presenterat budgeten,
              och det tog lite längre tid än det var tänkt.
            </seg>
            <seg n="8d198c43">
              Frågan om utflyttningen av Folkhälsoinstitutet har beretts i
              Regeringskansliet, och den överenskommelse som vi har träffat
              ligger fast och ska genomföras. För mig har det varit väldigt
              viktigt att utflyttningen ska genomföras på ett sådant sätt att
              folkhälsoarbetet inte tappar kvalitet och fart. Myndigheterna
              själva ska inte betala de merkostnader som en utflyttning kan
              medföra. Det är en princip som jag tycker är väldigt viktig att
              fortsätta hävda framöver när vi nu går in i processen att försöka
              genomföra utflyttningarna. Det gäller såväl Folkhälsoinstitutet
              som Konsumentverket och Försäkringskassan.
            </seg>
            <seg n="b0a29d2a">
              Samtidigt tycker jag att vi har ganska goda erfarenheter av decentraliseringen
              av statliga jobb på 70-talet. Det har gjorts en utvärdering av
              den, och den visade att kostnaderna minskade men också att kvaliteten
              i arbetet faktiskt kunde upprätthållas. Jag tror att det kommer
              att bli fallet också när det gäller Folkhälsoinstitutet.
            </seg>
          </u>
          <note type="speaker" n="4bc70b95">
            Anf. 67 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-cfad46ed8e653c19-1" n="7df900b1">
            <seg n="88c19be6">
              Fru talman! Jag tackar för svaret. Det är naturligtvis bättre
              att komma för sent än att inte komma alls.
            </seg>
            <seg n="0a5f66ad">
              I utredningsmaterialet, även om det är väldigt tunt, står det
              att Folkhälsoinstitutet ska få längre tid på sig just med tanke
              på krisläget inom vissa delar av folkhälsosektorn. Nu har också
              Kent Härstedt lagt fram ett utredningsförslag som delvis berör
              organisationen av detta arbete.
            </seg>
            <seg n="7933d158">
              Kan ministern ge ett positivt besked, att det här inte ska forceras
              fram? Det vore värdefullt om man fick använda den tid som behövs
              för att hitta en ändamålsenlig organisation för det här området.
            </seg>
            <seg n="60e28e1c">
              Jag vill bara passa på att klara ut ett missförstånd. Att flytta
              Folkhälsoinstitutet till Östersund är ingen decentralisering.
              Vill man decentralisera får man flytta funktioner, inflytande
              och eventuellt jobb till regionala eller kommunala organ. Det
              försvårar decentralisering om man knyter centrala ämbetsverk till
              olika orter med sysselsättningsproblem.
            </seg>
          </u>
          <note type="speaker" n="4a4e9cf9">
            Anf. 68 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-3" n="da18dbd5">
            <seg n="2271f0b9">
              Fru talman! Jag instämmer nog inte med Gabriel Romanus slutkläm
              när det gäller decentralisering, för jag tycker att hela det paket
              som vi nu lägger fram faktiskt innebär en decentralisering.
            </seg>
            <seg n="f58b8463">
              Det är viktigt, tror jag, att staten är närvarande över hela
              landet och att vi, när staten nu gör en stor försvarsomställning
              där arbetstillfällen dras undan från en hel del orter i landet,
              också är beredda att ta ansvar genom att ersätta en hel del av
              jobben.
            </seg>
            <seg n="cab0084f">
              Självklart finns det ingen anledning att forcera detta. Samtidigt
              tror jag att en kortare process ibland kan vara bättre för en
              myndighet än en lång och utdragen process. Men det måste hela
              tiden ske i en dialog med myndigheten. Vi har ju några år på oss
              innan detta ska vara genomfört. Jag vill återigen säga att kostnadsökningar
              till följd av detta måste täckas utanför de ordinarie anslagen.
            </seg>
            <seg n="2f73cbe4">
              Sedan kan vi faktiskt göra någonting bra av detta också, nämligen
              göra Östersund till en hälsohuvudstad i landet. Det tror jag är
              en mycket positiv sak för folkhälsofrågorna.
            </seg>
            <seg n="0c129e78">
              Utlokaliseringen av statliga myndigheter
            </seg>
          </u>
          <note type="speaker" n="b651c265">
            Anf. 69 RIGMOR STENMARK (c):
          </note>
          <u who="rigmor_stenmark_bd34ff" xml:id="i-f4ce9031460e808d-0" n="9e84fc68">
            <seg n="2d8a8083">
              Fru talman! Jag tänker fortsätta med det ämne som påbörjades
              redan i går, nämligen utflyttningen av statliga myndigheter från
              Helsingfors till övriga delar av landet. Den här debatten visar
              tydligt att det finns en obalans, ja, till och med en klyfta,
              mellan framför allt Helsingfors och övriga delar av Sverige.
            </seg>
            <seg n="1a2a8652">
              Min fråga går till statsrådet Mona Sahlin. Vi hade också i bostadsutskottet
              en debatt med anledning av forskningspropositionen där vi fick
              redogjort för oss Formas satsningar på forskning om samhällsplanering.
              Där kunde vi höra att man för forskning om stadsutveckling har
              20 751 500 kr till sitt förfogande, medan det för forskning om
              landsbygdsutveckling satsas bara 1 462 900 kr. Som Mona Sahlin
              förstår kan inte vi i Centerpartiet acceptera att man ställer
              stad och land emot varandra, utan vi vill att det ska vara balans.
              Vad tänker statsrådet göra för att det ska bli balans i forskningen
              på det här området?
            </seg>
          </u>
          <note type="speaker" n="393afc8c">
            Anf. 70 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-23" n="51998439">
            <seg n="3a1ac7d4">
              Fru talman! Jag kan inte alla delar av forskningspropositionen.
              Men jag tycker att det är orättvist att använda det exemplet som
              ett uttryck för att det skulle vara en motsats mellan stad och
              land. Vi har verk som jobbar med landsbygdsutveckling. Vi har
              en mycket stark regionalpolitik som jobbar med landsbygds- och
              glesbygdsutveckling. Vi har mycket starka länsstyrelser i de glesare
              bebyggda delarna av landet som också har särskilt stöd för att
              jobba med glesbygdsfrågor, så stad är inte bara storstad och Helsingfors;
              det vill jag betona. Städer finns i många delar av vårt land,
              också i det som en del stockholmare kanske skulle kalla glesbygd,
              som dock inte jag gör.
            </seg>
            <seg n="6af6b066">
              Jag ska titta närmare på detta. Vi kommer att återkomma till
              riksdagen med en skrivelse just om stadsutveckling. Jag tycker
              att det är en fråga som är viktig både för storstad och för landsbygd
              att våra städer, inte bara stora Helsingfors, får möjligheter
              att utvecklas. Det betyder i längden mycket också för landsbygdens
              utveckling.
            </seg>
          </u>
          <note type="speaker" n="5a424783">
            Anf. 71 RIGMOR STENMARK (c):
          </note>
          <u who="rigmor_stenmark_bd34ff" xml:id="i-f4ce9031460e808d-1" n="9e84fc68">
            <seg n="6c327cf7">
              Fru talman! Det hälsar jag med tillfredsställelse. Anledningen
              till att jag ställde frågan är att vi var ganska eniga i bostadsutskottet
              om att den obalans som man tydligt kan se på grundläggande forskning
              måste vridas rätt så att det verkligen blir balans. Vi måste faktiskt
              utveckla även övriga Sverige, så att även stockholmare känner
              att det faktiskt är positivt att förflytta sig till Karlstad,
              Östersund eller någon annanstans.
            </seg>
            <seg n="b2a042cd">
              En annan sak är att när det gäller den region som jag själv representerar,
              Uppsalaregionen, kan man tro att allting går av sig självt. Men
              det finns en snedvridning även där, nämligen mellan städerna och
              ren glesbygd.
            </seg>
            <seg n="94891966">
              Det är väldigt bra att statsrådet säger att hon ska titta närmare
              på det här, för vi kan inte fortsätta att ha diskussionen här
              i riksdagen om att vi inte ska satsa på övriga Sverige, att det
              bara är Helsingfors som gäller. Jag protesterar å Centerpartiets
              vägnar mot en sådan politik.
            </seg>
          </u>
          <note type="speaker" n="188d1327">
            Anf. 72 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-24" n="51998439">
            <seg n="e196d7ce">
              Fru talman! Vi är överens i grunden, och det vill jag uttrycka
              igen. Jag tittar gärna närmare på de här frågorna inför bland
              annat skrivelsen om stadsutveckling.
            </seg>
            <seg n="8394965a">
              Vi kan vara överens om några saker. Stad och land är inte motsatser.
              De behöver varandra. En starkare utveckling i positiv mening i
              städerna gynnar också landsbygden och tvärtom.
            </seg>
            <seg n="7c5a9185">
              Storstad är inte bara Helsingfors. Men jag vill ändå betona att
              väldigt många människor i vårt land bor i Helsingfors, så jag
              citerar ett finansborgarråd, dock inte Annika Billström, utan
              ett gammalt finansborgarråd som sade: Vi stockholmare är också
              människor även om vi är många.
            </seg>
            <seg n="59a00163">
              Miljösanktionsavgifter
            </seg>
          </u>
          <note type="speaker" n="635a09ce">
            Anf. 73 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-3d932416fdbacb25-0" n="80aeca29">
            <seg n="b3aabcec">
              Fru talman! Min fråga handlar om miljösanktionsavgifter. Om en
              näringsidkare skulle bryta mot miljöregler, till exempel genom
              att inte i rätt tid lämna in rapport om köldmedier vet vi vad
              som händer han får sanktionsavgifter, ofta på tusentals kronor.
              Det spelar ingen roll om det har varit uppsåt eller inte, om det
              har blivit miljöskador eller inte. Avgiften ska tas ut ändå.
            </seg>
            <seg n="ee0b8bbd">
              Av någon anledning gör lagen skillnad mellan privata företag
              och offentliga organ. Om exakt samma fel görs av ett privat företag
              och en offentlig verksamhet så gäller olika regler.
            </seg>
            <seg n="1391dab4">
              Om en kriminalvårdsanstalt och ett sjukhus har brutit mot lagen
              om just köldmedier får de inte beläggas med sanktionsavgifter.
              Det tycker jag är väldigt underligt.
            </seg>
            <seg n="07fd5576">
              Varför är det viktigare att ta ut 5 000 kr i sanktionsavgift
              från ett privat företag än från ett offentligt drivet sjukhus?
              Är ministern beredd att införa principen, likhet inför lagen,
              också inom miljöområdet?
            </seg>
          </u>
          <note type="speaker" n="6d104ab1">
            Anf. 74 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-25" n="ae22df79">
            <seg n="97c8d008">
              Fru talman! Låt mig först säga när det gäller miljösanktionsavgifter
              att det är ett område där det inte alls är fråga om att man alltid
              behöver betala tusentals kronor. Tvärtom är detta ett område där
              vi nu har sett till att det ska vara bra nivåer på sanktionsavgifterna.
              Vi införde ganska nyligen en förändring som innebär att miljösanktionsavgifter
              har sänkts. Vi har infört nivåer som jag tycker är väldigt bra
              och rimliga.
            </seg>
            <seg n="76300825">
              När det gäller offentlig och privat verksamhet känner jag inte
              till det som Magdalena Andersson nu tar upp. Jag är beredd att
              titta på det. Men jag har inte sett att någon har tagit upp det
              som ett problem under hela den process då vi har arbetat både
              med miljösanktionsavgifter och med den effektiva nya miljölagstiftningen
              som vi nu kommer att lägga fram förslag om för riksdagen. Men
              det kanske blir ett tillfälle för Moderaterna att återkomma till
              den frågan.
            </seg>
            <seg n="8e304bf8">
              Men jag ska titta på detta. Och självklart ska vi alla bedriva
              en bra miljöverksamhet, och det görs också, både i de flesta privata
              företagen och i de flesta offentliga verksamheterna.
            </seg>
          </u>
          <note type="speaker" n="68698bc0">
            Anf. 75 MAGDALENA ANDERSSON (m):
          </note>
          <u who="magdalena_andersson_acaf16" xml:id="i-3d932416fdbacb25-1" n="80aeca29">
            <seg n="d6dad942">
              Fru talman! Tack för svaret. Det var intressant och glädjande.
              Jag har här i min hand ett antal domar som visar just på det som
              jag talar om.
            </seg>
            <seg n="e2541bd2">
              Den senaste handlar om Vägverket som inte hade gjort anmälan
              om grustäkt och som av miljönämnden i kommunen ålades precis samma
              sanktion som om det hade gällt ett privat företag man hade fått
              betala nästan 700 000 kr. Men i domstol kommer man fram till att
              det faktiskt inte gäller Vägverket därför att det är en offentlig
              verksamhet.
            </seg>
            <seg n="af8d4ef4">
              Samma sak gäller Arvika sjukhus och Tillbergaanstalten, där det
              handlar om kylmedier.
            </seg>
            <seg n="ec397eab">
              Men det handlar alltså om offentlig verksamhet kontra privat.
              Och jag är väldigt glad över att miljöministern tänker göra något
              åt saken.
            </seg>
          </u>
          <note type="speaker" n="a0355bc7">
            Anf. 76 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-26" n="ae22df79">
            <seg n="1ac0629c">
              Fru talman! Vad jag har sagt är att jag ska titta på detta och
              se vilka skillnader som råder för att se om jag anser att det
              finns några skäl att gå vidare med den frågan. Men det ska jag
              göra, och självklart med stor noggrannhet.
            </seg>
            <seg n="b4f28721">
              Stöd till frivilligorganisationernas arbete i missbrukarvården
            </seg>
          </u>
          <note type="speaker" n="6fcb9166">
            Anf. 77 ULRIK LINDGREN (kd):
          </note>
          <u who="ulrik_lindgren_5f7848" xml:id="i-035e3b6cdce61fed-0" n="0a92f2f4">
            <seg n="cb3df018">
              Fru talman! Under Socialdemokraternas tio år vid makten har missbrukarvården
              nedrustats med 20 %. Antalet narkotikarelaterade dödsfall har
              fördubblats, och vi vet att även de mycket motiverade missbrukarna
              får köa till behandling.
            </seg>
            <seg n="8ddd7775">
              Nu har det skett en positiv förändring i och med regeringsanslaget
              i budgeten med 820 miljoner för kommande tre år. Vi tycker dock
              inte att det är nog, utan vi vill att även frivilligorganisationerna
              ska få större statsbidrag för att kunna bedriva sitt viktiga arbete.
              Kristdemokraterna föreslog sammanlagt 200 miljoner för dessa tre
              år.
            </seg>
            <seg n="e6a6c90b">
              Vi vet att det inte har vänt än när det gäller missbrukarvården,
              utan frivilligorganisationerna har radikalt minskat sin verksamhet
              i år därför att kommunerna inte har råd att köpa deras tjänster.
            </seg>
            <seg n="f53cf500">
              Min fråga till statsrådet Morgan Johansson är: Vilka ytterligare
              åtgärder är ni beredda att vidta för att frivilligorganisationerna
              ska kunna vara med i ett återupprustande av missbrukarvården i
              Sverige?
            </seg>
          </u>
          <note type="speaker" n="1ac26be7">
            Anf. 78 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-4" n="da18dbd5">
            <seg n="1b1f43ac">
              Fru talman! Om jag tolkar Ulrik Lindgrens fråga rätt syftar han
              just på missbrukarvård som frivilligorganisationer bedriver och
              som kommuner handlar upp från olika organisationer.
            </seg>
            <seg n="e2272d70">
              Det stöd som vi föreslår alltså de sammanlagda pengarna, de 820
              miljoner kronorna för kommande tre år kan också mycket väl komma
              dessa organisationer till del. Det gäller särskilt om vi lyckas
              få på plats det som jag ser framför mig, nämligen en överenskommelse
              med Kommunförbundet att också skärpa kravet på att man ska få
              vård i rimlig tid, alltså en form av vårdgaranti också inom missbrukarvården.
              I så fall skjuter man över makten från myndigheterna till den
              enskilde, där den enskilde alkoholisten eller narkomanen vet att
              han eller hon har en rättighet att få vård i rimlig tid. I så
              fall måste myndigheterna, socialtjänst och de som finansierar
              det stå för det.
            </seg>
            <seg n="79333cbb">
              Vården som sådan, och de pengar som är anslagna där, kan alltså
              mycket väl gå till också frivilligorganisationer.
            </seg>
          </u>
          <note type="speaker" n="48926ff0">
            Anf. 79 ULRIK LINDGREN (kd):
          </note>
          <u who="ulrik_lindgren_5f7848" xml:id="i-035e3b6cdce61fed-1" n="0a92f2f4">
            <seg n="1c1db362">
              Fru talman! Det låter som ett välkommet besked. Vi vet dock att
              även 820 miljoner i detta sammanhang är en liten del av det som
              skulle behövas för att det åter ska bli en riktigt stor kapacitet
              inom missbrukarvården.
            </seg>
            <seg n="2ae5d605">
              Av de 30 000 tunga missbrukarna kanske några hundra får vård
              för dessa pengar. Ingen löser allt, men detta är ett positivt
              besked.
            </seg>
            <seg n="803cf765">
              Ska jag också uppfatta statsrådets besked som att vi nu får en
              missbrukarvårdsgaranti? Kristdemokraterna har lagt fram detta
              förslag, och vi har också sett att Mobilisering mot narkotika
              har varit inne på att man faktiskt ska ta det steget nu. Åtminstone
              har man talat om det, om än inte slagit fast det.
            </seg>
            <seg n="efe0e999">
              Jag har också sett i en av gratistidningarna att det ser ut som
              om Morgan Johansson nu också är beredd att uttala ordet garanti
              och att det måste fram ett sådant krav som en del i att återta
              kapaciteten inom missbrukarvården i Sverige. Är detta sant?
            </seg>
          </u>
          <note type="speaker" n="ca76ee4f">
            Anf. 80 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-5" n="da18dbd5">
            <seg n="ee9649c0">
              Fru talman! Det är sant, och det kan man läsa inte bara i tidningarna
              utan också i de direktiv till utredningarna som vi har lagt fram.
              Jag bad Kerstin Wigzell, som tidigare var generaldirektör på Socialstyrelsen,
              att förhandla med Kommun- och Landstingsförbunden om vilka motkrav
              som man från statens sida ska kunna ställa på kommunsektorn nu
              när vi går in med nya pengar till missbrukarvården.
            </seg>
            <seg n="4e0cf114">
              Mina motkrav i den förhandlingen är bland annat en bättre eftervård,
              alltså att det ska finnas en bostad, en sysselsättning och gärna
              ett nytt socialt nätverk när man kommer ut, annars kan det mycket
              väl bli så att man åter hamnar i det gamla gänget.
            </seg>
            <seg n="2ed6eb85">
              Men jag vill också säkerställa att man kan få vård i rimlig tid.
              Det får inte vara på det sätt som det alltför ofta är när någon
              söker vård att man säger: Kom tillbaka igen om en månad. Då kanske
              vi har en plats för avgiftning för dig.
            </seg>
            <seg n="aa8538d2">
              Men detta är inte människor som har små kalendrar framför sig
              att bläddra i och som säger att de kan komma tillbaka om två eller
              tre veckor eller om en månad, utan de måste faktiskt ha tillgång
              till vård väldigt snabbt. Därför driver vi också det kravet. Då
              är en vårdgaranti ett inslag i den förhandlingen.
            </seg>
            <seg n="12139d27">
              Ungdomar utanför arbetsmarknaden
            </seg>
          </u>
          <note type="speaker" n="eb9c0fe8">
            Anf. 81 ANNIKA QARLSSON (c):
          </note>
          <u who="annika_qarlsson_19f936" xml:id="i-825df5257592e06e-0" n="e5981ffa">
            <seg n="bf0dd964">
              Fru talman! Vi kan i dag läsa i tidningarna om hur många människor
              det är som står utanför arbetsmarknaden. Det handlar om människor
              som är arbetslösa, som är föremål för åtgärder, som är sjukskrivna
              eller som är förtidspensionerade.
            </seg>
            <seg n="57a73133">
              Det som kanske är allra mest allvarligt i detta är att det är
              så otroligt många ungdomar utanför arbetsmarknaden. Det är bland
              annat högutbildade ungdomar men som inte kommer in på arbetsmarknaden.
              Men det är också 25 % av dem som slutar gymnasiet som inte har
              fullt tillräckliga betyg för att sedan komma vidare.
            </seg>
            <seg n="6fa8f054">
              Någonstans i detta är det utbildningen som är så viktig, men
              naturligtvis också att det sedan ska finnas en arbetsmarknad.
            </seg>
            <seg n="2b49a692">
              Men jag skulle vilja fråga skolministern hur han ser på resultaten
              i dag som visar att 25 % av ungdomarna inte har godkända kunskaper
              när de lämnar gymnasiet.
            </seg>
          </u>
          <note type="speaker" n="d1696bf8">
            Anf. 82 Statsrådet IBRAHIM BAYLAN (s):
          </note>
          <u who="unknown" xml:id="i-fc761437b9058a13-27" n="09a287c2">
            <seg n="d71cecb3">
              Fru talman! En av de frågor som oroar regeringen mest är just
              att vi har ungdomar som står utanför arbetsmarknaden. Rätten till
              ett arbete är en mycket viktig fråga för den socialdemokratiska
              regeringen.
            </seg>
            <seg n="3fda5c06">
              När det gäller vår gymnasieskola kan jag konstatera att andelen
              som slutför en treårig gymnasieutbildning har fördubblats på tio
              år. Det är bra. Men vi är inte nöjda med det. Vi gör nu ytterligare
              satsningar för att höja kvaliteten, inte minst på de yrkesförberedande
              programmen.
            </seg>
            <seg n="0d28664e">
              Vi håller också på att titta på om vi kan införa ytterligare
              en utbildningsväg efter den nionde årskursen i grundskolan, en
              form av lärlingsutbildning som vi gärna vill se som ett alternativ
              och där kanske 10 % av ungdomarna kan gå in.
            </seg>
            <seg n="aa6e21cc">
              Vi gör också omfattande satsningar för att öka kvaliteten på
              det individuella programmet för att fler ska kunna genomföra en
              utbildning inom tre eller fyra år.
            </seg>
          </u>
          <note type="speaker" n="242c1db8">
            Anf. 83 ANNIKA QARLSSON (c):
          </note>
          <u who="annika_qarlsson_19f936" xml:id="i-825df5257592e06e-1" n="e5981ffa">
            <seg n="49b6cbf4">
              Fru talman! Det individuella programmet har blivit det allra
              största programmet och har kommit till därför att man inte har
              tillräckliga kunskaper för att kunna komma in på de andra utbildningarna.
              Vad hela skolsystemet i dag gör är att det talar om för en mängd
              ungdomar att de inte duger, att de inte passar.
            </seg>
            <seg n="1f1b1c8e">
              Själv har jag fyra barn, och jag är i den situationen att några
              av barnen över huvud taget inte har några problem att klara av
              systemet. Men jag har också barn för vilka den huvudsakliga uppgiften
              blir att lyckas få dem att ha kvar självförtroendet och självkänslan
              igenom skoltiden. Med föräldrar och personal som ställer upp runtomkring
              kan det gå. Men någonstans är det allvarligt när vi bygger upp
              system som inte är till för alla våra barn.
            </seg>
            <seg n="2d8ab6bb">
              I detta ligger också att det gäller att satsa tidigare. Det ska
              finnas en möjlighet att över tid lära sig saker. Barnen mognar
              ju i olika perioder. Men det måste också finnas resurser tidigt
              för att man ska få de kunskaper som behövs. Hur kopplar ministern
              ihop detta med de tidigaste åren i skolan?
            </seg>
          </u>
          <note type="speaker" n="39ae12cd">
            Anf. 84 Statsrådet IBRAHIM BAYLAN (s):
          </note>
          <u who="unknown" xml:id="i-fc761437b9058a13-28" n="09a287c2">
            <seg n="8776393e">
              Fru talman! Självfallet hänger hela det svenska utbildningssystemet
              ihop: förskola, grundskola och gymnasieskola liksom möjligheten
              att via komvux komplettera för den som av en eller annan anledning
              inte orkat med en gymnasieutbildning. Vi inför nu ytterligare
              en utbildningsväg som kan vara ett valbart alternativ efter årskurs
              9.
            </seg>
            <seg n="29e8313c">
              Frågan om resurser tog ledamoten upp. Självfallet är resurser
              en väldigt viktig del. Det är därför som regeringen har lagt fram
              ett förslag för riksdagen ett förslag som man också fått gehör
              för om en satsning på sammanlagt 15 miljarder kronor på det svenska
              skolväsendet och om att det anställs fler lärare och andra specialister
              just för att se till att fler får en bra utbildning. Målet är
              att alla ska kunna ha en bra utbildning och en bra grund att stå
              på inför arbetsmarknaden eller samhället i stort.
            </seg>
            <seg n="fd6963b2">
              Förslaget till stopplag
            </seg>
          </u>
          <note type="speaker" n="61b931eb">
            Anf. 85 HARALD NORDLUND (fp):
          </note>
          <u who="unknown" xml:id="i-34dbbc86f92ff662-0" n="09a287c2">
            <seg n="71b1289a">
              Fru talman! Regeringen har föreslagit ändringar i hälso- och
              sjukvårdslagen innebärande att en förnyelse av hälso- och sjukvården
              förhindras, det vill säga att landstingens möjligheter inskränks
              när det gäller att genom avtal med någon annan överlämna driften
              av hälso- och sjukvård. Lagrådet har nu yttrat sig över förslaget
              och säger i korthet att den här lagändringen blir tandlös.
            </seg>
            <seg n="ff8216ac">
              Jag vill fråga statsrådet Ylva Johansson: Är det inte med anledning
              av Lagrådets yttrande läge att dra tillbaka förslaget till stopplag?
            </seg>
          </u>
          <note type="speaker" n="aa3ee6ef">
            Anf. 86 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-6" n="da18dbd5">
            <seg n="520058de">
              Fru talman! Regeringen har inga planer på att göra ändringar
              i hälso- och sjukvårdslagen för att förhindra utveckling och förnyelse
              av sjukvården. Tvärtom är vi i stort behov av att fortsätta att
              utveckla och förnya den svenska sjukvården, som redan håller hög
              klass.
            </seg>
            <seg n="6c6f185c">
              Däremot kommer vi att lägga fram lagförslag som förhindrar att
              vi får en utveckling där sjukvården blir en marknad. Vi vill inte
              att sjukvården ska behandlas som en marknad som andra marknader.
            </seg>
            <seg n="4eca83ae">
              Vi vill sätta upp regler för de entreprenörer som verkar inom
              sjukvården, och vi ser gärna alternativ. Men när entreprenörer
              ska verka inom sjukhusvården vill vi att två enkla regler ska
              gälla:
            </seg>
            <seg n="ca2e910d">
              Det här tror jag är grundläggande principer som många människor
              delar, och det har ingenting att göra med att förhindra utveckling
              och förnyelse.
            </seg>
          </u>
          <note type="speaker" n="53327826">
            Anf. 87 HARALD NORDLUND (fp):
          </note>
          <u who="unknown" xml:id="i-34dbbc86f92ff662-1" n="09a287c2">
            <seg n="5bed810a">
              Fru talman! Också vi socialliberaler menar att hälso- och sjukvård
              självklart ska finansieras skattevägen, så här finns det inga
              åsiktsskillnader. Men den fråga jag tog upp, fru talman, handlar
              om Lagrådets yttrande.
            </seg>
            <seg n="3efe7767">
              Jag kan återge följande i yttrandet: För annan vård som ges på
              sjukhus framstår det som osäkert huruvida lagförslaget kommer
              att få åsyftad effekt. En reglering i föreslagen utformning utan
              villkor om avsaknad av vinstsyfte kan enligt Lagrådets mening
              ge tillämpnings- och kontrollproblem.
            </seg>
            <seg n="c8660cd9">
              Därför upprepar jag frågan: Är inte ett sådant yttrande från
              Lagrådet om att en sådan här lag blir tandlös tillräckligt för
              att dra tillbaka förslaget?
            </seg>
          </u>
          <note type="speaker" n="3c69943c">
            Anf. 88 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-7" n="da18dbd5">
            <seg n="de073a26">
              Fru talman! Lagrådets yttrande över den lagrådsremiss som vi
              avlämnade för några veckor sedan är mycket positivt. I huvudsak
              ställer Lagrådet sig bakom regeringens bedömningar. Vi har inte
              på några punkter fått några allvarliga invändningar.
            </seg>
            <seg n="a063bf03">
              Det är klart att jag, om Harald Nordlund är orolig för att vi
              lägger fram ett lagförslag som är tandlöst, är beredd att överväga
              ytterligare en skärpning. Men jag tror nog att det lagförslag
              som inom kort landar på riksdagens bord kommer att vara tillräckligt
              skarpt för att uppnå den effekt som vi vill uppnå, nämligen att
              förhindra en utveckling där sjukvården blir en marknad. Jag skulle
              vara glad om också Folkpartiet kunde sälla sig till oss som är
              beredda att sätta upp några grundläggande regler för att säkerställa
              en solidarisk, jämlik och rättvis sjukvård.
            </seg>
            <seg n="01a72104">
              Jämställdhetsperspektivet i FN-konferensen för hållbar utveckling
            </seg>
          </u>
          <note type="speaker" n="f220c86a">
            Anf. 89 HILLEVI LARSSON (s):
          </note>
          <u who="hillevi_larsson_b1be97" xml:id="i-07144077222ced7b-0" n="5284c5cc">
            <seg n="48e7a39f">
              Fru talman! Jag vill ställa en fråga till Mona Sahlin. FN:s kommission
              för hållbar utveckling kommer att ha ett möte nu i dagarna. Mona
              Sahlin kommer att vara ledare för den svenska delegationen.
            </seg>
            <seg n="23791e31">
              Frågor som kommer att tas upp gäller vatten, sanitet, boende
              och hållbar bebyggelse. Men ett annat perspektiv som jag tycker
              är väldigt viktigt är kvinnors utsatta situation i fattiga länder.
              Den bristande jämställdheten gör att kvinnorna har extra problem.
              Därför undrar jag hur regeringen tänker lyfta fram jämställdhetsperspektivet.
            </seg>
          </u>
          <note type="speaker" n="983054b9">
            Anf. 90 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-29" n="51998439">
            <seg n="d7eee42e">
              Fru talman! Just jämställdhetsperspektivet kommer att vara det
              som är grunden för regeringens synpunkter under den här FN-konferensen
              om hållbar utveckling. Hur man än vänder på detta är det bristen
              på jämställdhet som förvärrar och försvårar fattigdomen. Och hur
              man än ser på detta handlar också frågor om vatten, sanitet och
              bostadsplanering om jämställdhet.
            </seg>
            <seg n="96341023">
              FN har visat att unga flickors möjligheter att gå i skola mycket
              avgörs av hur långt de behöver gå för att hämta vatten till familjen.
              Är det långt att gå för att hämta vatten hinner man inte med skolan.
              Finns det inte sanitet i skolorna är det väldigt tufft och svårt
              för en ung flicka som får mens. Finns det inte en bostadsplanering
              som utgår från att också kvinnor ska vara trygga och ha möjlighet
              att påverka är det svårt att bekämpa fattigdomen.
            </seg>
            <seg n="2f8dcb20">
              Med de här sakerna som utgångspunkt kommer Sverige att driva
              frågorna om inflytande för kvinnor och kvinnors organisationer
              och om ansvaret för de rika länderna att bistå med minst 0,7 %
              i bistånd.
            </seg>
          </u>
          <note type="speaker" n="9cad7633">
            Anf. 91 HILLEVI LARSSON (s):
          </note>
          <u who="hillevi_larsson_b1be97" xml:id="i-07144077222ced7b-1" n="5284c5cc">
            <seg n="cb09a8c9">
              Fru talman! Det är ofta så att de här kvinnorna har huvudansvaret
              för barnen och att de dessutom saknar sexuella och reproduktiva
              rättigheter. Det är en mängd kvinnor, till och med unga flickor,
              som dör i samband med osäkra aborter och i barnsäng. Här kommer
              naturligtvis detta med sanitet in. Infektioner är ju väldigt vanliga.
            </seg>
            <seg n="74cc5cb8">
              Jag välkomnar därför att man tar in jämställdhetsperspektivet
              även i de här frågorna som vid ett första påseende kanske inte
              verkar ha ett jämställdhetsperspektiv, men det har de.
            </seg>
          </u>
          <note type="speaker" n="c90710ac">
            Anf. 92 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-30" n="51998439">
            <seg n="51be6657">
              Fru talman! Jag vill bara understryka vad Hillevi Larsson sade.
              Den som inte vågar det är ofta fråga om mod tränga igenom vad
              jämställdheten och rätten till sin egen sexuella och reproduktiva
              hälsa handlar om ser inte sambanden. Men jag tror att de flesta
              här i Sveriges riksdag gör det.
            </seg>
            <seg n="a21e2440">
              Självklart kommer också frågan om rätten och möjligheten till
              abort, rätten och möjligheten till sexuell rådgivning samt rätten
              och möjligheten till preventivmedel att finnas med som en oerhört
              viktig del i det som Sverige driver, för mänskliga rättigheter
              är också kvinnors och flickors rättigheter. Detta ska vi driva
              i FN.
            </seg>
            <seg n="8b08a78d">
              Bensinpriset
            </seg>
          </u>
          <note type="speaker" n="84061dd0">
            Anf. 93 ULLA LÖFGREN (m):
          </note>
          <u who="ulla_lofgren_239129" xml:id="i-3c0891cb934aaba3-0" n="63bd3bdf">
            <seg n="05535b7f">
              Fru talman! Bensinpriset stiger. Det oroar både mig och andra.
              En inte oansenlig del av bensinpriset är skatt. 87 % av de bensindrivna
              bilarna körs i dag med inblandning av 5 % etanol. Avsikten är
              att dubbla insatsen av etanol fram till år 2010, och det är bra
              från miljösynpunkt.
            </seg>
            <seg n="80ca4325">
              Etanolen är skattebefriad, men från år 2008 upphör skattebefrielsen.
              Regeringens utredare föreslår att så kallade gröna certifikat
              införs. Det betyder att konsumenten, precis som när det gäller
              elcertifikaten, kommer att få betala ett högre pris för bilbränslet.
            </seg>
            <seg n="15710abd">
              Jag vet inte riktigt om jag ska ställa min fråga till miljöministern
              eller om jag ska ställa den till samhällsbyggnadsministern kanske
              till den senare, så jag frågar: Tycker samhällsbyggnadsministern
              att det är rimligt att ytterligare öka energibördan för dem som
              bor i glesbygd och som oftast är helt beroende av bil?
            </seg>
          </u>
          <note type="speaker" n="43013d59">
            Anf. 94 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-31" n="ae22df79">
            <seg n="d80319d7">
              Fru talman! Jag svarar på den här frågan som miljöminister, eftersom
              den ligger på mitt bord när det gäller etanolinblandning och frågorna
              om förnybara bränslen.
            </seg>
            <seg n="c29ff8f2">
              Låt mig säga att vi har ett förslag om att införa certifikat
              i stället för den skattebefrielse som vi har i dag. Den här skattebefrielsen
              har varit oerhört viktig för att föra in de här bränslena. Vi
              håller nu på att få ett genombrott för miljöbilar i Sverige och
              för användningen av de här väldigt bra bränslena. Vi har fått
              en mycket bättre långsiktighet.
            </seg>
            <seg n="964a390e">
              Men för att få en ännu bättre långsiktighet behöver vi nya modeller,
              precis som sägs här. Dessa är inte klara i dag, och det är alldeles
              för tidigt att uttala sig om vad det här kommer att betyda för
              den totala nivån. Certifikaten har en annan utformning. Det är
              alldeles riktigt. Hur vi går vidare med den totala skattebelastningen
              är alldeles för tidigt att säga nu. Den här frågan ska utredas
              vidare, och den ska remissbehandlas innan vi kommer tillbaka med
              den. År 2008 får vi se hur vi kommer att lägga de totala skattenivåerna.
            </seg>
          </u>
          <note type="speaker" n="18e7e815">
            Anf. 95 ULLA LÖFGREN (m):
          </note>
          <u who="ulla_lofgren_239129" xml:id="i-3c0891cb934aaba3-1" n="63bd3bdf">
            <seg n="0eb7da2e">
              Fru talman! Det är ändå troligt att det är bilisterna som kommer
              att få betala detta på ett eller annat sätt. Jag har svårt att
              tro att den nuvarande regeringen kan tänka sig att sänka skatten.
              Är då regeringen beredd att kompensera dem som inte har något
              annat alternativ än bilen, exempelvis genom ett schablonavdrag
              eller liknande?
            </seg>
          </u>
          <note type="speaker" n="67aaf76d">
            Anf. 96 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-32" n="ae22df79">
            <seg n="27059805">
              Fru talman! När det gäller miljöpåverkan, antingen den kommer
              från bilar eller från någon annan verksamhet, har vi den principen
              i Sverige, i EU och i stora delar av världen att det är den som
              förorenar som ska betala. Det gäller i allra högsta grad när man
              kör bil. Den principen kommer vi inte att lämna. Det är alltså
              inte aktuellt att ha några speciella lättnader därför att man
              till exempel bor i glesbygd. Däremot tar vi hänsyn till glesbygden
              i den här politiken, precis som i all annan politik.
            </seg>
            <seg n="e494e91c">
              Det är så i Sverige i dag att vi kör de mest bränsleslukande
              bilarna i Europa. Vi har enorma möjligheter att förbättra vår
              bilpark och att köra mycket bil och ändå förorena mindre.
            </seg>
            <seg n="3acaf168">
              De här certifikaten kan bli en väldigt bra möjlighet, inte minst
              för att de är långsiktiga. Den här modellen, med certifikat i
              stället för beskattning, är långsiktig och ger stabila spelregler.
              Det tycker alla aktörer på marknaden är utomordentligt bra. Därför
              tror jag att det kan vara en spännande modell. Men vi ska utreda
              först och återkomma och se hur vi ska hantera detta i framtiden.
            </seg>
            <seg n="9071efcc">
              Miljön i skolan
            </seg>
          </u>
          <note type="speaker" n="4f15d8cf">
            Anf. 97 CHRISTER NYLANDER (fp):
          </note>
          <u who="christer_nylander_7e0a9f" xml:id="i-a9b5a1271bf59326-0" n="ea996afc">
            <seg n="98ed9aa0">
              Fru talman! Jag, liksom skolministern antar jag, åker runt och
              tittar på väldigt många skolor i Sverige. Det finns väldigt många
              nybyggda och vackra skolor med bra kvalitet. Men det finns också
              väldigt många skolor som har dålig kvalitet och dålig arbetsmiljö.
              Det här bekräftades i en ny skrift från Myndigheten för skolutveckling
              som jag antar att skolministern har läst.
            </seg>
            <seg n="14f126b3">
              Där kan man läsa om tjejer som inte vågar gå på toaletten på
              grund av att man är rädd för att dörren ska bli uppdragen eller
              på grund av att man tycker att det är för dålig kvalitet för skitigt
              rent ut sagt. Man kan läsa om fuktskador och mögel i skollokalerna.
              Man kan läsa om buller, dålig belysning och dåliga möbler som
              förstör elevernas ryggar. Man kan läsa om att lokalerna inte heller
              är anpassade efter den moderna pedagogiken.
            </seg>
            <seg n="632adf8e">
              Denna situation för lärare och elever i den svenska skolan skulle
              inte accepteras på någon annan arbetsplats. Tror skolministern
              att den här dåliga arbetsmiljön på många skolor, framför allt
              de som är byggda på 60- och 70-talet, påverkar elevernas resultat?
              Hur reagerar skolministern när han tar del av den här typen av
              information?
            </seg>
          </u>
          <note type="speaker" n="f4ebf326">
            Anf. 98 Statsrådet IBRAHIM BAYLAN (s):
          </note>
          <u who="unknown" xml:id="i-fc761437b9058a13-33" n="09a287c2">
            <seg n="ae6a07d0">
              Fru talman! Jag vill betona att jag tycker att det är oerhört
              viktigt att miljön i skolan är sådan att elever och lärare upplever
              både trygghet och studiero. Det är som bekant så att de som drabbas
              allra värst när miljön, oavsett orsak, inte upplevs som trygg
              eller när vi inte har studiero alltid är de elever som har sämst
              förutsättningar.
            </seg>
            <seg n="574d2abc">
              Jag delar dock inte Christer Nylanders uppfattning om vår svenska
              skola. Den är på många sätt väldigt bra. Vi har också en del brister,
              och de finns även på det här området, som upplevs som alltför
              problematiska. Det är därför som jag har för avsikt att i kommande
              lagstiftningar föreslå att vi förtydligar skolans ansvar för en
              god miljö, trygghet och studiero och också de befogenheter som
              skolan ska ha för att kunna fullfölja detta.
            </seg>
          </u>
          <note type="speaker" n="fc000a3c">
            Anf. 99 CHRISTER NYLANDER (fp):
          </note>
          <u who="christer_nylander_7e0a9f" xml:id="i-a9b5a1271bf59326-1" n="ea996afc">
            <seg n="922f147d">
              Fru talman! Det är faktiskt så att i hälften av alla rektorsområden
              som har blivit undersökta har man brister i ventilationen, i hur
              toaletterna ser och i hur skollokalerna ser ut i övrigt också.
              Det är klart att det påverkar hur eleverna mår i skolan. Det påverkar
              hur många lärare som är intresserade av att stanna kvar i skolan
              och hur man lockar nya bra lärare till skolan. Det påverkar också
              hur resultaten blir i skolan. Av den miljon elever som går i skolan
              i dag kommer 100 000 att missa grundskolans mål, om det inte förbättras,
              och 400 000 kommer att missa gymnasieskolans mål.
            </seg>
            <seg n="7c7e796d">
              Då krävs det åtgärder på väldigt många plan. Det handlar om den
              allmänna skolpolitiken, miljö elever emellan så att vi får ordning
              och reda i klassrummen och om miljön i själva skollokalen. Jag
              tycker att det är bekymmersamt att skolministern inte säger att
              han är bekymrad och att han försöker förminska problemen och säger
              att det i stort sett är bra. Hälften av alla rektorsområden har
              problem med skollokalerna.
            </seg>
          </u>
          <note type="speaker" n="d2d6a30d">
            Anf. 100 Statsrådet IBRAHIM BAYLAN (s):
          </note>
          <u who="unknown" xml:id="i-fc761437b9058a13-34" n="09a287c2">
            <seg n="6a5879bb">
              Fru talman! Som Christer Nylander väl känner till är den svenska
              skolan decentraliserad, kommunaliserad, det vill säga att ansvaret
              för utförande och bedrivande i den svenska skolan ligger på kommunerna.
              Det handlar naturligtvis också om att tillhandahålla en god arbetsmiljö
              både för lärare och elever. Jag vill betona att det är oerhört
              viktigt.
            </seg>
            <seg n="4ecc7c3f">
              Sedan måste jag ifrågasätta de siffror som Christer Nylander
              anför. Att 400 000 misslyckas i gymnasieskolan måste vara en felsägning.
              Det går inte ens 400 000 elever i den svenska gymnasieskolan.
              Det är högst 300 000 som gör det.
            </seg>
            <seg n="5b3ee3d2">
              Återvinning av glas
            </seg>
          </u>
          <note type="speaker" n="dc8530af">
            Anf. 101 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-c79fc9228d40861d-0" n="c6944cc8">
            <seg n="413faf65">
              Fru talman! Enligt ett TT-meddelande kommer det framöver att
              betalas pant för alla plastflaskor och metallburkar, även för
              importerade stålplåtsburkar. Det är utmärkt.
            </seg>
            <seg n="d1a927d4">
              Men när det gäller glasflaskorna är regeringen inte lika flink.
              Här gör Svensk Glasåtervinning en viktig insats när man, utifrån
              producentansvaret, samlar in och återvinner glasförpackningar.
              Mer och mer av det man tar hand om har innehållit privatimporterad
              pilsner. Det är glas man inte får någon ersättning för. Det ger
              Svensk Glasåtervinning stora ekonomiska svårigheter.
            </seg>
            <seg n="a59a197a">
              Naturvårdsverket har lämnat förslag till regeringen om hur det
              akuta problemet skulle kunna lösas. Nu finns inte de förslagen
              med i vårpropositionen eller i tilläggsbudgeten. Då undrar jag
              hur miljöministern tänker medverka till en lösning av de akuta
              problem som finns när det gäller Svensk Glasåtervinning.
            </seg>
          </u>
          <note type="speaker" n="f97cd2f1">
            Anf. 102 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-35" n="ae22df79">
            <seg n="e5a9046d">
              Fru talman! Låt mig först säga att jag tycker att vi har varit
              framgångsrika i Sverige. Vi samlar in en väldigt stor del av vårt
              glas genom Svensk Glasåtervinning.
            </seg>
            <seg n="60e3a5e5">
              Svensk Glasåtervinning har haft problem med utländska flaskor.
              Vi har diskuterat hur det ska lösas. Naturvårdsverket har utrett
              det och föreslagit att staten ska gå in med pengar. Vi har sett
              mycket noga på den här lösningen, men vi har avvisat den av två
              skäl.
            </seg>
            <seg n="61855dfd">
              Det vore orimligt att staten på just det här området skulle gå
              in med direktstöd. Vi har en ordning i Sverige där det är kommunerna
              och producenterna som har ansvar för detta. Dessutom är det faktiskt
              så att glasproducenterna har ett ansvar för att samla in 100 %
              av det man släpper ut på marknaden. Även om en del av det man
              samlar in i dag kommer från utlandet, samlar man inte in allt
              det som säljs i Sverige. Det är fortfarande möjligt att hantera
              detta inom systemet, enligt min uppfattning, även om man är ovillig
              att höja sina avgifter.
            </seg>
            <seg n="725c612b">
              Jag anser att detta ska lösas i samförstånd. Därför har vi diskuterat
              det här noga med glasproducenterna. De kommer nu att diskutera
              den här frågan vidare i Naturvårdsverkets regi.
            </seg>
          </u>
          <note type="speaker" n="0777c50d">
            Anf. 103 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-c79fc9228d40861d-1" n="c6944cc8">
            <seg n="cd3155cc">
              Fru talman! Bästa miljöministern! Det är ändå ett samhällsansvar
              att nå målen om återvinning av glas. Det har satts samhälleliga
              mål för detta, och för det finns en organisation som enligt producentansvaret
              ska ta hand om det man producerar. Men miljöministern säger att
              de också ska ta hand om det de inte producerar. Det går alltså
              utöver producentansvaret.
            </seg>
            <seg n="68f180c3">
              Jag beklagar djupt att det inte gick att få in detta i vårpropositionen
              och tilläggsbudgeten. Jag är inte helt optimistisk om att miljöministern
              lyckas hitta en lösning med den synen på det mycket ambitiösa
              arbete som Svensk Glasåtervinning gör. Producenterna betalar faktiskt
              in en stor summa för sitt eget glas. Man kan inte begära att de
              ska gå utöver sina åtaganden och också betala för allt det glas
              och all den pilsner som privatimporteras.
            </seg>
          </u>
          <note type="speaker" n="f2e6a800">
            Anf. 104 Statsrådet LENA SOMMESTAD (s):
          </note>
          <u who="lena_sommestad_minister_2002" xml:id="i-fc761437b9058a13-36" n="ae22df79">
            <seg n="2bbad405">
              Fru talman! Detta är tveklöst ett problem, men det är inte så
              att Svensk Glasåtervinning går utöver vad man har som åtagande
              med det ansvar man har. Man har som sitt ansvar att faktiskt ta
              in 100 % av det man sätter på marknaden, och de volymer man får
              i sina glascontainrar i dag motsvarar fortfarande inte detta.
            </seg>
            <seg n="6672dfc3">
              Jag ser det här som ett viktigt problem att lösa. Vi har nu ett
              avfallsråd på Naturvårdsverket där både producenter och bland
              annat kommuner är företrädda. Det är ju så i dag att en stor del
              av de flaskor som producenterna får in avgifter för tas om hand
              om kommunerna, som inte får några pengar för det heller, utan
              de får plocka upp det som slängs på marken, i soptunnor och annat.
            </seg>
            <seg n="a5b533a6">
              Vi har nu talat med Svensk Glasåtervinning och med andra ansvariga,
              och inom ramen för det avfallsråd vi nu har, som finns där just
              för att ta hand om den här typen av problem med hur man ska samordna,
              kommer diskussionen att gå vidare. Jag är optimistisk, och jag
              tror att det är viktigt att vi inte nu går in och låter staten
              vara stödgumma för system som ska vara självbärande. Jag tror
              att vi kommer att lösa detta.
            </seg>
            <seg n="1fcf3ca2">
              Alkoholpolitiken
            </seg>
          </u>
          <note type="speaker" n="ba7fd1f2">
            Anf. 105 GÖRAN NORLANDER (s):
          </note>
          <u who="goran_norlander_3cce25" xml:id="i-f8fac3e2df966573-0" n="a1d25a42">
            <seg n="f2e65856">
              Fru talman! Min fråga riktas till statsrådet Morgan Johansson.
            </seg>
            <seg n="0c6a1ec5">
              Införselkvoterna har ju ökat väldigt kraftigt under senare år,
              och det är en sak som oroar väldigt mycket. Jag undrar om statsrådet
              ser någon möjlighet att kunna förändra de stora införselkvoterna
              så att vi får en så att säga lite mer normaliserad införsel av
              alkohol från utlandet.
            </seg>
            <seg n="24e3e34c">
              Likaså diskuteras att vi ska sänka alkoholskatterna. Min fråga
              till statsrådet gäller då om han ser någon möjlighet att övriga
              länder skulle kunna höja sin alkoholskatt och att vi då sänkte
              vår, så att man så att säga kom lite närmare varandra. Har ministern
              någon förhoppning om att detta ska kunna gå att genomföra inom
              EU?
            </seg>
          </u>
          <note type="speaker" n="5a8fe21a">
            Anf. 106 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-5a610bfeee42dc15-0" n="da18dbd5" next="i-09e629acee4c4d25-0">
            <seg n="ee06b0c9">
              Fru talman! Båda de här frågorna om sänkta införselkvoter och
              höjda minimiskatter i Europa driver vi väldigt hårt på EU-nivå.
              Jag tror att processen när det gäller höjda minimiskatter har
              kommit lite längre än frågan om införselreglerna och att vi kommer
              att nå framgång där i den meningen att vi kommer att kunna få
              till stånd en höjning av minimiskatten, åtminstone på öl och sprit.
              Hur stor den sedan blir och om det är tillräckligt för att kunna
              bryta den negativa skattekonkurrensen är för tidigt att säga.
              Jag tror att det kommer att finnas väldigt stora bekymmer kvar
              framgent även trots det, men vi kommer i alla fall att komma en
              liten bit på väg i den delen.
            </seg>
            <seg n="5d3afac0">
              När det sedan gäller införselkvoterna driver vi gemensamt för
              de nordiska länderna krav på att vi ska halvera införselkvoterna
              i ett första skede. Det är uppe till diskussion när vi talar med
              EU när det gäller cirkulationsdirektivet. Det är för tidigt än
              att säga hur långt vi kommer på den vägen, men där finns det nog
              också möjligheter att, om man är tillräckligt aktiv, kunna bygga
              de allianser som vi behöver.
            </seg>
            <seg n="dd2898cc">
              Sedan tror jag att om det här fortsätter ändå så finns det en
              risk att vi i längden inte klarar att ha de stora skatteskillnader
              som finns. Nu driver de fram en ökning också av konsumtionen och
              ökade problem på det sättet.
            </seg>
          </u>
          <note n="650c4521">
            Anf. 107 ANDRE VICE TALMANNEN:
          </note>
          <u who="morgan_johansson_minister_2002" xml:id="i-09e629acee4c4d25-0" n="da18dbd5" prev="i-5a610bfeee42dc15-0">
            <seg n="ba604039">
              Därmed var torsdagens frågestund avklarad. Jag tackar regeringens
              representanter och riksdagens ledamöter som har medverkat. Tack
              så mycket!
            </seg>
          </u>
          <note n="308a846e">
            4 § Svar på interpellation 2004/05:469 om lokalisering av vindkraftverk
            i Öresund
          </note>
          <note type="speaker" n="6423d559">
            Anf. 108 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-65af04803045fb87-0" n="51998439" next="i-50da5d8627484e9e-0">
            <seg n="9f0ef73f">
              Fru talman! Sverige får i dag 30 % av sin energi från förnybara
              källor. Det är internationellt sett en hög siffra, men vi måste
              bli ännu bättre, så mycket bättre att vi kan ha som mål att basera
              hela vår energiförbrukning på förnybar energi. Här har vindkraften
              betydande potential, och dess betydelse kommer också att kunna
              öka. Riksdagen har antagit ett planeringsmål för vindkraftsproduktion
              som uppgår till tio terawattimmar år 2015. Regeringen har också
              vinnlagt sig om vindkraftens möjligheter genom att påbörja förenklingar
              i tillståndsprocessen. Som stöd för den fortsatta planeringen
              har vidare Statens energimyndighet pekat ut ett stort antal områden
              som myndigheten bedömt vara av riksintresse för vindkraft, det
              vill säga områden som är särskilt lämpliga för elproduktion.
            </seg>
            <seg n="b04e5419">
              I den här interpellationen om vindkraft har Ewa Thalén Finné
              frågat mig vilka åtgärder jag avser att vidta för att
            </seg>
            <seg n="ae52a09d">
              Hon har också frågat mig vilka åtgärder jag kommer att vidta
              när det gäller forskning för bland annat fiskens villkor vid havsbaserad
              vindkraft.
            </seg>
            <seg n="e1590cbb">
              Eftersom det är många frågor som jag ska besvara håller jag mig
              kort. Regeringen lämnade i mars 2001 tillstånd enligt naturresurslagen
              till vindkraftsparken på Lillgrund. I naturresurslagen fanns bland
              annat krav på att en ansökan skulle innehålla en miljökonsekvensbeskrivning.
              Tillståndet är förenat med flera villkor. Bland annat föreskrivs
              att bolaget ska följa upp gruppstationens påverkan på fiskbestånd
              och fiske och bekosta de undersökningar som Fiskeriverket finner
              nödvändiga. Miljödomstolen har också tillståndsprövat verksamheten
              enligt miljöbalken. Kommunen har antagit en detaljplan, och regeringen
              har avslagit överklagandena på detaljplanen. I dessa prövningar
              har bland annat ingått bedömningar av projektets påverkan på landskapsbilden
              och störningar i övrigt på omgivningen. När det gäller infraljud
              från vindkraftverk, det vill säga ljud med frekvenser under 20
              hertz, ligger detta, vad man vet i dag, under gränsen för vad
              som kan höras. Ljudet kan därmed inte heller uppfattas som störande.
            </seg>
            <seg n="61b1c3dd">
              Vattenfall AB har numera förvärvat det bolag som fått tillstånd
              till anläggningen, och Statens energimyndighet har beviljat ett
              projektstöd på 213 miljoner kronor. Jag har inte erfarit att det
              föreligger några sådana omständigheter som medför att lokaliseringen
              av anläggningen skulle omprövas redan innan verksamheten startat.
            </seg>
            <seg n="5e0da279">
              När det gäller miljökonsekvensbeskrivningar och miljöbedömningar
              för planer och program trädde ny lagstiftning som bygger på ett
              EG-direktiv i kraft i somras. Boverket har regeringens uppdrag
              att före årsskiftet ta fram råd och vägledning för hur de här
              reglerna ska tillämpas i PBL-sammanhang.
            </seg>
            <seg n="c62313eb">
              Jag tror i och för sig att gränsdragningen mellan beslut om lokalisering
              enligt miljöbalken och plan- och bygglagen egentligen är ganska
              klar. Men det innebär inte att samspelet mellan de båda lagkomplexen
              är det bästa. I direktiven till den kommitté som har att se över
              plan- och bygglagen ingår bland annat att redovisa vilka lagstiftningsåtgärder
              som behövs för att uppnå en så effektiv och smidig samordning
              som möjligt mellan PBL och miljöbalken. Detta betänkande ska redovisas
              vid halvårsskiftet.
            </seg>
            <seg n="75debb56">
              Jag är inte helt klar över innebörden av Ewa Thalén Finnés frågeställning
              om havsbaserad respektive kustbaserad vindkraft. Vid lokaliseringsprövningar
              måste varje läge bedömas utifrån varje plats egna förutsättningar.
              Vissa frågor är då specifika beroende på om en anläggning placeras
              på land eller ute i havet. När det gäller andra frågor kan påverkan
              vara densamma medan graden varierar. Varje prövning måste ske
              för sig.
            </seg>
            <seg n="71256189">
              För att säkra den framtida utbyggnaden av förnyelsebar energi
              måste vindkraften i sig ses som ett miljöintresse. Det finns dock
              stora förutsättningar att kombinera vårt ambitiösa vindkraftsprogram
              med målet att värna om den biologiska mångfalden, och det görs
              också insatser för att öka kunskapen i dessa frågor.
            </seg>
            <seg n="890fb92a">
              I det här sammanhanget vill jag nämna att Kunskapscentrum för
              vindkraft, som drivs på uppdrag av Energimyndigheten, har ett
              forskningsprogram som inkluderar bland annat projekt som belyser
              effekter på bottenlevande fiskar i anslutning till havsbaserade
              vindkraftverk. Vidare har ett nytt kunskapsprogram startats av
              Naturvårdsverket på uppdrag av Energimyndigheten. Programmet ska
              ytterligare undersöka vindkraftverkens påverkan på den marina
              miljön och på växt- och djurlivet. Syftet är bland annat att minska
              osäkerheten vid bedömning av vindkraftens påverkan just på den
              marina miljön. Målet är att få en helhetsbild av alla de effekter
              på den marina miljön och dess organismer som ett vindkraftverk
              eller en hel gruppstation kan ha. Resultatet av forskningen kan
              komma att resultera i rekommendationer vad avser riktlinjer för
              bland annat infraljud.
            </seg>
            <seg n="2061ea96">
              Det finns inte någon energikälla som inte syns eller märks och
              som inte inkräktar på några intressen, och framtidens energiproduktion
              kommer förstås också att märkas. Men som jag nu berättat görs
              stora insatser för att få ökade kunskaper om just vindkraftens
              samspel med djur och natur.
            </seg>
          </u>
          <note n="7432f252">
            Anf. 109 EWA THALÉN FINNÉ (m):
          </note>
          <u who="mona_sahlin_minister_2000" xml:id="i-50da5d8627484e9e-0" n="51998439" prev="i-65af04803045fb87-0">
            <seg n="4d011efa">
              Fru talman! Jag tackar ministern för svaret. Jag kan konstatera
              att jag egentligen inte i svaret finner några reflexioner som
              gäller svårigheterna och målkonflikterna vid lokalisering av vindkraft.
              Inte heller nämns något om påverkan på människor. Det har enligt
              min mening eftersom det är politiskt korrekt slarvats med vilka
              hänsyn som ska tas och hur de ska avvägas i samband med lokalisering
              av vindkraft.
            </seg>
            <seg n="af8ae4b8">
              Jag och många med mig upplever att oberoende av vilka argument
              som framförs ges svaret att ny hållbar energiproduktion måste
              ta plats och märkas. Det är just det som är problemet allt som
              tar plats och märks måste prövas så oändligt mycket försiktigare
              än det som inte märks och tar plats.
            </seg>
            <seg n="1e278ba0">
              Skälet till att jag i min interpellation ställde så många frågor
              är just att det finns många problem med olika mål, och vi har
              många frågor som fortfarande inte är helt besvarade. I Sverige
              har vi riksintressen inom många områden. Där vill jag peka på
              två som jag tycker står i stark kontrast till vindkraften, nämligen
              riksintressena för kulturmiljön och friluftslivet.
            </seg>
            <seg n="fa244eae">
              En mycket viktig del i detta är de avvägningar som görs mellan
              å ena sidan kulturmiljön och friluftslivet, och jag vill komplettera
              dessa med boendemiljön, och å andra sidan etablering av stora
              vindkraftsparker. Vindkraftsparker är industrimiljöer och passar
              därför dåligt ihop med kulturmiljön, friluftslivet och boendet.
              Jag vill påpeka att just den vida utsikten och den stora himmelsrymden
              är de viktigaste kvaliteterna vi har längs Öresundskusten. Därför
              är det oerhört väsentligt att visa aktsamhet för skåningarnas
              boendekvalitet och friluftsliv.
            </seg>
            <seg n="9bee7d49">
              Vindkraftverk med dålig lokalisering tar mycket lätt överhanden,
              och att 48 vindkraftverk på Lillgrund någonsin kunnat godkännas
              känns för mig främmande eftersom så många frågor i grunden ännu
              är obesvarade. Regeringen lever fortfarande på en nivå där den
              tror sig veta, men eftersom det inte finns några reella svar ännu
              hoppas regeringen att svaren kommer.
            </seg>
            <seg n="4e964b6a">
              Men på vems bekostnad sker det? Är det på alla de människors
              som bor längs kusten innanför Lillgrunds lokalisering? Eller är
              det på fiskens bekostnad? Svaret från ministern innehåller många
              fraser av typen vad man vet i dag. Ja, just det! Det är därför
              forskningssvar måste komma innan fler etableringar tillåts. Att
              riva upp beslutet om etablering av 48 vindkraftverk på Lillgrund
              skulle vara att leva efter försiktighetsprincipen.
            </seg>
            <seg n="6be15421">
              När det gäller lokaliseringen av de 48 vindkraftverken skulle
              jag vilja höra en fundering kring det som gäller avvägningen mellan
              naturresurslagen och plan- och bygglagen. Jag anser nämligen inte
              att det är väl avvägt, även om ministern i sitt svar säger att
              det är det. När man tittar på de överklaganden av plan- och bygglagen
              som både de boende på platsen och i grannkommunen Vellinge gjort
              är enda skälet till avslag, både från länsstyrelsen och från regeringen,
              att man redan fattat beslutet enligt naturresurslagen. Då tycker
              inte jag att man på ett tydligt sätt gjort de avvägningar som
              finns med målkonflikterna.
            </seg>
            <seg n="3557db69">
              Om det handlar om att skapa en smidig process för framtiden ska
              det väl ändå inte ske genom att köra över de människor som påverkas
              mest? Jag skulle vilja att ministern gjorde en liten fundering
              kring den frågeställningen.
            </seg>
          </u>
          <note type="speaker" n="145c9c48">
            Anf. 110 LARS TYSKLIND (fp):
          </note>
          <u who="lars_tysklind_d8e722" xml:id="i-abe8b6c14eccb2de-0" n="5acd7c41">
            <seg n="9627c9b8">
              Fru talman! När det gäller den interpellation som behandlas i
              dag är den ju riktad på lokalisering av vindkraft i Öresund specifikt,
              men både fråga och svar tar upp en hel del mer generella ståndpunkter
              som är applicerbara lite varstans.
            </seg>
            <seg n="3a3b3916">
              Så sent som i måndags hade samhällsbyggnadsministern och jag
              en diskussion om prövning av vindkraft, och vi konstaterade då
              att vi var överens om en del saker åtminstone om två saker, nämligen
              att vindkraften inte skulle kräva annat än miljö- och lokaliseringsprövning
              och att värnandet om miljön och rättssäkerheten måste vara säkrad
              i en effektivare prövningsprocess. Vi var förresten överens om
              ytterligare en sak, att det behövs ett nytt generellt regelverk
              som på ett bra och samordnat sätt kan göra prövningsprocessen
              effektiv. Inte minst gäller det att få fram ett bra underlag i
              prövningsprocessen.
            </seg>
            <seg n="fb7074f5">
              Jag kan instämma i ytterligare en sak i dagens svar. Det gäller
              forskning och kunskap. Det är naturligtvis oerhört viktigt att
              vi kommer fram i de frågorna så att vi får ett bra underlag i
              prövningsprocessen. Det är A och O i sammanhanget.
            </seg>
            <seg n="6e94d4e8">
              När jag läste svaret var det emellertid en sak som gjorde mig
              lite osäker. Det var det som sägs om att man ska behandla vindkraften
              som ett miljöintresse i sig. Då blir min direkta fråga, utifrån
              den diskussion vi hade i måndags: Vad menas med detta? Om det
              gäller ett intresse i sig kan man också ställa sig frågan: Är
              det någon typ av riksintresse eller ska den vägas in i en process
              så att vi talar om någon typ av särbehandling av frågan.
            </seg>
            <seg n="7f69e792">
              Min andra fråga är väldigt direkt: Vad anser samhällsbyggnadsministern
              om yrkesfiskares roll som sakägare vid prövning av havsbaserad
              vindkraft? Det finns en viss oro inom den yrkeskåren för att inte
              kunna vara sakägare i vanlig mening. Det här är ett fritt område,
              men det är trots allt det område där man utövar sitt yrke. Det
              var dessa två frågor jag hade.
            </seg>
          </u>
          <note type="speaker" n="1603aa31">
            Anf. 111 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-65af04803045fb87-1" n="51998439" next="i-50da5d8627484e9e-1">
            <seg n="c3499ac1">
              Fru talman! Jag vill börja med att säga att jag respekterar och
              deltar också gärna i diskussionen på det sätt som Ewa Thalén Finné
              har frågat om. Det finns skäl att reflektera över många delar
              i energipolitiken, och det försöker jag verkligen göra. Jag tycker
              dock inte att det är korrekt att beskriva detta som att det slarvas
              med det, som Ewa Thalén Finné uttryckte det. Inte minst gäller
              det beslutet om etableringen i Lillgrund. Det är verkligen ingen
              fråga som slarvats fram, eller hastats fram, utan den har prövats
              mycket noggrant, uppifrån och ned och fram och tillbaka enligt
              alla de delar som den ska prövas: enligt plan- och bygglagen,
              enligt miljöbalken, genom omfattande remisshantering och omfattande
              funderande. Så jag vänder mig verkligen mot den beskrivning som
              gavs. Sedan kan man ha olika åsikter om utfallet av detta, men
              att ifrågasätta hela processen vore fel. Jag vill mena att den
              har varit mycket noggrann, och ska så också vara.
            </seg>
            <seg n="ebfcab73">
              Det jag har försökt resonera om, och som Lars Tysklind och jag
              också hade en diskussion om i samband med en annan interpellationsdebatt,
              är att vindkraften som energikälla i Sverige fortfarande är ganska
              liten och att vindkraften fortfarande har stor potential att kunna
              växa i Sverige. Det handlar dock inte om att ge en gräddfil till
              vindkraften. Den ska prövas enligt alla aspekter, vilket är mycket
              viktigt att framhålla.
            </seg>
            <seg n="bb9d5692">
              Det jag avsett med en formulering i en artikel, som också framgår
              här, är att betona att vindkraften verkligen är en förnyelsebar
              energikälla, vilket svensk energipolitik alltmer måste bygga på.
              Men jag vill återigen betona: Den ska inte ha en gräddfil. Den
              ska prövas. Det måste tas rimliga hänsyn till de ibland svåra
              avvägningarna där delar jag det som Ewa Thalén Finné sade mellan
              energipolitiska intressen, miljöintressen och de människors intressen
              som bor i omgivningen. Alla dessa aspekter ska på ett rättssäkert
              sätt vägas in. Och det tycker jag verkligen att prövningen, såsom
              den sker i dag, också utgår från.
            </seg>
            <seg n="a653e375">
              När det gäller yrkesfiskarna var de som grupp en av dem som man
              verkligen lyssnade på och förde diskussioner med. Men jag vet
              inte om Lars Tysklind var ute efter just sakägare eller om att
              det är en grupp som man, tillsammans med andra, självfallet måste
              både lyssna på och föra diskussioner med. Som jag säger i mitt
              svar till Ewa Thalén Finné pågår mycket forskning inte bara om
              fisket utan också om vindkraftens eventuella påverkan på fisken
              och den övriga marina miljön. Det är en viktig kunskap som vi
              måste ta till oss i takt med att den växer fram.
            </seg>
          </u>
          <note n="595b7287">
            Anf. 112 EWA THALÉN FINNÉ (m):
          </note>
          <u who="mona_sahlin_minister_2000" xml:id="i-50da5d8627484e9e-1" n="51998439" prev="i-65af04803045fb87-1">
            <seg n="d818c5a7">
              Fru talman! När jag talade om Lillgrund var det utifrån att jag
              har sett många av beslutsunderlagen, men det gäller mer generellt.
              Jag anser att man tidigare slarvade i hela processen därför att
              vindkraft var så bra, och kanske är så bra.
            </seg>
            <seg n="5976b9aa">
              Jag ska mer komma in på sakfrågor. Man fattade beslutet år 2001
              enligt naturresurslagen. Sedan dess har vi fått miljöbalken, och
              sedan har det prövats i miljödomstolen enligt miljöbalken. Många
              av grannkommunerna och de boende känner en stor oro. De tycker
              inte att det mellankommunala samrådet har varit tillfredsställande.
              De tycker inte att frågeställningar om infraljud och hur de påverkas
              när de är ute på stranden längs Öresund är väl belysta och framför
              allt inte väl avvägda.
            </seg>
            <seg n="7514e558">
              Efter att beslutet fattats har bland annat Boverket kommit med
              riktlinjer. Boverket skriver i sina riktlinjer för vindkraftsanläggningar
              i kap. 8 Etablering av vindkraftverk till havs följande: Boverket
              anser att inga fler vindkraftsparker bör uppföras innan kunskap
              har erhållits från pilotanläggningarna.
            </seg>
            <seg n="e071a759">
              Jag har väldigt svårt att se hur man ska kunna se Lillgrund som
              en pilotanläggning med tanke på att det är stort, komplext och
              ligger just där det ligger. Mitt råd till ministern måste därför
              bli: Följ Boverkets anvisningar och studera de anläggningar som
              finns. Bygg inga fler innan frågetecknen har rätats ut.
            </seg>
            <seg n="2c52ebc4">
              Många boende är oroade över buller, infraljud och att inte kunna
              vistas på stranden, balkongen eller uteplatsen. Öresund är för
              skåningar och Skåne, som jag sade, en mycket viktig resurs just
              för friluftslivet och vårt boende.
            </seg>
            <seg n="2a3fac51">
              Jag har haft många kontakter med boende innanför Lillgrund som
              känner en oerhört stor oro. De tycker inte att de här frågorna
              har besvarats på ett för dem tillfredsställande sätt. Jag skulle
              vilja höra en reflexion över de delarna. Det är mycket komplexa
              frågor. Det kan vi vara helt överens om.
            </seg>
            <seg n="252585f3">
              Jag skrev om kustnära och havsbaserad vindkraft. Det kan vara
              ett luddigt sätt att uttrycka det. För mig är havsbaserad vindkraft
              någonting som i grunden står så långt bort att man i princip inte
              kan se det. När det gäller Kriegers Flak kan jag ha en mer positiv
              inställning eftersom det börjar komma så pass långt ut, även om
              jag inte är tvärsäker.
            </seg>
            <seg n="fe8db941">
              Det är dessa avvägningar jag menar. Är det havsbaserat när det
              står två meter ut från stranden, eller var går gränsen? Det är
              lite den balansen det handlar om. Det är klart att varje område
              måste bedömas för sig. Men Öresund är väldigt känsligt.
            </seg>
          </u>
          <note type="speaker" n="21ae5223">
            Anf. 113 LARS TYSKLIND (fp):
          </note>
          <u who="lars_tysklind_d8e722" xml:id="i-abe8b6c14eccb2de-1" n="5acd7c41">
            <seg n="f6db886e">
              Fru talman! Om vi nu talar om sakägare i sammanhanget när det
              är kustnära eller längre ut gäller att ju närmare kusten man är
              desto fler sakägare finns det även i formell mening. Det finns
              fastighetsägare och andra. När man för diskussionen om vindkraft
              har man ibland en känsla av att det är en av anledningarna till
              att man försöker att gå ut till havs där det finns färre sakägare
              och kanske färre konflikter.
            </seg>
            <seg n="847b3245">
              Det var egentligen därför jag tog upp frågan om yrkesfiskets
              roll. Det är en grupp man kan samråda med. Men en sakägare får
              ändå i det här sammanhanget en särställning vid en överprövningsprocess.
              Det är inte helt ointressant att veta om de är sakägare när man
              ändå ger sig in i områden när de traditionellt har sin näring.
              Det var utifrån den synpunkten jag tog upp begreppet sakägare.
            </seg>
          </u>
          <note type="speaker" n="4c3dbca8">
            Anf. 114 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-65af04803045fb87-2" n="51998439" next="i-50da5d8627484e9e-2">
            <seg n="b78fe2dc">
              Fru talman! Jag börjar med att fortsätta den allmänna reflexionen.
              Jag vill verkligen understryka att den debatten är väl värd att
              föra och har också sin plats i all energipolitisk diskussion.
            </seg>
            <seg n="4a625355">
              Det finns en oro. Den ser och hör också jag, och jag kan också
              förstå den. Det jag ville få fram är att den oron finns i många
              delar av energipolitiken. Det tror jag att vi är överens om. Den
              finns hos dem som bor nära ett vindkraftverk. Den finns bland
              dem som bor nära vattenutbyggnad. Den finns hos dem som bor nära
              ett kärnkraftverk, och den finns hos dem som bor nära ett kraftverk.
            </seg>
            <seg n="2641fd32">
              Det finns en oro. Just därför ska prövningen vara så noggrann.
              Det gäller var placeringen är, vilka effekter det får och vilken
              påverkan det har. Det gäller både för dem som absolut är sakägare,
              de mänskliga individerna, men också för dem som inte har samma
              röst. Det är naturen, miljön, djur- och växtliv.
            </seg>
            <seg n="b4118f42">
              Jag tycker att det finns. Men det kan göras på ett smidigare
              och tydligare sätt. Där har regeringen gjort en del förändringar.
              Det är också vad den stora utredningen om plan- och bygglagen
              och miljöbalken handlar om. Det handlar inte om att göra den prövningen
              mindre noggrann utan att den för allas skull kanske kan bli mer
              överskådlig och tydlig.
            </seg>
            <seg n="34e25529">
              Jag delar verkligen uppfattningen att vindkraft som energikälla
              är bra. Den är bra. Den finns, den bygger på naturen, och den
              är förnyelsebar. Den är ett miljöintresse i sig. Men det hindrar
              inte att vi ska pröva den mycket noga. Det gäller placering, lokalisering,
              effekt, påverkan, avstånd, och så vidare.
            </seg>
            <seg n="754ab2ef">
              Låt oss inte göra detta till en motsats. Har jag medverkat till
              det genom det uttryck jag använde ska jag uttrycka det annorlunda.
              Men vi måste gå mot mer av förnyelsebar energi utan att ge avkall
              på den noggranna prövningen. Jag tycker att det är väl avvägt,
              men vi kan göra det ännu tydligare.
            </seg>
            <seg n="0942d5d8">
              Lillgrund är en pilotanläggning. Det är också därför den har
              fått ett så omfattande projektstöd från Energimyndigheten. Det
              är därför som så mycket av forskning också är kopplat till den
              anläggningen. Det gäller bland annat effekten på fisk och den
              marina miljön.
            </seg>
            <seg n="ecb8a50a">
              Vi kommer att dra mycket lärdom som kommer att påverka nästa
              omgång av prövningar av vindkraftverk. Vindkraften i sig är en
              energikälla som jag tror att vi alla är överens om kan och bör
              kunna öka sin andel. Men vi får inte ge avkall på den prövning
              som självklart måste ske.
            </seg>
          </u>
          <note n="0ae0fc12">
            Anf. 115 EWA THALÉN FINNÉ (m):
          </note>
          <u who="mona_sahlin_minister_2000" xml:id="i-50da5d8627484e9e-2" n="51998439" prev="i-65af04803045fb87-2">
            <seg n="a3b67196">
              Fru talman! Då är det som jag befarade att Lillgrund är en pilotanläggning.
              Jag vill inte ha en diskussion om pengar. Jag försöker kanske
              hålla mig mer neutral till vindkraften än vad Socialdemokraterna
              gör generellt. Jag vill inte ha den diskussionen, och jag vill
              i dag inte heller ha en energipolitisk diskussion.
            </seg>
            <seg n="bd6d7981">
              Jag kan tycka att det är tragiskt, om jag får använda det ordet,
              att Lillgrund med sina 48 vindkraftverk i ett område som är oerhört
              känsligt kan bedömas som ett pilotprojekt. Jag vill lyfta ett
              par kanske inte frågeställningar utan mer påståenden.
            </seg>
            <seg n="6fa37dc0">
              Det finns flera aktörer som anser att Öresund är olämpligt för
              vindkraft. Det fanns till exempel en utredning, SOU 1988:32, som
              nu i och för sig är ganska gammal, som inte anser att Öresund
              ska ha vindkraft.
            </seg>
            <seg n="0fd22f44">
              Läser man konsekvensanalysen från Länsstyrelsen i Skåne framgår
              att man redan har fattat beslut om Lillgrund. Men man anser att
              det inte är lämpligt med vindkraft just i Öresund.
            </seg>
            <seg n="6fc4f856">
              Länsstyrelsen är statens egen myndighet som har uppdrag av regeringen
              att finna platser för lokalisering av vindkraft, och den är negativ
              till Öresund. Mot bakgrund av det känns det otillfredsställande
              att regeringen har godkänt Lillgrund som ett pilotprojekt med
              alla de frågetecken som likväl finns om vindkraften.
            </seg>
            <seg n="f14d61b3">
              Jag vill ha mer forskningsresultat. Jag tycket inte att de som
              bor så pass nära och är så många, flera hundratusen, ska påverkas
              och vara försökskaniner. Tänk om det framkommer att infraljudet
              påverkar människor negativt och att stränderna blir oanvändbara.
              Ska vi då riva det här pilotprojektet? Mitt råd till ministern
              blir: Riv upp beslutet.
            </seg>
          </u>
          <note type="speaker" n="04f03188">
            Anf. 116 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-37" n="51998439">
            <seg n="002e4940">
              Fru talman! Jag ska fatta mig mycket kort. Regeringen ser verkligen
              inga skäl alls att riva upp beslut om en verksamhet som inte ens
              har påbörjats och som även har prövats i alla de här aspekterna.
              Jag vänder mig därför mot uttrycket försökskaniner. Det skulle
              passa om man inte alls hade prövat detta enligt miljökraven och
              om man inte alls hade gjort de här stora avvägningarna och verkligen
              prövat alla aspekter både när det gäller människor och djur och
              påverkan på näromgivningen.
            </seg>
            <seg n="e759117d">
              Uppenbarligen har vi olika aspekter och ingångar, och det får
              vi respektera. Jag tänker inte fullfölja uppmaningen att riva
              upp beslutet. Men jag tror att vi alla tre som har deltagit i
              debatten med spänning ser fram emot den ytterligare lärdom som
              kommer. Vi har visshet om att det här måste få betydelse för den
              fortsatta hanteringen av vindkraften. Vi lär återkomma till frågan.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="3693185e">
            5 § Svar på interpellation 2004/05:489 om investeringsbidrag
            för bostadsbyggande
          </note>
          <note type="speaker" n="100304f3">
            Anf. 117 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-38" n="51998439">
            <seg n="570887c3">
              Fru talman! Nina Lundström har frågat mig vilka åtgärder jag
              avser att vidta med anledning av att ramen för investeringsbidragen
              inte nyttjas och vad jag avser att vidta för åtgärder med anledning
              av att bidragen inte motverkat segregation utan tvärtom bidragit
              till ökad segregation. Hon har också frågat mig vilka åtgärder
              jag avser att vidta med anledning av att bidragen inte leder till
              långsiktigt hållbar utveckling.
            </seg>
            <seg n="299c0647">
              Nina Lundströms frågor berör olika delar av regeringens bostadspolitiska
              insatser. Vad gäller utnyttjandet av ramen för investeringsbidrag
              för anordnande av hyresbostäder så har hälften av ramen intecknats
              hittills. Då återstår dessutom nästan två år för att utnyttja
              stödformen. Det är dock noterbart att i Helsingfors är utnyttjandegraden
              lägre än i övriga landet. Enligt erfarenheter från tidigare stöd
              vet vi att utnyttjandet i Helsingfors oftast är senarelagt i förhållande
              till övriga riket. Boverkets försiktiga bedömning är att byggandet
              av bostäder kommer att fortsätta att öka de närmaste åren, inte
              minst i Helsingfors, som har en målsättning om ett kraftigt ökat
              byggande under denna mandatperiod.
            </seg>
            <seg n="519bbf33">
              Boverket konstaterar i sin rapport Många mål få medel att investeringsstöden
              till hyresrätter har haft god träffsäkerhet och effekt på såväl
              omfattningen av som inriktningen på bostadsbyggandet. Vidare framkommer
              att hyresnivåerna har blivit märkbart lägre än vad de annars skulle
              ha varit samt att de som har flyttat in i dessa bostäder i förhållandevis
              hög grad har varit hushåll med en relativt svag ställning på bostadsmarknaden.
              Det här innebär en förskjutning av inriktningen på bostadsbyggandet
              mot en ökad produktion av hyresrätter. Den nybyggnation av bostäder
              som förekommit sedan 1995 har inte bidragit till att minska segregationen
              eftersom den främst har varit inriktad på mer exklusiva bostadsrätter.
              Investeringsstimulanserna har sedan de infördes 2001 hittills
              medfört att ungefär 22 000 hyreslägenheter har beviljats produktionsstöd.
              Som jämförelse färdigställdes under 2001 knappt 2 300 hyreslägenheter
              i hela landet medan det mellan juli 2003 och juni 2004 beslutades
              om stöd för drygt 4 700 hyreslägenheter.
            </seg>
            <seg n="c18419e1">
              Genomförda pilotprojekt via Byggkostnadsforum visar också på
              ett ökat intresse från marknaden för att bearbeta byggkostnaderna
              och att bygga hyresrätter. Det är mycket glädjande att det nu
              byggs fler bostäder med hyresnivåer som är överkomliga för bredare
              befolkningsgrupper.
            </seg>
            <seg n="d207dad1">
              Regeringen arbetar med att ta fram mål och mått för att bättre
              kunna följa utvecklingen på integrationsområdet. I detta arbete
              ingår att ta fram mål för integration i bostadsperspektiv. Utgångspunkten
              för arbetet är målen för både integrations- och bostadspolitiken.
            </seg>
            <seg n="4927e3e4">
              Av Boverkets utredning framgår vidare att utvärderingen genomförts
              i ett läge då en del av de stöd som ska utvärderas har funnits
              under en ytterst begränsad tid, vilket gör att underlaget för
              analysen har varit begränsat. Ett annat problem i sammanhanget
              är att det förekommer stora eftersläpningar i annan statistik
              som behövs i en sådan här utvärdering. När det gäller denna typ
              av stöd ligger det i sakens natur att effektiviteten inledningsvis
              påverkas av att man gynnar projekt som redan är påbörjade. För
              att bedöma effektivitet krävs att stödet varit verksamt under
              en viss tid. Boverket konstaterar därför att utvärderingen i vissa
              stycken måste betraktas som preliminär. Regeringen har därför
              uppdragit åt Boverket att vidare utvärdera investeringsstöden
              efter stödperiodens utgång.
            </seg>
            <seg n="1f278abd">
              Låt oss därför inte dra för höga växlar av Boverkets utvärdering
              utan invänta de kompletterande analyserna. Rapporten Många mål
              få medel kommer dock självfallet att beaktas i regeringens arbete
              kring framtidens bostadsfinansieringssystem.
            </seg>
            <seg n="5e0878cc">
              Regeringen har som bekant tillsatt en arbetsgrupp med uppgift
              att genomföra en genomlysning av det nuvarande systemet för bostadsfinansiering,
              bostadssubventioner och kapitalförsörjning. Arbetsgruppen ska
              också analysera vilken framtida roll staten bör ha i detta system.
              Uppdraget ska redovisas före sommaren. Jag kan självfallet inte
              föregripa vare sig gruppens förslag eller regeringens ställningstagande
              till förslagen i debatten i dag, men ser fram emot att få diskutera
              förslagen senare.
            </seg>
            <seg n="2d6440e1">
              Avsikten är dock att regeringen ska presentera ett nytt system
              för bostadsfinansiering som ska kunna träda i kraft från den 1
              januari 2007. Målet är att skapa ett långsiktigt stabilt system
              med neutrala, enkla och tydliga regler som främjar de bostadspolitiska
              målen.
            </seg>
          </u>
          <note type="speaker" n="e05643d0">
            Anf. 118 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-767eb67b7a90e903-0" n="46f98de6">
            <seg n="d6c85b39">
              Fru talman! Jag börjar med att tacka för svaret, och jag vill
              med en gång här inledningsvis säga att jag saknade svaret på en
              av frågorna i interpellationen. Det var den om långsiktigt hållbar
              utveckling. Jag hoppas att statsrådet återkommer till detta i
              debatten.
            </seg>
            <seg n="f4d4c466">
              Skälet till att väcka interpellationen om den utvärdering som
              är gjord av Boverket är att jag fäste mig vid två specifika synpunkter
              under bostadsutskottets utfrågning, där Boverket deltog och även
              presenterade delar av sina slutsatser i rapporten om mål och medel.
            </seg>
            <seg n="9cb83ada">
              Den första är att de investeringsbidrag som regeringen har förordat,
              som riksdagen har beslutat om och som jag och Folkpartiet inte
              är förtjusta i, har tydliga tendenser att inte bidra till att
              lösa segregationsproblematiken, utan de ser tvärtom till att öka
              på den.
            </seg>
            <seg n="ae00cd19">
              Den andra är att det inte finns någonting som tyder på att målen
              om långsiktigt hållbar utveckling nås i och med detta.
            </seg>
            <seg n="33b2f640">
              Jag vill dock påminna om vad som står i propositionen om stimuleringsstimulans.
              Det gäller proposition 2002/03:98, s. 11, där det står att det
              dock är viktigt att byggandet blir långsiktigt hållbart.
            </seg>
            <seg n="3ab3e660">
              Man kan konstatera att statsrådet menar att man inte ska dra
              för stora växlar på rapporten. Jag tycker bara att signalen om
              att de bostadspolitiska målen inte uppnås med det bidrag som har
              fastställts i alla fall borde rendera en debatt om vad man ska
              göra utifrån detta.
            </seg>
            <seg n="9858227b">
              Det finns andra exempel i rapporten från Boverket som jag också
              tycker är intressanta. På s. 16 säger man att ytkravet, det vill
              säga att bostäderna inte får vara större än 70 kvadratmeter, är
              en stupstock.
            </seg>
            <seg n="9d7eb83c">
              Det finns också uppenbara problem med stimulanserna i och med
              att exempelvis Helsingforssregionen, som fick en extra miljard
              avsatt, inte har sökt bidragen. Det har ansökts om ungefär 400
              miljoner, men däremot är det en stor skillnad mellan ansökningar
              och de faktiska utbetalningarna så småningom. Jag menar att bidragen
              uppenbarligen har fört ett antal problem med sig. Tidigare har
              jag påpekat att marknaden någonstans har sett stora bekymmer med
              dem. De har inte varit förstahandsalternativet.
            </seg>
            <seg n="06d4b61a">
              Jag välkomnar också debatten om andra typer av insatser och att
              stimulera att fler ska kunna äga sin bostad.
            </seg>
            <seg n="2ca80472">
              För att återgå till diskussionen om segregationen och långsiktigt
              hållbar utveckling skulle jag vilja veta en sak. Utifrån de farhågor
              som finns och de exempel som nämns i rapporten finns det några
              initiativ som statsrådet avser att vidta för att i så fall rikta
              om och på något sätt förändra så att man inte späder på situationen
              och dessutom inte uppnår målet om långsiktigt hållbar utveckling?
            </seg>
            <seg n="d95be51d">
              Finns det anledning att fortsätta och att tala för att man ska
              använda sig av de här bidragen när de inte tillfredsställer de
              mål som finns för bostadspolitiken?
            </seg>
            <seg n="34d447c7">
              Jag tycker att det är en viktig diskussion att föra utöver den
              tidigare kritik som jag har riktat mot bidragen. Framför allt
              gäller den att de mål som är satta inte uppnås. Det borde göra
              att statsrådet tänker till och funderar över vad man kan göra.
            </seg>
            <seg n="8b145bd3">
              Jag är intresserad av att höra det. Inte minst gäller det den
              senare frågan, som inte är besvarad i interpellationssvaret. Den
              handlar om att det finns bidrag som inte leder till det som angavs
              i propositionen. Man uppnår alltså inte målet om långsiktigt hållbar
              utveckling.
            </seg>
          </u>
          <note type="speaker" n="54fd3267">
            Anf. 119 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-39" n="51998439">
            <seg n="1aa097d2">
              Fru talman! Det jag ville säga med uttrycket dra inte för stora
              växlar var att jag tror att både Nina Lundström och jag är mycket
              besjälade av att det behöver göras förändringar i bostadsfinansieringssystemet.
              Det är väldigt viktigt att ha rätt analys, kunskap och bakgrund
              för att träffa så rätt som det bara går i den ibland mycket snåriga
              och mycket komplicerade bild som bostadsfinansieringssystemet
              bland annat är. Därför tycker jag att det var viktigt att konstatera,
              som Boverket självt också säger, att Boverket i vissa avseenden
              behöver mer tid och underlag, framför allt att den period som
              en del av de här stöden måste fungera är något kort ännu. Det
              var respekt för detta som jag ville uttrycka.
            </seg>
            <seg n="128b94e4">
              Regeringen har ju själv beställt denna översyn därför att vi
              också känner att man behöver se över de bostadspolitiska målen
              i förhållande till hur de olika stödformerna har fungerat: Hjälper
              det, stjälper det, är det rätt mål, är det rätt åtgärder, får
              det den effekt som behövs?
            </seg>
            <seg n="54dc3e6d">
              Vi tar redan nu med stort allvar Boverkets rapport men tror att
              det finns ännu mer kunskap att hämta. Vi har därför bett Boverket
              att fortsätta det arbetet.
            </seg>
            <seg n="e1a8121e">
              Några punkter har vi dock redan diskuterat, Nina Lundström och
              jag, och jag vill bara understryka min åsikt där igen: Frågeställningen
              om dessa 70 kvadratmeter är orimlig sett i dagens läge. Det tycker
              jag ska förändras. Det har jag uttryckt förut, och det gör jag
              gärna nu med. Det gäller att se inte bara på den här typen av
              insatser utan ha lite bredare tankar om bostadspolitiken för att
              se hur segregationen ska kunna åtgärdas.
            </seg>
            <seg n="53873670">
              Vi har tidigare diskuterat hur vi kan åstadkomma mer av blandade
              upplåtelseformer i ett och samma bostadsområde. Vi har också haft
              en diskussion, och där tycker vi lite olika, om förmedling av
              lägenheter. Det är också någonting som kan underlätta när det
              gäller segregation bland dem som bor i lägenheter, inte bara det
              att upplåtelseformerna blir annorlunda.
            </seg>
            <seg n="ff3540ad">
              Därtill vill jag betona att det som varit en av poängerna med
              att bilda det nya Samhällsbyggnadsdepartementet var sambandet
              mellan energi- och bostadspolitiken. När det gäller hållbar utveckling
              är det helt avgörande.
            </seg>
            <seg n="467e8d48">
              Vårt departement jobbar nu med, vilket jag också uttryckt tidigare,
              ett nationellt program för energieffektivisering och energismart
              byggande. Det handlar väldigt mycket om att få nybyggnationen
              av bostäder att vara mer hållbar vad gäller byggmaterial, byggstil
              och också ur energisynpunkt. Det område där jag fört in både segregation
              och energi är ombyggnation av våra stora miljonprogramsområden.
              Där öppnar sig en stor möjlighet att göra den ombyggnaden med
              hållbar utveckling och energieffektivitet för ögonen.
            </seg>
            <seg n="5be2bdd4">
              Allt det arbete som Nina Lundström berör ligger i sin linda just
              nu för ställningstagande ett nytt bostadsfinansieringssystem,
              en ny inriktning på målen för bostadspolitiken, en ny inriktning
              för energipolitiken så att den också träffar och stimulerar energieffektivitet
              och energismarthet i byggande och ombyggande och ger kampen mot
              segregationen en större roll i bostadspolitiken i stort.
            </seg>
            <seg n="edf267c6">
              När arbetsgruppens förslag kommer i sommar kommer vi lite närmare
              den konkreta diskussion som jag är övertygad om att Nina Lundström
              och jag i interpellationer under lång tid framöver kommer att
              föra.
            </seg>
          </u>
          <note type="speaker" n="e4ea001d">
            Anf. 120 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-767eb67b7a90e903-1" n="46f98de6">
            <seg n="fc6a4ea2">
              Fru talman! De långsiktiga visionerna och det långsiktiga arbetet
              är nog så viktiga att diskutera. Vad gäller bostadsfinansieringssystem
              delar jag uppfattningen att där måste vi göra mer. Det gläder
              mig att statsrådet i dag anser och upprepar att ytbegränsningen
              och bidragen inte har varit tillfredsställande och inte har lett
              till att man har nått målen. Kommunerna har också varit mycket
              kritiska.
            </seg>
            <seg n="c94feea5">
              Men grundfrågan för dagens debatt är att de här investeringsbidragen
              handlar om mycket pengar. Bara i en av regionerna handlar det
              i dag uppskattningsvis om minst 600 miljoner kronor, kanske mycket
              mer, för man kommer kanske inte att göra de här utbetalningarna.
              Likadant ser det ut i andra regioner.
            </seg>
            <seg n="47f5a7f1">
              Det finns stora behov inom många olika delar. I vissa bostadspolitiska
              debatter diskuterar vi kvinnojourer. Det handlar om äldres rätt
              till boende och många olika typer av insatser. Det handlar om
              bostadsbidrag och annat. Då kan jag tycka att vore det intressant
              att diskutera de bidrag som finns och som inte nyttjas fullt ut.
              Finns det skäl att stimulera, forcera och försöka få aktörerna
              på marknaden att använda sig av dem om man inte uppfyller de bostadspolitiska
              målen? Jag vet att regeringen i många avseenden visar en ganska
              stor kreativitet på hur man kan se till att de befintliga anslagen
              faktiskt konverteras till annat. I mitt utskott har vi varit vana
              vid att det har funnits bidrag för ekologiskt byggande och mycket
              annat. Där man inte har nått målen har regeringen valt att genom
              tilläggsanslag se till att faktiskt använda pengarna till andra
              saker. Vi har haft vår uppfattning i Folkpartiet om vad de skulle
              kunna användas till.
            </seg>
            <seg n="fbaad887">
              Poängen är följande. Man upptäcker att faktiskt de två delar
              som bidragen syftade till, framför allt ökat bostadsbyggande och
              att råda bot på segregation och få långsiktigt hållbar utveckling,
              inte fungerat. Det står tydligt i Boverkets rapport: Det har till
              exempel inte bidragit till att lösa upp den bebyggelsemässiga
              och etniska segregationen. Nyproduktionen under de senaste tio
              åren har snarare förstärkt segregationen. Inte heller kan vi se
              att stöden påverkat bostadsbyggandet i hållbar riktning.
            </seg>
            <seg n="b96b2c72">
              Det avsnittet handlar bara om de statliga subventionerna.
            </seg>
            <seg n="f6fdc5ba">
              Då kvarstår min fråga. Det finns ett handlingsutrymme för regeringen
              och statsrådet att använda det här utrymmet till någonting annat
              och viktigare. När man inte når de bostadspolitiska målen, när
              man inte råder bot på segregationen, när man inte klarar långsiktigt
              hållbar utveckling, finns det skäl för regeringen och statsrådet
              att fortsätta att propagera för att just de här bidragen är väldigt
              viktiga att använda sig av? Jag tror att det finns mycket viktigare
              områden att i så fall avsätta dessa pengar till där man kan arbeta
              mer aktivt med att uppnå både ökat bostadsbyggande och de mål
              som är så viktiga i det stora bostadspolitiska sammanhanget, det
              vill säga mindre av segregation och ökade möjligheter för långsiktigt
              hållbar utveckling. Det gäller att se till att pengarna används
              på ett effektivt och bra sätt.
            </seg>
            <seg n="30c92a7d">
              Det skulle vara intressant att avslutningsvis få höra om statsrådet
              ser den möjligheten. Har ni funderat på vad man i stället kan
              göra med dessa många miljardbelopp totalt sett?
            </seg>
          </u>
          <note type="speaker" n="8f3e09d8">
            Anf. 121 Samhällsbyggnadsminister MONA SAHLIN (s):
          </note>
          <u who="mona_sahlin_minister_2000" xml:id="i-fc761437b9058a13-40" n="51998439">
            <seg n="ee8ae739">
              Fru talman! Först vill jag understryka att jag verkligen menar
              att frågan om bostadspolitikens roll när det handlar om att bekämpa
              segregationen och om hållbar och energismart utveckling är oerhört
              viktig och måste ha en större vikt än hittills. Då kan man uttrycka
              det så här jag får förhålla mig lite mer försiktigt än vad Nina
              Lundström kanske skulle önska: Det går inte i dag att riktigt
              veta hur mycket av stödet som går åt och vad som inte går åt.
              Man kan uttrycka det också så här: Det är inte helt lätt att i
              dag se hur stort handlingsutrymmet är för den typen av frågor
              som Nina Lundström väckte.
            </seg>
            <seg n="8b4516b4">
              Jag kan lova att jag håller ett mycket vakande öga över den utvecklingen.
              Självfallet ska dessa resurser användas på bästa och effektivaste
              sätt. Finns det handlingsutrymme för att göra en annan prövning
              av det kommer jag självfallet inte att tveka inför det. Men jag
              tycker att frågan är lite tidigt väckt. Det är lite svårt att
              dra så stor växel som Nina Lundström i dag gör. Men frågan är
              berättigad, och jag tar den på allvar.
            </seg>
          </u>
          <note type="speaker" n="15c05cf5">
            Anf. 122 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-767eb67b7a90e903-2" n="46f98de6">
            <seg n="9796530c">
              Fru talman! Jag välkomnar statsrådets svar. Jag tycker att det
              är alldeles utomordentligt att den möjligheten till omprövning
              ses även av regeringen. Erfarenheten i bostadsutskottet visar
              att vi har haft en rad olika investeringsbidrag. Oavsett om de
              varit för byggande av studentbostäder, ekologiskt byggande har
              man i efterhand kunnat påvisa att om man inte använt utrymmet
              och haft bemyndiganden, har regeringen i vissa avseenden återkommit
              och valt att omprioritera.
            </seg>
            <seg n="be956486">
              Investeringsbidraget visar också att det finns ett sådant utrymme.
              Det jag har varit bekymrad över är att jag har hört regeringsföreträdare
              eller statsrådet i debatterna ibland gett uttryck för att det
              har varit ett självändamål med att bidraget skulle användas.
            </seg>
            <seg n="81bc3621">
              Har man inte fler ansökningar och därför inte kan använda det
              ekonomiska utrymme som finns borde man tänka om. Det här bidraget
              omfattar 1 miljard, och detta handlar om 400 miljoner, så det
              finns alltså ett väldigt stort utrymme kvar.
            </seg>
            <seg n="cb7263c0">
              Jag tycker inte heller att man ska ha prestige i dessa frågor,
              utan det är sunt att tänka om. Det viktiga här är att det finns
              ett bostadspolitiskt mål. Boverket fick ju i uppdrag att titta
              på de medel som fanns att tillgå för att man ska uppnå målet.
              Är det rimligt? Når man de målen med de olika typer av investeringsbidrag
              som finns?
            </seg>
            <seg n="110267fa">
              Jag tog signalen på största allvar. Jag håller med om att det
              säkert krävs mer av analyser. Men signalen på dessa två punkter
              var väldigt entydig. Jag tycker att det finns all anledning att
              ta fasta på detta och se till att pengarna används på ett vettigt
              och effektivt sätt. Framför allt är det viktigt att nå målen.
            </seg>
            <seg n="0514be33">
              Sedan har vi helt olika uppfattningar om investeringsstimulansen
              i sig. Vi yrkade avslag på det förslaget. Men det lovar ändå gott
              att statsrådet kommer att överväga om man kan göra någonting annat.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="4f0fa84b">
            6 § Svar på interpellation 2004/05:410 om äldres rätt att välja
            boende
          </note>
          <note type="speaker" n="55505580">
            Anf. 123 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-8" n="da18dbd5">
            <seg n="0896a0bd">
              Fru talman! Nina Lundström har frågat samhällsbyggnadsminister
              Mona Sahlin vad hon avser att göra för att möjliggöra äldres rätt
              till valfrihet i boendet. Interpellationen har överlämnats till
              mig för besvarande.
            </seg>
            <seg n="131c5b85">
              Äldrepolitiken har som mål att äldre ska kunna leva ett aktivt
              liv och ha inflytande i samhället och över sin vardag, kunna åldras
              i trygghet och med bibehållet oberoende, bemötas med respekt samt
              ha tillgång till god vård och omsorg. Målen ger stöd för högt
              ställda förväntningar på hur samhällets insatser ska utformas.
            </seg>
            <seg n="a9da7fc5">
              Möjligheterna att bo kvar har alltsedan ädelreformens tillkomst
              förbättrats kontinuerligt. Det har blivit allt vanligare att också
              personer med omfattande behov av vård och omsorg kan bo kvar.
              Tillgången till lämpliga bostäder för äldre har förbättrats. Bidragen
              för anpassning av bostäder är också betydelsefulla liksom omfattningen
              och kvaliteten i de insatser som vården och omsorgen erbjuder.
              Utvecklingen kan beskrivas som positiv i väldigt många avseenden.
            </seg>
            <seg n="2e2d6c87">
              Det är för dem med behov av särskilt stöd som kommunerna har
              en skyldighet att inrätta särskilda boendeformer. Jag oroas av
              rapporter om att kommuner inte klarar att verkställa sina egna
              beslut om särskilt boende inom rimlig tid eller meddelar avslagsbeslut
              trots att man konstaterat att behov finns. I betänkandet Beviljats
              men inte fått från utredningen om verkställighet av vissa gynnande
              kommunala beslut lämnas flera förslag till lagändringar som för
              närvarande bereds inom Regeringskansliet.
            </seg>
            <seg n="3091cda4">
              De särskilda boendeformerna genomgår på många håll en kraftig
              omstrukturering där gammalt byggs om eller ersätts med nytt och
              modernt. Fortfarande finns det fler än 3 000 personer som delar
              rum i särskilt boende med någon annan än make eller maka. De bostäder
              som avvecklats som särskilda boendeformer har till stor del utgjorts
              av flerbäddsrum i äldre före detta institutioner som nu byggts
              om eller lagts ned helt och hållet. Många servicehus som inte
              längre bedöms motsvara kraven för den omfattande omvårdnad som
              många äldre behöver har avvecklats som särskilda boenden. Socialstyrelsen
              redovisar i Vård och omsorg om äldre , lägesrapport 2004 att minskningen
              av antalet personer i särskilt boende vägs upp av en lika stor
              ökning av antalet personer med hemtjänst. Sammantaget finns det
              tecken på att minskningen av antalet bostäder i särskilda boendeformer
              går för fort. Jag följer noga hur läget kring de särskilda boendeformerna
              utvecklas.
            </seg>
            <seg n="9f8e3c2b">
              Hur verksamheten ska organiseras och styras är frågor som hanteras
              i respektive kommun. Privata entreprenörer ger i dag hjälp till
              9 % av äldre med hemtjänst. Av de äldre i särskilt boende är det
              13 % som bor i en bostad där verksamheten utförs av en entreprenör.
              I 15 kommuner finns det ett kundvalssystem inom hemtjänsten, och
              i 7 kommuner finns det ett kundvalssystem inom de särskilda boendeformerna.
              Ytterligare några kommuner planerar att införa kundval.
            </seg>
            <seg n="925ac1ba">
              Ökade valmöjligheter är tilltalande men inte helt okomplicerade
              att åstadkomma inom särskilt boende. När ett behov av särskilt
              boende har konstaterats ska ett gynnande beslut fattas och beslutet
              verkställas omedelbart. Lagstiftningen öppnar således inte för
              någon egentlig möjlighet att ställa sig i kö till bostad på något
              visst ställe. Om det finns plats ledig utgår jag dock från att
              kommunerna gärna tillmötesgår den enskildes önskemål.
            </seg>
            <seg n="fcafb473">
              Rätten att flytta finns inskriven i socialtjänstlagen. Den som
              vill flytta och behöver särskilt boende ansöker om bistånd i den
              kommun man vill flytta till och blir prövad på samma sätt som
              den som redan bor där.
            </seg>
            <seg n="4d35b81c">
              Jag håller med Nina Lundström om att det är viktigt att äldre
              personer måste få sina vanor och livsmönster respekterade. Alla
              har sin unika livshistoria. Det är viktigt att personal i hemtjänst
              och särskilt boende ges stöd för att öka sina kunskaper om bemötande
              av äldre som individer med behov av stöd som också är anpassat
              till livsstil och kultur. Med ökad kompetens kan äldres känsla
              av trygghet stärkas både i den egna bostaden och i särskilda boendeformer.
              Regeringens fleråriga satsning på Kompetensstegen syftar till
              att genom kompetensutveckling nå ökad kvalitet inom vård och omsorg.
              Med insatser via Kompetensstegen kan utvecklingen drivas framåt
              i exempelvis frågor om bemötande av och inflytande för enskilda
              äldre personer.
            </seg>
          </u>
          <note type="speaker" n="dc12c559">
            Anf. 124 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-767eb67b7a90e903-3" n="46f98de6">
            <seg n="f927d53e">
              Fru talman! Jag vill börja med att tacka statsrådet för svaret.
            </seg>
            <seg n="7b775a72">
              I svaret säger statsrådet: Äldrepolitiken har som mål att äldre
              ska kunna leva ett aktivt liv och ha inflytande i samhället och
              över sin vardag, kunna åldras i trygghet och med bibehållet oberoende,
              bemötas med respekt samt ha tillgång till god vård och omsorg.
              Jag delar självfallet den uppfattningen. Det här är ett oerhört
              viktigt mål inom äldrepolitiken.
            </seg>
            <seg n="59310a17">
              Som bostadspolitiker och förtroendevald kommer man ibland till
              en punkt där man verkligen måste sätta sig ned och fundera över
              hur det fungerar i verkligheten. Personligen har jag blivit väldigt
              djupt berörd av några exempel där människor har kontaktat mig
              och berättat om sina anhöriga, deras livsöden och deras sista
              resa i livet. Det är också ett av skälen till att jag har interpellerat
              om detta.
            </seg>
            <seg n="320bbb4d">
              Som statsrådet säger är det viktigt med målen. Men jag kan konstatera
              att det är en bra bit kvar innan våra äldre får uppleva att de
              med bibehållet oberoende kan åldras i trygghet och ha makt över
              sin vardag.
            </seg>
            <seg n="9deb9334">
              De livsöden som jag har följt och speciellt en äldre herres livssituation
              visar hur viktigt det är att sätta den enskildes önskemål i fokus.
            </seg>
            <seg n="d4e8cdea">
              Statsrådet svarar: Om det finns plats ledig utgår jag dock ifrån
              att kommunerna gärna tillmötesgår den enskildes önskemål. Jag
              kan tyvärr konstatera att så inte alltid är fallet, och också
              i de fall där de ekonomiska argumenten inte är aktuella, när önskemålet
              inte var dyrare. Även om det inte fanns platsbrist att det skulle
              finnas en köproblematik eller att det fanns många lediga platser
              i hemkommunen kan jag konstatera verkligheten ibland inte ter
              sig så som man skulle önska.
            </seg>
            <seg n="c1136231">
              Därför har jag ställt frågan: Vad ser statsrådet för möjligheter
              att öka de äldres valfrihet? Jag tycker att detta är en oerhört
              väsentlig fråga, och det handlar inte bara om den äldre personen
              i sig, utan också om de anhöriga som upplever att de får stånga
              pannan blodig och kämpa. Ändå når de inte ända fram i olika avseenden.
              Frågan är alltså: Hur kan man öka de äldres valfrihet?
            </seg>
            <seg n="302539f3">
              Jag menar att man ska vara uppmärksam också på den problematik
              som finns. Jag är väl införstådd med att kommunernas ekonomi,
              deras kostnadsansvar och detta med hur valfriheten förhåller sig
              till ekonomin är en viktig och väsentlig fråga. Men när man upptäcker
              att det inte finns ett sådant argument i botten måste man ändå
              fundera över hur man kan stärka de äldres rättigheter.
            </seg>
            <seg n="3c7f3bb3">
              Det är min första fråga. Jag kommer i mitt nästa inlägg att ställa
              en annan fråga, och den handlar om de äldre som talar ett helt
              annat språk och som på grund av demens med mera inte klarar av
              att bo i det som erbjuds.
            </seg>
            <seg n="f43cb929">
              Men jag skulle vilja höra statsrådets uppfattning i grundfrågan
              utifrån den interpellation som är ställd: Hur stärker man den
              äldres valfrihet?
            </seg>
          </u>
          <note type="speaker" n="adb3e76a">
            Anf. 125 DAN KIHLSTRÖM (kd):
          </note>
          <u who="dan_kihlstrom_63fd18" xml:id="i-e503864748e4b359-0" n="138980eb">
            <seg n="4d928817">
              Fru talman! Det här är en mycket viktig och aktuell interpellation.
              Jag håller med Nina Lundström om att det är en bra bit kvar tills
              de här frågorna blir lösta.
            </seg>
            <seg n="010781d3">
              Det handlar egentligen om flera saker, inte minst om trygghet
              och respekt. Precis som Nina Lundström nämner i sin interpellation
              har de äldre minst lika stor rätt som vi andra att bestämma hur
              man själv vill bo och välja den service och den vård man önskar.
            </seg>
            <seg n="fd3ee752">
              Många vill bo kvar i sin lägenhet eller sitt hus, och då måste
              vi skapa förutsättningar för att det ska vara möjligt. Samtidigt
              är det väldigt många som inte vill bo kvar av olika anledningar,
              och då ska de äldre ha rätt till det boende som krävs i den situationen.
              Valfrihet måste vara en ledande princip för äldres boende.
            </seg>
            <seg n="3d2beb65">
              Vi kristdemokrater ser det som en social rättighet att människor
              ska kunna bo kvar i sina bostäder om de vill det. Men för att
              det ska vara möjligt krävs det också lämpliga bostäder, och det
              kan bara åstadkommas om hänsynen till de äldres behov tas in i
              planeringen i ett så tidigt stadium som möjligt.
            </seg>
            <seg n="6def0728">
              När det gäller bostadsplanering tror jag att det är viktigt att
              de äldre kan bo kvar i sin invanda miljö. För äldre som har avslutat
              sitt yrkesverksamma liv är bostaden utgångspunkten för i stort
              sett alla aktiviteter. Eller jag skulle vilja uttrycka det så
              här: Den egna bostaden blir inte mindre viktig ju äldre man blir.
              Precis som nämnts finns det alltför många exempel på att äldre
              flyttas eller inte flyttas mot sin vilja. Här kommer respekten
              in igen.
            </seg>
            <seg n="5a385445">
              Som jag sade tillbringar de äldre en större del av sin tid i
              hemmet och i närmiljön. Det ställer stora krav på serviceutbud,
              trafikmiljö, tillgång till uteplatser, närhet till vänner, dagcentrum
              och olika verksamheter allt för att upprätta känslan av oberoende,
              att man klarar sig själv. För att kvarboendet ska vara realistiskt
              och i en sådan omfattning som kan förväntas efterfrågas krävs
              det att mängden lägenheter som är anpassade till äldres behov
              ökar.
            </seg>
            <seg n="eb3a4ff6">
              Som jag sade inledningsvis är det lika viktigt att skapa förutsättningar
              för äldre att kunna byta till seniorboende eller särskild boendeform
              när den äldre så önskar. Steget från den egna bostaden direkt
              till särskild boendeform innebär ofta en alltför stor förändring
              för den enskilde. Därför bör alternativa idéer för äldres boende
              stimuleras.
            </seg>
            <seg n="f4517265">
              Det är väsentligt att seniorlägenheter som är speciellt utformade
              med tanke på framtida sämre rörlighet byggs såväl med bostadsrätt
              som med hyresrätt, så att inte personer utan möjlighet till egen
              kapitalinsats exkluderas från boende särskilt riktat till äldre.
            </seg>
            <seg n="853b3462">
              Jag vill till slut göra en liten jämförelse. Regeringen har ju
              tillsatt en ungdomsbostadssamordnare. Men vad jag förstår saknas
              en instans som tar sig an framtidens kanske svåraste bostadspolitiska
              fråga, nämligen äldreboendet. Som ett led i arbetet med att stärka
              kunskaperna kring äldres boende föreslår vi kristdemokrater i
              en omfattande äldreboendemotion att ett forum för äldres boende
              ska inrättas. Forumet ska bidra till att ge större uppmärksamhet
              på äldres boendesituation och att man ska hitta nya lösningar.
            </seg>
            <seg n="16d39ab7">
              Det skulle vara intressant att höra statsrådets synpunkter på
              det förslaget när det gäller äldres boende.
            </seg>
          </u>
          <note type="speaker" n="b7ecc011">
            Anf. 126 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-9" n="da18dbd5">
            <seg n="8ba45240">
              Fru talman! Jag delar helt Nina Lundströms bedömning att det
              här är en mycket svår och allvarlig fråga för de inte så få personer
              som inte får sina önskemål tillgodosedda. Det kan vara betydande
              problem för den äldre person med stora vårdbehov som inte får
              plats i ett särskilt boende.
            </seg>
            <seg n="4b993be0">
              Vi har problem när det gäller valfriheten, men vi har också problem
              med de i dag nästan 4 000 äldre människor som har fått beslut
              om plats i ett särskilt boende men som ändå inte har fått någon
              plats, eller i de fall där kommunen har konstaterat att det finns
              behov av särskilt boende men ändå inte har beslutat om det. Det
              här är ett väldigt allvarligt problem. Regeringen bad en särskild
              utredare att utreda frågan, och vi har fått förslag från utredaren
              om att införa kraftiga viten och en del andra förslag för att
              komma till rätta med problemen. Förslagen har nyligen remissbehandlats,
              och inom kort kommer regeringen att ta ställning till dem. Vi
              bereder dem just nu inom Regeringskansliet.
            </seg>
            <seg n="f1422cc7">
              Det kanske mest grava uttrycket för att inte kunna välja är att
              inte ens få det man har laglig rätt att få. Men det finns andra
              upprörande exempel där man kan tycka att vanligt sunt förnuft
              skulle fungera på ett annat sätt. Det finns exempel där den ena
              av äldre makar får plats i ett särskilt boende men inte den andra,
              att man sent i livet skiljs åt i sin vardag med allt vad det kan
              innebära av risk för att försvåra demensproblematik till exempel.
            </seg>
            <seg n="bb15246c">
              Det finns mycket att göra i den här frågan, och det är viktigt
              att uppmärksamma den. En av de saker som regeringen har gjort
              är att vi har förstärkt länsstyrelsernas tillsyn när det gäller
              äldreomsorgen. Det är en kraftig förstärkning. Genom äldreskyddsombuden
              som i dag finns på alla länsstyrelser har den aktiva tid som används
              till tillsyn inom äldreomsorgen nästan femdubblats. Det börjar
              också synas i att alltfler ärenden uppmärksammas. Det är ett sätt
              att uppmärksamma de fall där man uppenbart inte har följt det
              som är lagens intentioner.
            </seg>
            <seg n="24188dc4">
              När det sedan gäller beslut om särskilda boenden och frågan om
              seniorbostäder tar Dan Kihlström upp behovet och vikten av att
              det finns seniorbostäder, och jag delar den uppfattningen. Men
              det är lite olika behov av seniorbostäder och särskilda boendeformer.
              De särskilda boendeformerna är ju någonting man får efter ett
              biståndsbeslut i kommunen. Valfriheten ser annorlunda ut i det
              ärendet än när det gäller att kommunen måste tillhandahålla olika
              boendeformer.
            </seg>
            <seg n="7fda5ca7">
              Göteborgs universitet gjorde för ett par år sedan bedömningen
              att det fanns 10 00013 000 seniorbostäder i landet. I dag pågår
              det i mer än 40 kommuner utredningar, eller så är man redan i
              gång med en långt framskriden planering för nya seniorbostäder,
              så jag är ganska hoppfull om att utvecklingen när det gäller seniorbostäder
              blir allt bättre. Men mer behöver göras, och det här är en viktig
              fråga.
            </seg>
            <seg n="9e5be91b">
              Jag tror att samråd kring äldres boende är ett viktigt medel.
              Jag skulle framför allt vilja peka på behovet av pensionärsråd
              i alla kommuner där man kan samråda i de här frågorna.
            </seg>
          </u>
          <note type="speaker" n="dcd89d6e">
            Anf. 127 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-767eb67b7a90e903-4" n="46f98de6">
            <seg n="470a2246">
              Fru talman! Jag vill återkomma till valfrihetsfrågorna. Precis
              som statsrådet säger finns det väldigt mycket att göra för att
              se till att det över huvud taget finns möjligheter att byta boende
              utifrån den enskilda människans faktiska behov och därtill ha
              möjlighet att själv påverka, att inte bli placerad. Det finns
              en placeringsmentalitet som är obegriplig i ett avseende. Varför
              ska det vara avhängigt av ålder? Det gör att man till slut mister
              sina möjligheter att påverka sin livssituation.
            </seg>
            <seg n="9ffb7b97">
              Statsrådet har tagit upp ett antal exempel, att makar hamnar
              i olika boenden därför att man blir placerad. Anhörigas kamp för
              sina äldre anhöriga är ibland nästintill omöjlig. Det blir en
              heltidssysselsättning att försöka åstadkomma en förbättring. När
              man följer en kamp på nära håll blir man väldigt tagen därför
              att man tycker att det inte borde behöva vara på det här sättet.
            </seg>
            <seg n="1a9d67a3">
              Det finns naturligtvis många andra problem, bara en sådan sak
              som att det till och med kan bli kö till biståndsbedömningen.
              En biståndsbedömning kanske inte sker tillräckligt snabbt, så
              man får köa även för det.
            </seg>
            <seg n="0c114d9e">
              Det handlar också om att få ett rimligt skydd mot att ofrivilligt
              bli kringflyttad. Den enskildes önskemål står inte ens där i fokus.
              Eget rum i särskilt boende skulle kunna slås fast som en rättighet.
              Jag känner till en person som var medlem i en förening i 40 år
              där det fanns ett stiftelsedrivet äldreboende och som nekades
              eget rum. Det fanns inga ekonomiska eller andra skäl, men det
              var stört omöjligt. Och det är klart att man blir extra tagen
              av människors egen kamp.
            </seg>
            <seg n="bb143e68">
              Jag menar att det också finns andra delar som man kan titta på.
              Det gäller vistelsebegreppet i socialtjänstlagen och över huvud
              taget hur man stärker den enskildes möjligheter.
            </seg>
            <seg n="83e4fabf">
              Men det som jag inte hörde från statsrådet gällde valfrihetsfrågan.
              På vilka sätt ser statsrådet möjligheter att öka valfriheten?
              Jag blev osäker på vad statsrådet menar i svaret. I svaret från
              statsrådet står det:
            </seg>
            <seg n="12808660">
              Ökade valmöjligheter är tilltalande men inte helt okomplicerade
              att åstadkomma inom särskilt boende.
            </seg>
            <seg n="edc8b958">
              Då vill jag veta: Står statsrådet upp för den uppfattning som
              i alla fall jag har, att även äldres valfrihet behöver stå i fokus?
              För att sätta den i fokus behöver man fundera över vilka medel
              som finns. Jag tycker att det är en viktig ledstjärna. Att vara
              vuxen och kunna ha makt över sitt eget liv hänger också ihop med
              att man har en myndighetsutövning och ett system för hur man tar
              till vara den enskildes önskemål.
            </seg>
            <seg n="7ca56af1">
              För mig är valfriheten en oerhört viktig ledstjärna plus insatser
              utifrån de behov som finns.
            </seg>
            <seg n="1df12554">
              Jag vill avslutningsvis ställa min sista fråga, som gäller hur
              man ska ta vara på och se till att de äldre som kommer från andra
              kulturer och från andra språkgrupper också ska få sin omsorg och
              sina behov tillgodosedda. Där är också frågan om valmöjligheter
              oerhört viktig. Och många anhöriga vittnar om hur oerhört frustrerande
              det är när en äldre person återgår till sitt gamla språk och inte
              längre kan kommunicera i sitt boende. Det borde finnas möjligheter
              att också här visa hänsyn och faktiskt beakta de önskemål som
              finns.
            </seg>
            <seg n="cc4ede2e">
              Vad tänker statsrådet göra för att öka de äldres valfrihet och
              deras anhörigas valfrihet?
            </seg>
          </u>
          <note type="speaker" n="2ca14a20">
            Anf. 128 DAN KIHLSTRÖM (kd):
          </note>
          <u who="dan_kihlstrom_63fd18" xml:id="i-e503864748e4b359-1" n="138980eb">
            <seg n="9b642b70">
              Fru talman! Jag ska ta upp frågan om respekten och värdigheten
              hos varje människa, inte minst hos seniorer och äldre. Om man
              har detta perspektiv kan man också samarbeta för att lösa de aktuella,
              svåra och viktiga frågor som vi talar om just nu.
            </seg>
            <seg n="05d635d4">
              Statsrådet talar också om de äldreskyddsombud som har tillsatts
              på länsstyrelsenivå. Jag motsätter mig inte det. Jag tror att
              det är viktigt att det finns en kontroll. Men man kanske skulle
              använda lite mer av morot i stället så att man tillsammans tar
              vara på förslag, idéer och tankar, inte minst från seniorerna
              själva. Därför ställde jag en fråga till statsrådet om hur hon
              ser på möjligheten att tillskapa en typ av forum för äldres boende
              på nationell nivå för att ta till vara de goda exempel som finns.
            </seg>
            <seg n="38483f7c">
              Vi vet att andelen vård och omsorg i hemmet nu är omfattande,
              och den kommer att öka. Kommunerna måste också ha långsiktiga
              planer för att utbudet av särskilt boende ska vara tillräckligt,
              precis som jag har talat om.
            </seg>
            <seg n="fbf2177d">
              För att de äldre ska få det särskilda boende som de behöver krävs
              det ett entydigt ansvar för vården och omsorgen av äldre. Alltför
              ofta hamnar äldre som behöver ett vårdbaserat boende mellan två
              stolar. Jag tänker då på kommuner och landsting.
            </seg>
            <seg n="7e0936d8">
              Till slut skulle jag vilja ha en ytterligare kommentar. I statsrådets
              svar kan vi läsa att statsrådet oroas över rapporter om att kommuner
              inte klarar av att verkställa sina beslut när det gäller särskilt
              boende. Jag efterlyser mer konkreta åtgärder från statsrådet när
              det gäller denna fråga.
            </seg>
          </u>
          <note type="speaker" n="d655e232">
            Anf. 129 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-10" n="da18dbd5">
            <seg n="3c92e7fe">
              Fru talman! Låt mig börja med de sista frågorna. Som jag sade
              i mitt tidigare inlägg har vi fått en utredning med mycket skarpa
              förslag. Vi har nyligen avslutat remissbehandlingen, och vi bereder
              just nu förslagen. Det finns många skarpa förslag om åtgärder
              just när det gäller de fall som jag tycker är mycket upprörande
              och som gäller människor som har fått beslut om att deras önskemål
              har blivit beviljade men där besluten inte har blivit verkställda.
            </seg>
            <seg n="8ef00476">
              Här har vi alltså en arsenal av skarpa förslag som vi just nu
              bereder. Jag är inte beredd att nu ta ställning till vilka som
              vi kommer att gå vidare med och komma till riksdagen med. Men
              vi ligger långt framme i arbetet.
            </seg>
            <seg n="c77e339c">
              Nina Lundström tar upp frågan om valfriheten i boendet. Det är
              naturligtvis en väldigt viktig fråga. Och självklart har äldre
              samma rätt till valfrihet som alla andra. Det får inte vara så
              att man blir lägre värderad eller fråntagen sina rättigheter eller
              sina möjligheter till inflytande över sitt eget liv bara därför
              att man blir äldre och kanske har behov av en del extra insatser.
              Självklart är det så.
            </seg>
            <seg n="92bcd8b2">
              Men man måste också skilja på två olika delar av boendet. Det
              ena är valfriheten i boendet, där kommunen har ansvar att genom
              bostadspolitiken se till att det finns ett utbud av flera olika
              boendeformer. Och jag tror att vi kommer att behöva se väsentligt
              mycket mer av seniorbostäder och gruppbostäder, inte minst på
              grund av att vi får en alltmer åldrande befolkning.
            </seg>
            <seg n="d8062011">
              När det gäller det biståndsbedömda boendet i särskilda boendeformer
              är det i dag så att det är nästan enbart den som har mycket stora
              vårdbehov som får plats i särskilda boenden. Det är självklart
              också i det läget viktigt med valfrihet. Men först på min dagordning
              står de flagranta problemen med dem som har mycket stora vårdbehov
              och där man har konstaterat detta och som trots det inte får plats
              i ett särskilt boende där man kan tillhandahålla denna vård och
              omsorg som dessa människor enligt lag och beslut har rätt till.
              Det är de mest flagranta övergreppen, och dem måste vi till att
              börja med komma till rätta med.
            </seg>
            <seg n="c7b0aa44">
              Självklart ska anhöriga inte vara tvungna att stånga sin panna
              blodig för att man ska få ett vettigt boende. Boendet är ju en
              väldigt viktig förutsättning för på vilket sätt man kan åldras
              i trygghet och ha makt över sin vardag och bibehålla sin värdighet.
              Boendet är alltså en väldigt viktig del, och det ska inte vara
              beroende av hur pass stridsvilliga anhöriga man kan uppbåda för
              detta.
            </seg>
            <seg n="edbf3409">
              Det finns också mycket att säga om det som gäller äldre invandrare.
              Men låt mig komma tillbaka till det i nästa anförande.
            </seg>
          </u>
          <note type="speaker" n="93c499ae">
            Anf. 130 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-767eb67b7a90e903-5" n="46f98de6">
            <seg n="a29bf2c2">
              Fru talman! Ibland får faktiskt äldre och deras anhöriga sina
              önskemål avslagna. Det handlar inte bara om att man har blivit
              beviljad en plats i ett särskilt boende och att detta sedan inte
              effektueras. Det kan också handla om att man har haft ett specifikt
              önskemål som sedan avslås.
            </seg>
            <seg n="418a9728">
              Jag vill ändå ta upp detta med stora vård- och omsorgsbehov kontra
              valfrihet. Det ena utesluter inte det andra. Att man har stora
              vård- och omsorgsbehov innebär inte att man kanske inte har synpunkter
              på var någonstans man vill bo. Jag tycker inte att de ska ställas
              mot varandra.
            </seg>
            <seg n="fdde59d1">
              I de fall som jag har sett har det handlat om personer som har
              haft ett mycket stort behov av vård och omsorg men som ändå har
              haft en väldigt specifik uppfattning om sina önskemål och de anhörigas
              önskemål, och där konsekvenserna har blivit nästintill absurda.
              Det har drabbat de enskilda. Jag har i alla fall inte sett några
              i grunden rationella argument.
            </seg>
            <seg n="1947461b">
              Men jag värnar om de äldres valfrihet. Jag tycker också att det
              är viktigt att komma ihåg att en del av dessa särskilda boenden
              kanske inte kan klaras av inom en kommuns ram. Exempelvis för
              de olika språkgrupperna kanske det finns vissa som specialiserar
              sig för att hantera just vissa språkgrupper. Man kanske inte kan
              erbjuda allt i varje kommun. Då finns det också där en möjlighet
              att genom valfrihet även tillgodose den typen av önskemål.
            </seg>
            <seg n="0a07deda">
              Avslutningsvis gläder det mig att vi ändå verkar vara väldigt
              överens om att äldres valfrihet måste stå i fokus. Vi i Folkpartiet
              har ett antal olika förslag på hur man ska öka valfriheten. Och
              jag kommer med spänning att följa statsrådets arbete och ser fram
              mot kommande förslag på hur de äldre i realiteten faktiskt ska
              få en ökad valfrihet, likaså på deras anhörigas möjligheter att
              påverka de äldres livssituation.
            </seg>
          </u>
          <note type="speaker" n="1a67debc">
            Anf. 131 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-11" n="da18dbd5">
            <seg n="14e831d0">
              Fru talman! Låt mig först säga att det är viktigt med valfrihet,
              vilket vi har påpekat tidigare. Den restriktion som man måste
              göra är att vissa boenden erbjuder mycket stora möjligheter till
              vård- och omsorgsinsatser, och dessa platser bör rimligen förbehållas
              de personer som har mycket omfattande vård- och omsorgsbehov,
              så att man får en samstämmighet där.
            </seg>
            <seg n="08594eaa">
              Jag vill också säga något om våra äldre invandrare, där en ökande
              grupp är i behov av äldreomsorg och alltmer avancerad vård och
              omsorg i och med att de blir äldre och gruppen blir allt större.
            </seg>
            <seg n="7bfd22ec">
              Det är en viktig fråga att vi kan anpassa äldreomsorgen på ett
              sådant sätt att vi kan erbjuda den på de äldres hemspråk, det
              ursprungliga modersmålet, och med de kulturella förutsättningar
              som de bär med sig från början.
            </seg>
            <seg n="c36c2782">
              Många personer som kanske har levt väldigt länge i Sverige och
              varit väl kunniga i svenska språket kanske utvecklar en demenssjukdom
              när de blir äldre. När demenssjukdomen har kommit in i ett mera
              allvarligt skede förlorar nästan hundra procent kunskaperna i
              det svenska språket. Man tappar det man lärt sig i sitt nya hemland.
              För att då kunna upprätthålla kommunikationen är det oerhört viktigt
              att vi kan utforma äldreomsorgen så att man har tillgång till
              personal som kan tala personens eget modersmål och får en chans
              att kommunicera, för annars blir möjligheterna att bedriva en
              god vård och omsorg mycket begränsade.
            </seg>
            <seg n="dcfeaeef">
              Här gör kommunerna insatser. Men det är min bedömning att man
              kanske måste överväga stöd och information till kommunerna om
              hur äldreboenden och äldreomsorgen ska utformas för att på bästa
              sätt anpassas till de äldre invandrarnas behov. Jag tror inte
              att detta i första hand är en kostnadsfråga, utan framför allt
              är det en fråga om kunskaper och information.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="4ce01327">
            7 § Svar på interpellation 2004/05:423 om förskrivning av antidepressiva
            medel till barn
          </note>
          <note type="speaker" n="5e4ddc2b">
            Anf. 132 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-12" n="da18dbd5">
            <seg n="e3ffb799">
              Fru talman! Jan Lindholm har frågat mig om jag avser att verka
              för att Socialstyrelsen får i uppdrag att analysera problemet
              med förskrivning och användning av antidepressiva läkemedel vad
              gäller unga och i så fall när samt om jag avser att på andra sätt
              verka för att problemet med förskrivning av antidepressiva läkemedel
              till barn minskar.
            </seg>
            <seg n="08134413">
              Jag kan meddela Jan Lindholm att regeringen redan har gett Socialstyrelsen
              det aktuella uppdraget. I regleringsbrevet för budgetåret 2005
              avseende Socialstyrelsen fick myndigheten i uppdrag att analysera
              förskrivningen av antidepressiva läkemedel. I uppdraget ingår
              att analysera huruvida förskrivningen är rimlig eller om problem
              kring förskrivningen föreligger. Om Socialstyrelsen identifierar
              att det finns omfattande problem kring förskrivningen av dessa
              läkemedel ska Socialstyrelsen komma med förslag till åtgärder
              för att minska dessa problem. Uppdraget ska redovisas senast den
              sista augusti 2006. Regeringen har dock valt att inte avgränsa
              problemet till att endast gälla unga eftersom det är allvarligt
              om problem föreligger oavsett vilken ålderskategori det gäller.
            </seg>
            <seg n="193f322f">
              Ett problem är att vi i dag till stor del saknar kunskap om orsakerna
              till den omfattande förskrivningen av antidepressiva läkemedel.
              Avsikten med uppdraget till Socialstyrelsen är därför bland annat
              att råda bot på denna kunskapsbrist. Utan kunskap är det näst
              intill omöjligt att vidta rätt åtgärder. Socialstyrelsen ska av
              denna anledning, när den inhämtat kunskaper, återkomma med förslag
              till åtgärder om den anser att problem föreligger. Jag vill därför
              avvakta Socialstyrelsens rapport innan jag överväger om ytterligare
              åtgärder bör vidtas.
            </seg>
          </u>
          <note type="speaker" n="9431e77a">
            Anf. 133 JAN LINDHOLM (mp):
          </note>
          <u who="jan_lindholm_47d961" xml:id="i-509267ec0187ad08-0" n="ccf56a7c">
            <seg n="7f56a571">
              Fru talman! I min interpellation tas ett mycket allvarligt problem
              upp. Jag är tacksam för det svar jag har fått, men min uppfattning
              är att vi inte har tid att vänta.
            </seg>
            <seg n="42630860">
              Jag har ställt två frågor i min interpellation. Om jag ska vara
              lite besvärlig, fru talman, skulle jag kunna påstå att jag har
              fått endast ett halvt svar på min första fråga.
            </seg>
            <seg n="8c6a15d2">
              Det löfte som jag fick som svar på min skriftliga fråga i höstas
              om att ett uppdrag till Socialstyrelsen övervägdes för att granska
              problemet med förskrivning och användning av antidepressiva läkemedel
              till unga har nu till viss del infriats.
            </seg>
            <seg n="b48e7500">
              I det uppdrag som har getts omnämns inte barn och unga, åtminstone
              inte i den text jag hittat i regleringsbrevet från december 2004.
              Statsrådet tar den informationen till intäkt för att Socialstyrelsen
              ska studera och redovisa problemet oavsett åldersgrupp.
            </seg>
            <seg n="042a72ab">
              Min andra fråga, huruvida statsrådet avser att vidta andra åtgärder
              när det gäller förskrivning till barn, kommenteras i svaret enbart
              genom att statsrådet säger att man inte kan vidta åtgärder utan
              kunskap.
            </seg>
            <seg n="789255b3">
              Vilken kunskap är det som saknas?
            </seg>
            <seg n="da223c69">
              Nästan 600 000 svenskar äter dagligen så kallade lyckopiller.
              Konsumentinstitutet Läkemedel och Hälsa, Kilen, har 28 års erfarenhet
              av biverkningsrapportering. Där kan man tydligt se hur patienterna
              själva upplever ångest, overklighetskänslor och självmordstankar.
              Den här bilden bekräftas av de berättelser som vi alla har kunnat
              ta del av i många tv-program, bland annat i programmet Kalla fakta
              i november 2004.
            </seg>
            <seg n="ac625faa">
              6 205 svenskar dör årligen på grund av att Läkemedelsverket tillåter
              läkemedelsbolagen att sälja mediciner på marknaden innan medicinerna
              är tillräckligt undersökta. Detta gäller om man applicerar de
              amerikanska siffrorna på vår befolkning och vår läkemedelskonsumtion.
              Det motsvarar sju Estoniaolyckor per år.
            </seg>
            <seg n="c8eea9fe">
              Det brittiska läkemedelsverket, MHRA, förbjöd redan i december
              2003 förskrivning till barn av alla antidepressiva läkemedel utom
              ett. Som jag förstått rapporteringen visade det sig vid en genomgång
              av beslutsunderlaget för själva tillståndsgivningen dels att preparaten
              aldrig hade testats på barn, dels att man vid de test på vuxna
              som hade gjorts inte såg någon annan effekt än med sockerpiller.
              Däremot har en mängd biverkningar registrerats i läkemedelsbolagens
              egna test bland annat en ökad risk för självskadligt beteende,
              inklusive självmord.
            </seg>
            <seg n="3756a028">
              Även den amerikanska motsvarigheten, FDA, har reagerat på forskningsresultaten.
              Där har man den 15 oktober 2004 konstaterat: Det har fastställts
              ett orsakssamband för antidepressiva läkemedel när det gäller
              att skapa självmordsbenägenhet hos unga patienter. Detta konstaterande
              innebar att man försåg alla antidepressiva läkemedel med den allvarligaste
              nivån för varningstext som tillämpas.
            </seg>
            <seg n="67bfc9fd">
              Mot bakgrund av detta blir min följdfråga till statsrådet Ylva
              Johansson: Anser ministern att vi kan vänta till den 31 augusti
              2006 innan vi följer det engelska eller det amerikanska exemplet?
            </seg>
          </u>
          <note type="speaker" n="08fb4d74">
            Anf. 134 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-13" n="da18dbd5">
            <seg n="1d4d06c0">
              Fru talman! Det är självklart så, som också Jan Lindholm säger,
              att det här är en mycket allvarlig fråga, och självklart vidtas
              åtgärder redan nu. Som också Jan Lindholm vet är inga SSRI-läkemedel
              godkända för användning mot depressioner hos barn och ungdomar
              i Sverige. Det är också så att Socialstyrelsen har gett ut rekommendationer
              om att inga av dessa antidepressiva läkemedel som kan riskera
              att leda till ökad självmordsbenägenhet ska förskrivas till barn
              och unga. Här finns det alltså starka styrmedel. Däremot tror
              jag att man också måste följa upp användningen för att noggrannare
              se hur de här rekommendationerna verkligen används och följs.
            </seg>
            <seg n="f1d422de">
              En viktig fråga är naturligtvis läkemedlen. Men minst lika viktig
              är frågan om hur vi över huvud taget handskas med depressioner
              och med depressionssjukdomar och psykisk ohälsa, inte minst bland
              barn och ungdomar. Det finns många tecken som tyder på att det,
              även om det många gånger görs en korrekt bedömning innan ett läkemedel
              förskrivs, är alldeles för sällan som man följer upp på rätt sätt
              och ser till att den behandling som det beslutats om verkligen
              ger det önskade resultatet.
            </seg>
            <seg n="a297fed9">
              Statens beredning för medicinsk utvärdering, SBU, kom för ett
              år sedan med en kunskapssammanställning om behandling av depressionssjukdomar.
              En av de saker som där kunde konstateras var att många läkare
              uppenbarligen nöjde sig med att patienten blev något bättre och
              att man inte behandlade patienten till ett tillfrisknande.
            </seg>
            <seg n="5e92778b">
              När det gäller förskrivning av läkemedel och behandling av depressioner
              finns det en skillnad mellan å ena sidan barn och ungdomar och
              å andra sidan den vuxna befolkningen. När det gäller den vuxna
              befolkningen är det huvudsakligen primärvården som behandlar och
              skriver ut läkemedel mot depression. När det gäller barn och ungdomar
              är det framför allt de psykiatriska klinikerna som står för förskrivningen
              av läkemedlen.
            </seg>
            <seg n="606714a4">
              Som Jan Lindholm vet har vi i dag inte tillräckliga kunskaper
              och möjligheter att följa förskrivningen av läkemedel i och med
              att vi saknar ett nationellt läkemedelsregister som kan följa
              en person och som inte är anonymt, som det i dag är.
            </seg>
            <seg n="7e844818">
              Regeringen har avlämnat en proposition som nu finns för behandling
              i socialutskottet och i riksdagen. Jag hoppas att vi inom kort
              får ett beslut här i riksdagen om en ny lagstiftning som gäller
              från den 1 juli i år och som gör det möjligt dels att för varje
              individ följa vilka läkemedel som är förskrivna och uthämtade,
              dels att på nationell nivå ha ett långsiktigt register för att
              följa också biverkningar och andra oönskade effekter vid långvarig
              användning av läkemedel när man misstänker att det kan finnas
              allvarliga biverkningar.
            </seg>
          </u>
          <note type="speaker" n="c848bb8f">
            Anf. 135 JAN LINDHOLM (mp):
          </note>
          <u who="jan_lindholm_47d961" xml:id="i-509267ec0187ad08-1" n="ccf56a7c">
            <seg n="1a64d6e3">
              Fru talman! Det är bra att man jobbar med frågan. Som statsrådet
              redovisar finns det lagförslag som ger bättre verktyg för att
              få in den kunskap som man anser att man behöver. Jag tycker emellertid
              att det är svårt att förstå att det ska behövas ökad kunskap när
              det faktiskt handlar om att rädda människoliv.
            </seg>
            <seg n="64df459e">
              Om den information som jag har fått stämmer, att dessa läkemedel
              inte ens är utprovade för att användas på barn, tycker jag att
              det vore rimligt att man tog ännu större hänsyn till de biverkningsrapporter
              som finns. Jag får varje vecka mycket sådan information via tidningsklipp,
              mejl och telefonsamtal.
            </seg>
            <seg n="6fb4b166">
              I tisdags debatterade jag under rubriken Lokal demokrati och
              mobiltelefoni mot Ylva Johanssons kollega Ulrica Messing kring
              de problem som finns när människor tvingas att fly från sina bostäder
              på grund av utbyggnaden av 3 G. De jagas gång på gång allt längre
              ut i obygden. När man diskuterar den frågan är det många som hänvisar
              till den så kallade försiktighetsprincipen.
            </seg>
            <seg n="500c7bd3">
              I statsrådets svar står det att ett problem är att vi i dag till
              stor del saknar kunskap om orsakerna till den omfattande förskrivningen
              av antidepressiva läkemedel. För mig låter det som en väldigt
              god grund för att tillämpa försiktighetsprincipen, om den nu fanns
              på det här området. För mig är det mer en moralisk fråga, som
              man bör använda som utgångspunkt för sina beslut.
            </seg>
            <seg n="77c93f62">
              Om det råder så stor okunskap, som faktiskt är fallet, om orsakerna
              till den här omfattande förskrivningen rent generellt tycker jag
              att det borde vara ännu mer anmärkningsvärt att det inte finns
              någon sådan kunskap om orsakerna till förskrivning av dessa läkemedel
              till barn. De är ju inte ens utprovade för att användas på barn.
            </seg>
            <seg n="b2d46d7b">
              Jag tycker alltså att det finns anledning för statsrådet att
              ta sig en funderare till och se om man inte kan skilja på barn
              och vuxna i den här frågan. Barn är så oerhört mycket mer utsatta
              i de situationer där den här typen av medicinering över huvud
              taget kan bli aktuell. Egentligen vet vi alltså ingenting om effekterna
              och riskerna för barn med de här medicinerna.
            </seg>
            <seg n="29cf75a7">
              Skulle det inte vara möjligt att åtminstone följa den amerikanska
              modellen och omedelbart komplettera de här bipacksedlarna i medicinförpackningarna
              med information om de biverkningar som läkemedelsindustrin själv
              har registrerat när den har provat ut medicinerna? Jag kan inte
              se att en spridning av den kunskapen skulle gå emot samhällets
              intresse.
            </seg>
            <seg n="930fdf86">
              Sedan skulle jag också vilja fråga statsrådet en annan sak. I
              både Storbritannien och USA, med tillgång till alla dessa kliniska
              studier, har man kommit fram till att de här kraftiga varningarna
              om att de antidepressiva medlen ger ökad självmordsrisk måste
              utfärdas. Varför har man inte spridit en sådan generell information
              i Sverige? Varför gäller inte den typen av varningar i vårt land?
              Många undrar också varför inte läkare i vårt land får den här
              högst relevanta informationen från våra svenska myndigheter.
            </seg>
          </u>
          <note type="speaker" n="27ea36a9">
            Anf. 136 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-14" n="da18dbd5">
            <seg n="b12e8741">
              Fru talman! Jan Lindholm säger saker som gör att man kan få en
              helt felaktig bild av hur situationen är i Sverige. Vi behandlar
              barn och ungdomar å ena sidan och vuxna å andra sidan på olika
              sätt. SSRI-läkemedlen, som framför allt är nya läkemedel som har
              ökat väldigt mycket i förskrivning, är inte godkända för användning
              och förskrivning för barn och ungdomar när det gäller depressioner.
              Det finns möjlighet att förskriva dem i några andra allvarliga
              fall, men inte när det gäller depressionssjukdomar. Där behandlar
              vi olika.
            </seg>
            <seg n="b394498a">
              Det finns inga samstämmiga uppgifter om biverkningarna, men vi
              tar ändå uppgifterna på väldigt stort allvar. Det finns uppgifter
              om att vissa antidepressiva läkemedel kan öka självmordsbenägenheten.
              Det finns även studier som visar att självmordsfrekvensen bland
              barn och ungdomar minskar med vissa antidepressiva läkemedel.
              Då bör man anta en försiktighetsprincip, precis som Jan Lindholm
              säger, och ta de här varningarna på största allvar, vilket vi
              också gör.
            </seg>
            <seg n="eadc3df2">
              Den typ av kunskapssammanställningar som finns tillgängliga för
              läkare och för svensk sjukvårdspersonal fanns bland det som SBU
              presenterade för ett år sedan. De finns också i Socialstyrelsen
              rekommendationer för hur man ska förhålla sig när det gäller förskrivning
              av antidepressiva medel till barn och ungdomar. Man avråder från
              all förskrivning av den här typen av medel till barn och ungdomar.
              Det är inte alls så att ingenting görs.
            </seg>
            <seg n="68fa0d22">
              Inom EU har vi ett samarbete för att skärpa varningstexterna
              i alla EU:s länder när det gäller de antidepressiva läkemedlen
              på samma sätt som man har gjort i USA. De här sakerna pågår redan.
            </seg>
            <seg n="4f89202d">
              Jag vill ändå säga att man inte bara ska svartmåla de nya antidepressiva
              läkemedlen. Depressionssjukdomarna är några av de största hälsoproblem
              vi har, inte bara i vårt land utan i hela världen. I en genomgång
              och kartläggning som Världsbanken och Världshälsoorganisationen
              gjorde för ett antal år sedan var det bara luftvägsinfektioner,
              diarrésjukdomar och spädbarnssjukdomar som orsakade större ohälsoeffekter
              än vad depressionssjukdomar gjorde.
            </seg>
            <seg n="df590971">
              Vi har haft en situation under mycket lång tid där depressionssjukdomarna
              definitivt, enligt min bedömning, har varit underbehandlade. Stora
              grupper av människor har lidit av depressionssjukdomar, och de
              enda mediciner som har funnits tillgängliga har haft så allvarliga
              och svåra biverkningar att de inte har varit aktuella att använda.
              Med de nya läkemedlen har det också öppnats möjligheter för många
              fler att få relevant behandling och ett tillfrisknande från sin
              sjukdom.
            </seg>
            <seg n="325ee493">
              Vi ska inte utmåla läkemedlen som något som enbart är av ondo.
              Men det är viktigt att de används på ett sådant sätt att det dels
              inte ger oönskade biverkningar, dels inte är så att man skriver
              ut ett läkemedel och tror att patienten därmed har blivit frisk.
              Det krävs ju en noga uppföljning från den behandlande läkaren
              och att man följer de rekommendationer och föreskrifter som finns
              från våra nationella myndigheter.
            </seg>
          </u>
          <note type="speaker" n="0735ac79">
            Anf. 137 JAN LINDHOLM (mp):
          </note>
          <u who="jan_lindholm_47d961" xml:id="i-509267ec0187ad08-2" n="ccf56a7c">
            <seg n="fa4091fc">
              Fru talman! Jag tycker att det är helt riktigt att medicinerna
              inte bara ska ses som negativa saker. Det finns självfallet fall
              där de gör nytta. Jag tror emellertid att det finns en risk att
              vi med de möjligheter som medicinerna ger och trots de biverkningsrisker
              som finns har lite för lätt att använda dem som ett sätt att lösa
              problem. De orsaker som ligger bakom att den här typen av diagnoser
              ökar har ju ofta med andra saker i samhället att göra. Jag ser
              det mer som en symtombekämpning än en problembekämpning. Men det
              blir en annan diskussion.
            </seg>
            <seg n="9abd6815">
              Jag kan bara konstatera att jag har fått en del svar på mina
              frågor. Jag kommer att fortsätta att följa frågan.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="a4b1ad5c">
            8 § Svar på interpellation 2004/05:503 om försäljning av receptbelagda
            läkemedel på Internet
          </note>
          <note type="speaker" n="27d8ebf8">
            Anf. 138 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-15" n="da18dbd5">
            <seg n="7a7db6f7">
              Fru talman! Kerstin Heinemann har frågat mig vilka åtgärder jag
              avser att vidta för att förhindra den farliga och olagliga Internethandeln
              med läkemedel.
            </seg>
            <seg n="a29bf44f">
              Ett läkemedel får endast säljas i Sverige om det är godkänt i
              Sverige eller sedan ett godkännande som har meddelats i en annan
              EU-medlemsstat har erkänts i Sverige. Läkemedelsverket har till
              uppgift att se till att den enskilde patienten får tillgång till
              effektiva och säkra läkemedel av hög kvalitet och att dessa används
              på ett ändamålsenligt och kostnadseffektivt sätt. I Läkemedelsverkets
              uppgifter ingår bland annat att bedriva tillsyn över handel med
              läkemedel, också när den sker över Internet. Läkemedelsverket
              har som ett resultat av sin tillsynsverksamhet polisanmält olika
              så kallade Internetapotek och har även inlett ett samarbete med
              rikskriminalpolisen för att medvetandegöra dessa frågor. I Sverige
              är det bara Apoteket AB som får sälja läkemedel till konsumenter.
              Svenska Internetapotek är således i strid med det så kallade apoteksmonopolet.
            </seg>
            <seg n="347f213c">
              Jag känner oro för den ökande handeln med läkemedel över Internet,
              och jag ser allvarligt på de risker som konsumenterna utsätts
              för. Förskrivning av receptbelagda läkemedel bör föregås av en
              noggrann medicinsk undersökning. Vid handel över Internet förekommer,
              naturligt nog, inte någon direktkontakt mellan förskrivare och
              patient, utan det kan räcka med att köparen fyller i en hälsodeklaration
              eller genomgår annan så kallad onlinekonsultation. Det finns därmed
              risk för att faktorer som påverkar läkemedelsanvändningen, till
              exempel intag av andra läkemedel, kontraindikationer eller patientens
              tillstånd, inte beaktas i tillräcklig mån.
            </seg>
            <seg n="40b4d7f9">
              Att handla läkemedel över Internet kan även få ekonomiska konsekvenser
              för den enskilde. Till exempel gäller läkemedelsförsäkringen endast
              för dem som har skadats till följd av läkemedel som har skrivits
              ut på recept i Sverige eller har köpts på apoteket samt läkemedel
              som har lämnats ut på sjukhus och vid kliniska prövningar. Således
              gäller inte försäkringen för skador på grund av intag av läkemedel
              som har köpts via Internet från till exempel USA.
            </seg>
            <seg n="3bfd5b9c">
              Enligt interpellanten har många av de polisanmälningar som Läkemedelsverket
              har gjort rörande handel med läkemedel på Internet lagts ned.
              Justitieminister Thomas Bodström besvarade den 6 april i år en
              fråga om polisens bekämpning av illegal läkemedelshandel på Internet.
              Precis som justitieministern anför i sitt svar är det en grundprincip
              i ett demokratiskt samhälle att brott klaras upp. Regeringen har
              dessutom genom anslagsförstärkningar gett polisen goda förutsättningar
              att förbättra det förebyggande och utredande arbetet. Det är viktigt
              att fler brott klaras upp än vad som sker i dag.
            </seg>
            <seg n="27701599">
              Då handeln över Internet är ett gränsöverskridande problem är
              det viktigt med internationellt samarbete. På EU-nivå har det
              tagits initiativ till samarbete kring frågor rörande läkemedelsförsäljning
              över Internet. Ett sådant initiativ bör uppmuntras.
            </seg>
            <seg n="4f272831">
              Jag kan försäkra att jag noga kommer att följa det fortsatta
              arbetet på området.
            </seg>
          </u>
          <note type="speaker" n="2caeb7d0">
            Anf. 139 Andre vice talman KERSTIN HEINEMANN (fp):
          </note>
          <u who="kerstin_heinemann_2_vice_talman" xml:id="i-df27d9c819e7ba85-0" n="916fa0b5">
            <seg n="2f1cb55b">
              Fru talman! Jag tackar statsrådet Ylva Johansson för svaret,
              och jag kan utläsa av det att hon känner samma oro som jag över
              den ökande handeln med läkemedel via Internet.
            </seg>
            <seg n="6ed64dc6">
              Varje dag får jag ett antal mejl om att köpa läkemedel via Internet.
              Jag tänkte först att jag under en tid skulle dra ut alla de här,
              men sedan tänkte jag: Nej, det är synd på så mycket papper. Därför
              skrev jag på måfå ut ett exemplar av ett sådant här erbjudande,
              och jag har det med mig här. Här kan jag alltså köpa Valium som
              hot weekly specials utan läkarbesök, utan recept, till billigaste
              pris och i diskret förpackning, och köper jag många så blir det
              ännu billigare. Viagra är ju också ett medel som erbjuds nästan
              alltid. På den här sajten kan jag också köpa smärtstillande läkemedel,
              bland annat Celebrex, som jag antar är detsamma som Celebra, som
              vi har i Sverige, och Vioxx. Det är ju sådana medel som man varnar
              för och som faktiskt är farliga att äta. Det har inträffat dödsfall
              med dem till och med. Naturligtvis finns också bantningsmedel
              med, som många kanske tror är ganska ofarliga.
            </seg>
            <seg n="d781ff6a">
              I tisdags fanns det i Svenska Dagbladet ett reportage om att
              Viagra säljs svart på krogen i massor. Alla de Viagratabletterna
              kommer säkert inte från Internet, utan de smugglas säkert in på
              annat sätt. Det är ju ändå så att receptbelagda läkemedel inte
              är receptbelagda av någon sorts illvilja eller något sådant, utan
              det är för att det finns biverkningar. Om man har vissa sjukdomar
              kan det vara farligt, och det gäller även Viagra, som inte är
              något att leka med eller som man bara kan dela ut så här. Det
              gäller också det som vi har också ett stort problem med i Sverige
              på sjukhusen, det vill säga att man blandar läkemedel som inte
              passar ihop. Som ministern sade i förra debatten är nu ett läkemedelsregister
              på gång, och vi ser väl alla fram emot att det ska hjälpa till.
            </seg>
            <seg n="839632f7">
              Jag måste säga att personligen skulle jag inte ens våga beställa
              ett sådant här läkemedel även om jag använde det och hade fått
              det förskrivet av en läkare och visste att det var rätt medicin,
              för vad vet jag om vad de här medicinerna innehåller? Det finns
              också ganska mycket förfalskningar på läkemedelssidan i många
              andra länder vi kanske inte drabbas så mycket i Sverige, för vi
              har en bättre kontroll.
            </seg>
            <seg n="7651a316">
              Som statsrådet skriver: Tar man sådan här medicin och det händer
              någonting så står man utan all säkerhet. Patientförsäkring gäller
              inte, och läkemedelsförsäkring gäller inte heller.
            </seg>
            <seg n="60f15b06">
              Jag förstår att det kan vara svårt att komma åt handeln och den
              här försäljningen, och det är bra om EU kan ta det här gemensamt.
            </seg>
            <seg n="b07ce3e3">
              Jag har funderat mycket på det här, och jag skulle vilja fråga
              statsrådet om det inte skulle vara värt att satsa en del kronor
              på en informationskampanj, alltså att tala om för människor vad
              som gäller. Köper du läkemedel via Internet vet du inte vad du
              får, du vet inte hur det fungerar ihop med dina övriga mediciner
              och tar du de här medicinerna och råkar ut för någonting så gäller
              inga försäkringar längre. Det här har tydligen en viss omfattning.
              Det är svårt att veta hur många som köper, men det är säkert väldigt
              många som går på det här eftersom de tycker att det är ett lätt
              sätt att komma över sina läkemedel, kanske läkemedel som man inte
              skulle få utskrivna av läkare på grund av sin sjukdom. Jag skulle
              tycka att det vore bra om vi i Sverige kunde starta en informationskampanj
              så att människor får klart för sig att det finns väldigt stora
              risker. Man tar enorma risker om man handlar de receptbelagda
              läkemedlen via Internet.
            </seg>
          </u>
          <note type="speaker" n="f8790ec2">
            Anf. 140 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-16" n="da18dbd5">
            <seg n="1394035c">
              Fru talman! Kerstin Heinemann ger många goda exempel på varför
              det är så oerhört allvarligt med utvecklingen av att tillhandahålla
              läkemedel via Internet, och hon har målande beskrivit de många
              risker som finns med detta. Man kan bara hoppas, och jag tror
              också, att människor, precis som Kerstin Heinemann själv säger,
              skulle dra sig för att köpa läkemedel via Internet just med hänsyn
              till de här riskerna.
            </seg>
            <seg n="4e5126ab">
              Jag vill säga att jag tycker att idén om en informationskampanj
              är mycket god, och jag är absolut beredd att överväga att ta initiativ
              till en sådan. Om det ska vara regeringen eller om det kanske
              ska vara Apoteket som tar initiativ till en sådan kan man diskutera,
              men det är en idé som jag gärna tar till mig.
            </seg>
            <seg n="a97d56bd">
              Jag vill också säga att vi just nu har en diskussion om apoteksmonopolet.
              Vi har ett ärende som ligger i EG-domstolen, och vi räknar med
              att inom kort få ett domstolsutslag. Jag hoppas naturligtvis att
              vi kan bevara vårt apoteksmonopol som möjliggör att vi kan ha
              farmaceutisk kompetens och en säkerhet när det gäller att dela
              ut de förskrivna läkemedlen och också kunna ställa kompletterande
              frågor om sådant som kan gälla kombinationen med andra läkemedel
              eller andra saker som kan påverka för just den här individens
              reaktioner i förhållande till läkemedlet. Apoteket har också till
              uppgift att säkerställa att det verkligen är rätt dos och läkemedel
              som skrivs ut.
            </seg>
            <seg n="92c47e65">
              Apoteket har alltså en viktig roll, men jag tycker att Kerstin
              Heinemanns förslag om en informationskampanj kanske är precis
              rätt insats, utöver att polisen också måste beivra de brott som
              faktiskt begås. Men det här är alltså en åtgärd som jag vill ställa
              mig positiv till och är beredd att överväga.
            </seg>
          </u>
          <note type="speaker" n="70c6ea83">
            Anf. 141 Andre vice talman KERSTIN HEINEMANN (fp):
          </note>
          <u who="kerstin_heinemann_2_vice_talman" xml:id="i-df27d9c819e7ba85-1" n="916fa0b5">
            <seg n="3b699ec3">
              Fru talman! Det gläder mig att statsrådet funderar på en informationskampanj.
              Jag tror att det skulle vara väldigt bra att göra människor uppmärksamma
              på det.
            </seg>
            <seg n="65c2f787">
              Vi har kanske lite olika åsikter om vi behöver ett apoteksmonopol
              eller om vi ska ha det fritt, men när vi för vår del talar om
              att vi inte vill ha ett apoteksmonopol längre ska ändå precis
              samma regler gälla för dem som då eventuellt skulle ta över apoteksverksamheten
              som gäller för Apoteket i dag. Vi är inte alls intresserade av
              att släppa loss någonting som skulle riskera människors hälsa
              eller att man på något vis skulle äventyra en säker läkemedelshantering
              i framtiden här i Sverige. Det är snarare så att vi behöver säkra
              det här med läkemedelsförskrivning och också i Sverige i den vanliga
              verksamheten få läkare och andra att vara ännu bättre på att skriva
              ut läkemedel. Det är också bra om vi får ett register där vi kan
              följa läkemedelsutvecklingen.
            </seg>
            <seg n="d5d7551c">
              Jag skulle i det sammanhanget önska att man på något vis ytterligare
              uppmärksammade de naturläkemedel som har en stor försäljning i
              Sverige, som inte heller alltid är helt ofarliga, även om det
              låter så de kommer från naturen och är därmed ofarliga men som
              också kan utgöra risker i detta sammanhang. De säljs också via
              Internet. Men jag tycker kanske att Valium och många av de andra
              läkemedlen är medel som är ännu mycket farligare och som också
              kan användas i annat syfte än vad som egentligen avsetts.
            </seg>
            <seg n="2def4bf6">
              Jag hoppas också att polisen ska kunna ta lite mer allvarligt
              på den här handeln. De kan inte komma åt alla det förstår jag,
              för det finns hemsidor som man naturligtvis inte alltid kan härleda
              till någon i Sverige som man kan ställa till svars för det, och
              det är svårt att stoppa det här.
            </seg>
            <seg n="ef28a1b8">
              Jag ser fram emot att man också gör det på EU-nivå. De måste
              ha samma problem i dessa länder, och även om de har andra typer
              av apotekssystem med privata apotek och dylikt måste de skydda
              dem som jobbar seriöst med läkemedelsfrågor och se till att skydda
              medborgarna från att råka ut för mediciner som kan ge mycket besvärliga
              komplikationer. Det har tydligen redan inträffat något dödsfall
              i Sverige, och det finns risk för att vi kan få fler.
            </seg>
            <seg n="f3b7acc9">
              Jag tackar statsrådet för den välvilliga behandlingen av interpellationen
              och ser fram emot att få se någon typ av tidningsannonser eller
              annat. Jag bryr mig egentligen inte om vem som gör det. Det kanske
              inte ska vara Apoteket, för då kan det bli så att man säger: Jaha,
              de får inte sälja tillräckligt. Kanske ska det vara någon annan
              aktör.
            </seg>
            <seg n="e27d99b4">
              Det skulle vara väldigt bra om vi kunde få ut en varning så att
              vi förhindrar människor från att råka illa ut på grund av att
              de tror att det går lika bra att köpa sitt Valium på Internet.
              Det blir ju billigare än att behöva gå till doktorn och betala
              patientavgift, och kanske inte ens få den. Det är sådant som kan
              hända.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="606901d4">
            9 § Svar på interpellation 2004/05:429 om stopplagens konsekvenser
          </note>
          <note type="speaker" n="a90c0291">
            Anf. 142 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-17" n="da18dbd5">
            <seg n="4e04ac44">
              Fru talman! Maria Larsson har frågat mig dels vilka samhällsekonomiska
              analyser jag har låtit göra med anledning av ett införande av
              stopplagen, dels om jag gjort någon analys av huruvida löftet
              om en nationell vårdgaranti kan komma att påverkas om utbudet
              av hälso- och sjukvård minskar till följd av stopplagstiftningen.
              Vidare har jag fått frågan om jag bedömt att stopplagen inte kommer
              att försvåra för de arbetsgivare som vill betala för en samordnad
              rehabilitering.
            </seg>
            <seg n="f89e3df8">
              Sverige har ett avancerat och högkvalitativt sjukvårdssystem,
              solidariskt finansierat och tillgängligt för alla. Regeringen
              har ett nationellt ansvar för att hälso- och sjukvården även fortsättningsvis
              bärs upp av ett allmänt och samhälleligt intresse. För att kunna
              säkerställa den höga nivån på den svenska hälso- och sjukvården
              anser jag att det är nödvändigt att reglera entreprenörsdrift
              av offentligt finansierade sjukhus.
            </seg>
            <seg n="b112ac86">
              Jag ser gärna att privata entreprenörer deltar i den offentligt
              finansierade hälso- och sjukvården. När det gäller driften av
              offentligt finansierade sjukhus anser jag emellertid att två enkla
              regler kan uppställas. Dels ska offentligt finansierade sjukhus
              som drivs på entreprenad inte kunna ta emot patienter vars vård
              finansieras med privata medel. En risk finns annars för att gräddfiler
              inom vården uppstår. Dels ska de skattemedel som finansierar sjukhus
              utlagda på entreprenad inte kunna omvandlas till utdelningsbar
              vinst till ägarna. Upparbetad vinst måste stanna kvar i verksamheten
              för att utveckla denna.
            </seg>
            <seg n="e3932db9">
              Det är generellt mycket svårt att bedöma de samhällsekonomiska
              konsekvenserna av att överföra produktionen av välfärdstjänster,
              som sjukhusvård, till privata entreprenörer. Det går enligt min
              mening inte att hävda att ett överlämnande av ansvaret för driften
              av offentligt finansierad sjukvård med automatik leder till positiva
              ekonomiska effekter. Däremot anser jag att det är möjligt att
              ett uttalat vinstutdelningssyfte inom hälso- och sjukvården riskerar
              att konkurrera med de medicinska och sociala mål som är sjukvårdens
              huvuduppgift.
            </seg>
            <seg n="631f89a1">
              Jag anser inte att regeringens förslag till lagstiftning kommer
              att medföra att utbudet av hälso- och sjukvård minskar och därmed
              påverka möjligheterna att genomföra den nationella vårdgarantin.
              När ett landsting överlämnar driften av ett sjukhus innebär överlämnandet
              att en privat entreprenör utför tjänster åt landstinget på landstingets
              sjukhus. Personal som varit anställd av landstinget anställs av
              entreprenören. När avtalet löper ut återgår verksamheten och personalen
              till landstinget. Något bortfall av vårdkapacitet sker inte.
            </seg>
            <seg n="ca495499">
              Skillnaden mellan att låta en entreprenör driva ett sjukhus och
              att landstinget driver verksamheten är att landstinget i det förra
              fallet betalar någon annan för att utföra tjänster som man annars
              själv hade utfört. Det är hela tiden frågan om ett offentligfinansierat
              sjukhus.
            </seg>
            <seg n="1bf66aad">
              Naturligtvis är det oerhört viktigt att personer inte är sjukskrivna
              av den anledningen att de inte får tillgång till den hälso- och
              sjukvård de är i behov av. Införandet av en nationell vårdgaranti
              kommer exempelvis att medföra att sjukskrivna snabbare får behandling.
              Problem med tillgängligheten till den offentligfinansierade hälso-
              och sjukvården löser vi inte genom att uppmuntra att arbetsgivare
              eller enskilda tecknar privata sjukvårdsförsäkringar.
            </seg>
            <seg n="7ed07da9">
              Huvuduppgiften för ett offentligfinansierat sjukhus, oavsett
              om det är landstinget eller en entreprenör som står för den dagliga
              driften, är att erbjuda landstingsinvånare en högkvalitativ hälso-
              och sjukvård.
            </seg>
          </u>
          <note type="speaker" n="1d751d1d">
            Anf. 143 MARIA LARSSON (kd):
          </note>
          <u who="maria_larsson_49fd18" xml:id="i-c6be6f9d13048528-0" n="18b62be5">
            <seg n="886e4307">
              Fru talman! Jag tackar Ylva Johansson för svaret. Det har dröjt
              lite, men det kom så småningom.
            </seg>
            <seg n="3dfb2426">
              Låt oss först stuva undan en del saker som vi inte behöver ta
              i debatten. Det finns ingen oenighet mellan oss i det här parlamentet,
              inte mellan några partier skulle jag vilja säga, om huvuduppgiften
              för offentligfinansierade sjukhus. Inte heller råder det någon
              oenighet om att vi ska ha en solidariskt finansierad vård som
              ges efter behov. Därom är vi fullständigt överens.
            </seg>
            <seg n="0c2b99de">
              Frågan är vad vi ska göra när vi vet att många behövande inte
              får den vård de har rätt till. Här står två skilda uppfattningar
              mot varandra. Den ena företräds av Socialdemokraterna, eller vänsterkartellen,
              som jag tycker värnar systemet framför patienternas behov. Kristdemokraterna
              å sin sida ser gärna en ökad mångfald av vårdgivare som kan understödja
              förnyelsen, effektiviseringen och utvecklingen av hälso- och sjukvården
              just för patienternas skull.
            </seg>
            <seg n="4be7a0bb">
              En stopplag har ännu inte anlänt till riksdagen, däremot till
              Lagrådet. Den är att vänta till riksdagen, och det kunde vara
              intressant att veta när den kommer. Remissinstanserna har överlag
              varit väldigt negativa. Konkurrensverket, Läkarförbundet, Vårdförbundet,
              ja, till och med LO sade nej.
            </seg>
            <seg n="2993360c">
              I sitt svar anger Ylva Johansson två huvudargument för att införa
              stopplagen. Det ena är risken för gräddfiler. Då skulle jag vilja
              fråga Ylva Johansson om de 260 000 medborgare i det här landet
              som i dag har en privat sjukvårdsförsäkring. Är det den gräddfil
              som finns i Socialdemokraternas Sverige som ska krympas, eller
              räknas den inte som en gräddfil? Den har ju uppstått eftersom
              människor inte tror att de kan få vård i tid. Eller menar Ylva
              Johansson, när hon talar om gräddfiler, att de uppdragsgivare
              som driver S:t Görans sjukhus, Simrishamns sjukhus och Lundby
              sjukhus missköter sitt avtal så att de inte har koll på vad de
              ger av privat vård och vad de ger av offentligt driven vård?
            </seg>
            <seg n="ef1b6d16">
              Är det inte så, Ylva Johansson, att det går att skriva avtal
              vid upphandling som innebär att gräddfiler inom den offentligfinansierade
              vården inte uppkommer? Är det en omöjlighet? Kan inte regeringen
              hitta instrument för att i efterhand kontrollera om sådana har
              uppstått? Jag ställer en rad frågor.
            </seg>
            <seg n="d9fbc18f">
              I primärvården är det, säger Ylva Johansson, accepterat med privata
              vårdgivare. Finns inte risken för gräddfiler också där? För mig
              finns det mycket inkonsekvenser i det här resonemanget, och jag
              skulle gärna vilja få frågan belyst av Ylva Johansson.
            </seg>
            <seg n="d247bd1f">
              Jag har också funderingar när det gäller den landstingsdrivna
              vården i till exempel Helsingfors. Vi har Helsingfors Care, som
              finns inom landstingets regi men ger vård åt privata patienter.
              De har det senaste året ökat sin verksamhet kraftigt och avser
              att öka den ytterligare med utländska patienter. Privata entreprenörer
              ska nu förbjudas blanda sin finansiering, och min fråga är: Får
              Helsingfors Care och andra offentligt drivna sjukhus fortsätta
              med sina gräddfiler, enligt Ylva Johanssons terminologi, för utländska
              patienter? Ska vi alltså tillåta gräddfiler i vården för utländska
              medborgare i Sverige men förbjuda dem för svenskar i Sverige?
              Är det det som är tanken? Jag hoppas att Ylva Johansson kan ge
              mig svar på frågorna om gräddfiler.
            </seg>
          </u>
          <note type="speaker" n="2a74c520">
            Anf. 144 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-18" n="da18dbd5">
            <seg n="ba30ddeb">
              Fru talman! Maria Larsson talar om inkonsekvenser, men det är
              snarast Maria Larsson själv som kommer med inkonsekvenser som
              jag inte riktigt förstår. Hon talar om en stopplag, men det handlar
              ju om en lag som säger att man får lägga ut sjukhus på entreprenad
              om man i avtalet uppfyller två kriterier. Det första är att man
              inte i den offentligt finansierade sjukhusvården släpper in patienter
              med privat finansiering. Det andra är att man använder skattemedlen
              till sjukvård och inte till någonting annat. Det är dessa två
              regler som gäller. Om man uppfyller dem i sina avtal är det fritt
              fram att använda sig av entreprenörer. Det är det vi säger i vårt
              lagförslag.
            </seg>
            <seg n="b7252ad9">
              Så sent som för två dagar sedan beslutade landstingsfullmäktige
              i Helsingforss läns landsting om ett nytt avtal med det största
              entreprenörsdrivna sjukhuset, S:t Görans sjukhus, just med innebörden
              att de inte skulle ha några gräddfiler, alltså några som betalade
              enskilt eller via försäkring. De ska enbart hålla sig till den
              offentligfinansierade sjukvården.
            </seg>
            <seg n="65addbff">
              Det är inte så svårt. Det är lätt att göra den typen av avtal,
              och det gör man också. Det är vad vi kräver i det förslag till
              lagstiftning som inom kort kommer till riksdagen i form av en
              proposition. Vi har varit till Lagrådet. Lagrådet hade inga avgörande
              invändningar utan föreslog några mindre justeringar. Det betyder
              att det inte dröjer länge innan propositionen landar på riksdagens
              bord.
            </seg>
            <seg n="ad3e9312">
              Det är viktigt att säga att den som har en privat sjukvårdsförsäkring
              självklart har rätt att ha det. Vi har också en privat sjukvårdsmarknad
              som är privat finansierad. Det finns privata sjukhus som tillhandahåller
              privat vård för den som betalar privat eller via privata sjukvårdsförsäkringar.
            </seg>
            <seg n="423df3ae">
              Den lagstiftning som snart kommer som en proposition till riksdagen
              handlar inte om regleringar av den sektorn. Det handlar om regleringar
              av vad som ska gälla för de sjukhus som är offentligfinansierade
              sjukhus. Även om man lägger ut på entreprenad hör de till de offentligfinansierade
              sjukhusen. Då är det också rimligt att de följer regler som motsvarar
              dem som gäller för dem är landstingsdrivna offentligfinansierade
              sjukhus.
            </seg>
            <seg n="366aa0d1">
              För några år sedan beslutade riksdagen, som Maria Larsson vet,
              om en möjlighet för kommuner och landsting att i vissa speciella
              fall skapa bolag som har möjlighet att sälja vård till framför
              allt utom-EU-medborgare. Vi har inom EU en annan möjlighet att
              ta emot patienter från andra EU-länder.
            </seg>
            <seg n="512204ba">
              Det här är någonting som har använts framför allt, jag tror nästan
              enbart, för universitetssjukhusen. Det har ofta gällt den allra
              mesta högspecialiserade vården. Där tar man emot patienter bland
              annat för att kunna upprätthålla ett tillräckligt stort patientunderlag
              för att kunna ha en tillräcklig kompetens. Det är inte den enda
              möjligheten. Det finns också andra möjligheter att sälja till
              utländska medborgare i vissa fall.
            </seg>
            <seg n="9d298dd5">
              Det är en verksamhet som styrs på samma sätt som allting annat
              inom kommuner och landsting. Där gäller offentlighetsprincipen,
              och den demokratiska styrningen säkerställer insyn och möjligheter
              att förändra verksamheten. Det gör det när besluten fattas i de
              demokratiskt beslutande församlingarna. Det är annorlunda när
              det sker i ett privat bolag.
            </seg>
          </u>
          <note type="speaker" n="56eff184">
            Anf. 145 MARIA LARSSON (kd):
          </note>
          <u who="maria_larsson_49fd18" xml:id="i-c6be6f9d13048528-1" n="18b62be5">
            <seg n="89cdefe8">
              Fru talman! Om den nu fungerar så bra kan man undra varför över
              huvud taget lagstiftningen behöver införas. Jag tycker inte att
              Ylva Johansson gav något som helst tillfredsställande svar angående
              de avtal som i dag finns.
            </seg>
            <seg n="6b8b9194">
              Man vill i lagen minska möjligheterna för de sjukhus som i dag
              har en blandfinansiering. Det måste finnas ett misstroende någonstans
              här och att man tror att de i dag inte sköter sitt uppdrag på
              ett tillfredställande sätt eftersom man över huvud taget vill
              skriva in det här.
            </seg>
            <seg n="3738056b">
              När det gäller Helsingfors Care är det inte precis enbart högspecialistvård
              de sysslar med. De erbjuder till exempel vård vid graviditet,
              förlossningar, grå starr, problem med höfter, knän och inkontinens,
              och kosmetisk tandvård. En del av det må vara högspecialistvård,
              men det gäller inte allting.
            </seg>
            <seg n="d8e6254d">
              Vi ska låta landstingen bedriva privat vård. Men privata entreprenörer
              ska inte kunna ge vård för privata patienter. För mig är det en
              oerhörd inkonsekvens.
            </seg>
            <seg n="3dd4737a">
              Ylva Johansson tar upp ett andra skäl för stopplagens införande.
              Vi kan leka med ord, men för mig är det begränsningar som byggs
              in. Det allmänna namnet är stopplag, och jag tycker att det är
              ganska relevant. Det skälet är att skattemedel inte ska kunna
              omvandlas till vinst.
            </seg>
            <seg n="957301dc">
              Det är en doktrin som uppenbarligen ska gälla för produktion
              av sjukvård men inte för till exempel produktion av läkemedel.
              Det är ganska mycket skattemedel som vi i dag ger ut till vinst
              inom läkemedelsindustrin. Kan vi förvänta oss en ny stopplag också
              på läkemedelsområdet, eller hur ser Ylva Johansson på det?
            </seg>
            <seg n="ce5de2b7">
              Jag fick inte så mycket av samhällsekonomisk analys i svaret,
              men jag gissar att Ylva Johansson har den i bakfickan. Har det
              skett vinstutdelning för till exempel S:t Görans sjukhus på ett
              otillbörligt sätt som gör att lagen måste skärpas? Var någonstans
              sker det på ett otillbörligt sätt eftersom det ska stoppas?
            </seg>
            <seg n="e8e854fb">
              Det står också i svaret att vinstutdelning kan konkurrera med
              medicinska och sociala mål. För mig är det lite nonsens. Det är
              klart att privata vårdbolag vill göra bra ifrån sig. De vill få
              nöjda patienter och nöjd personal. Annars har de snart försuttit
              sina möjligheter att få ett förnyat avtal. De gör bara ofta det
              hela mer effektivt och till lägre kostnad. De har bra vård, nöjda
              patienter och nöjd personal. Det är detta som vi nu ska rensa
              bort möjligheten till.
            </seg>
            <seg n="99ed4156">
              Ingen får vänta längre när mer vård produceras i Sverige. Men
              fler får vänta kortare tid ju mer vård som produceras. Det är
              därför jag tycker att lagen är så olycklig. Signalsystemet ut
              till de privata företagen kommer att säga: Det här är inget framtidsland
              att satsa i. Vi vill strama åt den här delen av verksamheten som
              vi i dag har. Vi ämnar inte ge möjlighet att utvecklas i Sverige
              som man kan göra i många andra länder. Jag beklagar det.
            </seg>
            <seg n="c048f0d6">
              Jag är övertygad om att den här lagen kommer att innebära mindre
              vård på totalen. Vi kommer inte att se effekterna omedelbart.
              Men vi kommer att se dem i en framtid, såvida vi inte byter regering
              år 2006, vilket jag naturligtvis är full av förhoppning om.
            </seg>
          </u>
          <note type="speaker" n="b35acfc1">
            Anf. 146 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-19" n="da18dbd5">
            <seg n="ceafee0d">
              Fru talman! Maria Larsson frågar varför lagstiftningen behöver
              införas. Det handlar om att vi vill säkra tilltron till och förtroendet
              för den gemensamt finansierade sjukhusvården, men frågan är berättigad.
            </seg>
            <seg n="b38b980b">
              Man skulle kunna vända på det. Varför blir det ett sådant ramaskri
              hos den borgerliga oppositionen när vi inför två enkla regler
              som inte är särskilt svåra att uppfylla för de entreprenörer som
              i dag finns och som driver sjukhus?
            </seg>
            <seg n="0e34146c">
              Vi har i dag tre entreprenörer som driver offentligfinansierade
              sjukhus och som gör det på ett mycket bra sätt. De har hittills
              haft en mycket begränsad andel av privatfinansierade patienter.
              Såvitt jag vet har de ännu inte delat ut någon vinst till sina
              aktieägare.
            </seg>
            <seg n="787e60a7">
              Jag förstår inte vad det är för ramaskri och hur detta skulle
              göra att fler personer skulle få vänta på vård, att vi skulle
              få minskad vårdkapacitet och förstöra möjligheterna för utvecklingskrafter
              inom svensk sjukvård.
            </seg>
            <seg n="89b00660">
              De effekter som vi kommer att få av lagstiftningen i förhållande
              till nuläget tror jag tvärtom är mycket marginella. För mig och
              för regeringen och de två partier som tillsammans med oss står
              bakom denna lagstiftning handlar det om att vi vill säkerställa
              också för framtiden.
            </seg>
            <seg n="8100fdcf">
              Vi vill inte, som vi har sett i några länder, få en utveckling
              där sjukvården blir en marknad. Jag tror att det är långt till
              dess. Jag hoppas att vi aldrig får uppleva det i Sverige. Men
              det är viktigt att säkerställa och tala om att sjukvården inte
              är och inte kan behandlas som vilken annan tjänst som helst, och
              den ska inte styras med marknadskrafter.
            </seg>
            <seg n="ee64676c">
              Det är en fråga som är mycket aktuell just nu. Det gäller till
              exempel när vi diskuterar tjänstedirektivet inom EU. Det är många
              länder jag skulle säga i princip alla EU:s medlemsstater som hävdar
              detta med emfas. Sjukvården är inte en marknad och ska inte behandlas
              som en sådan.
            </seg>
            <seg n="1f232dca">
              När det gäller riskerna med att låta vinstkravet vara styrande
              för sjukvården vet vi inte om det leder till sämre vård. Det har
              vi inte belägg för att säga. Men vi är inte ensamma i världen.
              Det är tvärtom mycket vanligt för den offentligfinansierade sjukvården
              att man har olika typer av begränsningar: Vilka aktörer får finnas,
              och vilka krav ska man ställa på de aktörerna? Det är på inget
              vis någon märklig politik.
            </seg>
            <seg n="7cb2632a">
              För den som till starta ett privat sjukhus eller investera i
              en helt ny verksamhet och inte vill att man ska styras av de lagar
              och regler som vi beslutar om här i riksdagen, till exempel när
              det gäller gräddfiler och vinstutdelning, är det fritt fram. Varsågod!
              Vi har inget näringsförbud när det gäller att starta sjukhus.
              Vi har också privata sjukhus som agerar på en marknad. Det är
              fritt fram för fler att göra det.
            </seg>
            <seg n="de0ecd9f">
              Men om man vill vara en del av den offentligfinansierade sjukhusvården
              är det också rimligt att skattebetalarna ställer krav på hur skattemedlen
              ska användas och vilka som ska komma i åtnjutande av dem.
            </seg>
            <seg n="1b9c450a">
              Som jag bedömer den verksamhet som i dag bedrivs av de tre sjukhus
              som är utlagda på entreprenad är det här inget större problem,
              för det är i princip så man redan agerar. Jag uppfattar alltså
              inte att vi går in och ändrar en väl fungerande verksamhet utan
              i stället lägger fast principer som jag tror är viktiga för framtiden
              och för tilltron till den svenska sjukvården.
            </seg>
          </u>
          <note type="speaker" n="f770a3f0">
            Anf. 147 MARIA LARSSON (kd):
          </note>
          <u who="maria_larsson_49fd18" xml:id="i-c6be6f9d13048528-2" n="18b62be5">
            <seg n="f5204b8b">
              Fru talman! Ylva Johansson står här och försöker minimera sin
              nya lagstiftning genom att säga att det handlar om så ytterst
              små förändringar, att man sköter sig så bra och att man inte har
              delat ut någon vinst. Men vad är vi då rädda för? Varför behövs
              lagen över huvud taget?
            </seg>
            <seg n="9f4a2a3f">
              Jag kan tala om att de som jag har träffat och pratat med tycker
              att lagen kommer att införa begränsningar i deras möjligheter.
              Tala med vårdföretagen, Ylva Johansson! Med tanke på hur remissvaren
              såg ut är det inte bara jag som är kritisk. Konkurrensverket är
              kritiskt ur konkurrenssynvinkel. Läkarförbundet, professionen,
              är kritiskt. Vårdförbundet mer profession är kritiskt. LO är som
              sagt var också kritiskt.
            </seg>
            <seg n="f9330800">
              Detta är ett sätt att försöka strypa och minimera vården och
              dess möjligheter att utvecklas, att effektiviseras och att erbjuda
              en mångfald av vårdgivare. Jag beklagar den utvecklingen. Den
              går i diametralt motsatt riktning mot hur länderna runtomkring
              oss ser på det här.
            </seg>
            <seg n="f55d84e2">
              Capio välkomnas i Storbritannien av Tony Blair. Men man funderar
              på att dra tillbaka sina investeringar från Sverige. Det är ett
              signalsystem och en signal som sänds ut, och det kommer att få
              konsekvenser som kanske inte går att avläsa på kort sikt, men
              som kommer att vara förödande för svensk sjukvård på lång sikt.
              Därför ska stopplagen självfallet stoppas.
            </seg>
            <seg n="72d329dc">
              Fru talman! Min talartid går snart ut, och jag gissar att Ylva
              Johansson och jag får återkomma till varandra i debatter på detta
              tema. Det finns bara en sak till som jag skulle vilja kommentera
              i Ylva Johanssons svar. Hon säger att hälso- och sjukvården även
              fortsatt ska bäras upp av ett allmänt och samhälleligt intresse
              för att säkerställa den höga nivån på den svenska hälso- och sjukvården
              och så vidare. Jag skulle vilja säga så här: Jag är inte ute efter
              att bara säkerställa den. Jag vill höja nivån. Det är möjligtvis
              skillnaden mellan Ylva Johansson och mig och utgångspunkterna
              för våra olika resonemang.
            </seg>
          </u>
          <note type="speaker" n="a8693d27">
            Anf. 148 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-20" n="da18dbd5">
            <seg n="a5862268">
              Fru talman! När vi jämför svensk sjukvård internationellt visar
              det sig att vi ligger bland topplaceringarna när det gäller kvalitet,
              men att vi är en medelmåtta när det gäller kostnaderna. Det betyder
              att vi får en effektiv sjukvård och att vi får mycket för våra
              skattepengar. Det är jag stolt över, och detta bör vi fortsätta
              att bevara.
            </seg>
            <seg n="00b5844a">
              När vi jämför oss med andra länder visar det sig att andra länder
              som också presterar mycket bra och som inte har skyhöga kostnader
              för sina sjukvårdssystem har sjukvårdssystem som på många sätt
              liknar vårt när det gäller styrning och finansiering. Därför är
              det viktigt att bevara vårt system, men vi har mycket att göra
              när det gäller att utveckla kvaliteten.
            </seg>
            <seg n="b5620509">
              Jag blir lite upprörd när Maria Larsson säger att vi vill strypa
              vårdens utvecklingsmöjligheter. Det handlar inte om det. Men jag
              förstår att Maria Larsson hellre vill diskutera sådana frågor
              och göra svepande anklagelser än att gå in i de konkreta förslagen.
            </seg>
            <seg n="341d3db8">
              Vi föreslår tre saker: Vi ska inte sälja ut eller lägga ut våra
              universitetssjukhus på entreprenad. Vi ska inte ha gräddfil i
              den offentligt finansierade sjukhusvården. Vi ska använda skattemedlen
              till sjukhusvård och inte till någonting annat.
            </seg>
            <seg n="0a0df767">
              Jag skulle välkomna om vi kunde debattera just de sakerna och
              inte göra svepande anklagelser om att vi stryper utvecklingskraften.
              Det saknar grund.
            </seg>
            <seg n="a95d9e31">
              Nyligen, i förra veckan, var jag i Storbritannien. Där har man
              alltför liten kapacitet när det gäller den öppna vården, och man
              inför nu en lång rad nya treatment centers, som framför allt kommer
              att syssla med planerad dagkirurgi. Man har inbjudit om inte hälften
              så en ganska stor andel privata entreprenörer att vara med och
              bygga upp dessa center. Man får då långsiktiga entreprenadavtal.
              Detta är fullt möjligt att göra i Sverige, och om det vore så
              att vi behövde utökad kapacitet skulle vi också se det. Den lagstiftning
              vi presenterar medför inga begränsningar när det gäller att införa
              nya kliniker för planerad dagkirurgi.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="a0ea97dd">
            10 § Svar på interpellation 2004/05:475 om låssystem för äldreboenden
          </note>
          <note type="speaker" n="b52ee147">
            Anf. 149 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-21" n="da18dbd5">
            <seg n="63c36f5c">
              Fru talman! Mia Franzén har frågat mig om jag dels avser att
              låta undersöka närmare hur vanligt det är att det på äldreboenden
              förekommer låsanordningar som kan anses vara lagstridiga, dels
              om jag kommer att lägga fram något lagförslag för att tydliggöra
              gränsdragningen mellan olaga frihetsberövande och skyddsbehovet
              för exempelvis personer med åldersdemens.
            </seg>
            <seg n="5e830c1e">
              Den 3 februari 2005 beslutade regeringen om direktiv till Utredningen
              om skyddsåtgärder inom vård och omsorg för personer med nedsatt
              beslutsförmåga (dir. 2005:11). Utredningen ska överväga om det
              finns behov av att införa bestämmelser om skydds- eller tvångsåtgärder
              inom vården och omsorgen av äldre personer som har nedsatt beslutsförmåga
              främst till följd av demenssjukdom.
            </seg>
            <seg n="55680c55">
              Många personer med demenssjukdom har nedsatt kognitiv förmåga
              och kan därför ha svårt att ta vara på sig själva. De situationer
              som många personer med demenssjukdom hamnar i innebär svåra etiska
              överväganden för personal, anhöriga och andra som på olika sätt
              försöker hjälpa den som har en demenssjukdom. Detsamma kan gälla
              för äldre personer med nedsatt beslutsförmåga på grund av andra
              sjukdomstillstånd, till exempel personer med stroke. Ofta vidtar
              man olika former av skyddsåtgärder som fastspänning eller inlåsning.
              Syftet kan vara dels att stärka den enskildes självständighet
              och möjlighet att delta i social samvaro, dels att skydda den
              enskilde från risken för fallskador eller från att gå vilse, dels
              att skydda andra personer som de medboende eller personalen.
            </seg>
            <seg n="0251a402">
              Frihetsinskränkande åtgärder inom vård och omsorg för personer
              med demenssjukdom förutsätter den enskildes samtycke. Saknas samtycke
              så saknas rättsliga möjligheter att vidta sådana åtgärder. Oavsett
              om den enskilde har beslutsförmåga eller inte kan inte någon annan
              i den enskildes ställe samtycka till frihetsinskränkande åtgärder.
              Ett rättsligt stöd för användning av frihetsinskränkande åtgärder
              kan endast ges genom att införa lagstiftning på området.
            </seg>
            <seg n="f22f53fe">
              Socialstyrelsen, länsstyrelserna och forskningen har upprepade
              gånger påvisat att användningen av skyddsåtgärder inom vården
              av äldre med demenssjukdom är vidare än vad lagstiftningen i dag
              medger. Samtidigt visar erfarenheterna att avsaknaden av praktiskt
              fungerande lagreglering av ställföreträdande beslutsfattande medför
              att beslutsfattandet om vård- och omsorgsinsatser i praktiken
              överlämnas till vårdpersonalen. Det blir oklart vad man kan och
              får göra och vem som har rätten att fatta beslut. Det är också
              oklart när skyddsåtgärder övergår till att utgöra icke tillåtna
              tvångsåtgärder. Det är inte fritt från komplikationer att använda
              eller avstå från att använda skyddsåtgärder som begränsar den
              enskilde vårdbehövandes frihet. Fastspänning kan förstärka rädsla,
              oro, apati eller ett aggressivt beteende.
            </seg>
            <seg n="ecc9ff51">
              Utredningens huvuduppgift är att bedöma behovet och i förekommande
              fall utformningen av en särskild lagstiftning med bestämmelser
              om skydds- och tvångsåtgärder i vården av äldre personer med demenssjukdom.
              Utredningen ska analysera hur en sådan lagstiftning kan bidra
              till att användningen av tvångsåtgärder mot personer med demenssjukdomar
              minskas. I vissa situationer kan det finnas behov av att utifrån
              vårdhänsyn vidta begränsande tvångsliknande åtgärder. Utredningen
              ska analysera om det i regeringsformens hänsyn till bestämmelserna
              i Europakonventionen finns utrymme för en tvångslagstiftning som
              omfattar personer med demenssjukdom eller annan sjukdom som satt
              ned beslutsförmågan. Utredningen ska föreslå hur man skulle kunna
              fastställa att en person har bristande beslutsförmåga och vem
              som ska avgöra det och utifrån vilka kriterier.
            </seg>
            <seg n="4ec83f71">
              Vid konflikter där krav på effektivitet, arbetsmiljö eller andra
              patienters intressen behöver tillgodoses kan risken vara betydande
              att den enskilde patientens intressen inte tillräckligt beaktas.
              Den patient som inte har beslutsförmåga bör ha ett skydd för sina
              anspråk på trygghet och en effektiv vård och behandling så att
              tvång inte ersätter god vård och omsorg.
            </seg>
            <seg n="6222b1fd">
              Utredningen ska redovisa sitt uppdrag senast den 31 december
              2006. Efter remissbehandling av utredningens förslag kommer regeringen
              att ta ställning till om något lagförslag ska läggas fram.
            </seg>
          </u>
          <note n="22882b71" type="speaker">
            Anf. 150 MIA FRANZÉN (fp):
          </note>
          <u who="mia_franzen_fd3514" xml:id="i-75364c514a0f8274-0" n="bf4905ff">
            <seg n="605b0a45"/>
            <seg n="c3b360d4">
              Fru talman! Jag vill börja med att tacka statsrådet Ylva Johansson
              för svaret på min interpellation, som har sitt ursprung i min
              härliga hemkommun Salem. Jag vet inte om Ylva vet om det, men
              jag vill påminna om det. Svaret vittnar om en stor förståelse
              om för problematiken. Det öppnar också för att vi så småningom
              kan komma till rätta med en lag som inte bara äventyrar vårdpersonalens
              säkerhet på jobbet utan också skapar en osäkerhet hos de äldre
              och deras anhöriga om vad man kan kräva och inte kräva.
            </seg>
            <seg n="d9cc6463">
              Vi har för få boendeformer och för få platser inom äldreomsorgen
              i dag. Ensamheten, isoleringen och otryggheten är stor när man
              blir äldre och själv får olika funktionsnedsättningar eller när
              maken drabbas. Det är väldigt glädjande att det har hänt något
              och att det nu är på gång en utredning om skyddsåtgärder för äldre.
              Jag välkomnar utredningen.
            </seg>
            <seg n="b91ebad7">
              Jag har räknat ut att en ny lagstiftning tidigast borde kunna
              träda i kraft någon framåt hösten 2007. Fram till den dag då en
              eventuell ny lagstiftning träder i kraft svävar trots allt vårdpersonalen
              i ovisshet om hur den egentligen ska kunna följa lagen och ändå
              utföra ett bra jobb runtom på våra äldreboenden.
            </seg>
            <seg n="f9b7c08b">
              Ylva Johansson uppger att Socialstyrelsen, länsstyrelsernas tillsynsenheter
              och forskningen upprepade gånger har påvisat att användningen
              av skyddsåtgärder inom vården av äldre med demenssjukdom är vidare
              än vad lagstiftningen i dag medger. Då undrar man: Vem är det
              som bär ansvaret för dessa oklarheter fram till den dag vi i sådana
              fall har rett ut oklarheterna? Ska vi behöva invänta en personlig
              tragedi för en enskild vårdgivare, det vill säga någon ur personalen,
              eller att någon äldre råkar illa ut innan vi får modifierade regler?
            </seg>
            <seg n="4fedbf45">
              Hur planerar Ylva Johansson vidare att informera vårdpersonalen
              om hur den bör agera under denna långa processtid? Ska vårdpersonalen
              släppa ut de svårt förvirrade äldre eller själv följa med och
              lämna andra utan tillsyn? Eller är det bättre att än så länge
              låta dörrarna vara låsta och omöjliga att öppna utan nyckel, kodkort
              och sifferkod?
            </seg>
            <seg n="abe76f21">
              Vad gör man om något händer? Låt mig ta ett fiktivt exempel.
              Karl som lider av Alzheimer och annars brukar vara så lugn och
              rar löper plötsligt amok med förskäraren på ett äldreboende. Johanna,
              som också är boende på detta hem, lyckas ta sig till dörren med
              sin rollator. Men hon hamnar mittemellan personalen som har kodkort
              och Karl som löper amok. Vem bär då ansvaret för detta låssystem?
            </seg>
            <seg n="a17e1ef2">
              Den som är i behov av hjälp får i dag för att inte bli utan boendeplats
              acceptera stora förändringar och ingrepp i integriteten. Att acceptera
              ett helt låst boende kan vara enda alternativet när lösningen
              i hemmet inte fungerar längre. Likaså förstår anhöriga och vänner
              att den villkorade hjälpen är bättre än ingen alls.
            </seg>
          </u>
          <note type="speaker" n="cae06052">
            Anf. 151 ELINA LINNA (v):
          </note>
          <u who="elina_linna_14975d" xml:id="i-3db04792f58ebf53-0" n="aab5e7a2">
            <seg n="165739ee">
              Fru talman! Det är en viktig fråga som Mia Franzén har lyft i
              sin interpellation. Det tycker också jag. Vänsterpartiet har under
              flera år motionerat om rättsäkerhet för demenssjuka. Då menar
              vi inte enbart låssystem utan också andra fysiska begränsningsåtgärder,
              till exempel bälte, sele eller brickbord som kan hindra den äldre
              att röra sig fritt.
            </seg>
            <seg n="7cc0ecea">
              Våra motioner har tyvärr inte hitintills lett till några konkreta
              åtgärder. Men nu är vi glada att regeringen äntligen tar frågan
              på allvar. Vi hoppas att det inte ska dras i långbänk. När utredningen
              är klar förväntar vi oss att en skyndsam beredning kommer att
              ske.
            </seg>
            <seg n="40f6f2a2">
              Även om vi får en ny lagstiftning kommer personalen att tvingas
              att göra bedömningar om man ska låta den demenssjuka gå uppe eller
              skydda från till exempel ett fall. Den demenssjuka eller en förvirrad
              äldre som sitter till exempel i rullstol kanske inte kommer ihåg
              att hon eller han inte längre kan gå utan försöker ställa sig
              upp och gå.
            </seg>
            <seg n="2da5ec67">
              Personalen ställs inför svåra överväganden i varje situation
              där den äldre eller boende inte själv förstår eller vill begränsa
              sin rörelsefrihet. Vid användandet av fysiska begränsningsåtgärder
              handlar det om en smal gräns mellan omsorg och en kränkning av
              den enskilda personen. Detta ställer stora krav på personalen.
            </seg>
            <seg n="b75e9d91">
              Jag vill också påpeka att det för den skull inte behöver handla
              om ett ont uppsåt hos personalen, tvärtom. Men jag menar att själva
              den fysiska begränsningsåtgärden ställer personalen inför ett
              svårt etiskt dilemma: göra gott, eller göra rätt.
            </seg>
            <seg n="12b58dcf">
              Med detta som bakgrund undrar jag om ministern tagit fasta på
              de behov som personalen har av handledning och kunskap utifrån
              de etiska dilemman som alltid kommer att finnas när vi talar om
              situationer då personalen tvingas att bli ett ställföreträdande
              jag. Jag undrar om statsrådet till exempel har tagit upp de tankarna
              i arbetet med Kompetensstegen.
            </seg>
          </u>
          <note type="speaker" n="075641fa">
            Anf. 152 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-5a610bfeee42dc15-1" n="da18dbd5" next="i-09e629acee4c4d25-1">
            <seg n="40c87ffa">
              Fru talman! Det är en mycket viktig fråga som Mia Franzén har
              tagit upp. Jag håller helt med om beskrivningen av hur problemen
              kan se ut. Det var intressant att det kom från Salems kommun,
              min gamla hemkommun. Det visste jag inte.
            </seg>
            <seg n="e461e0d8">
              Jag har egentligen inte mycket mer att säga utöver det att vi
              nu tar i frågan. Det är helt otillfredsställande att det saknas
              lagstöd för dessa bedömningar. Det är en mycket svår situation
              för den personal som dagligen har att göra de ställningstagandena
              i vardagen i vård- och omsorgssituationen.
            </seg>
            <seg n="4157c78e">
              Regeringen har också gjort en del andra saker. Den demensarbetsgrupp
              som regeringen tillsatte tog senare ett initiativ tillsammans
              med Socialdepartementet och Sveriges Kommuner och Landsting för
              ett antal utbildningar och så kallade genombrottsprojekt. Där
              har 40 olika team utbildats i just demensvården, där den här frågan
              framför allt är aktuell.
            </seg>
            <seg n="85bdeaa3">
              Vi har tagit initiativ till den mycket stora och fleråriga nationella
              satsningen på kompetensutveckling av personal inom äldreomsorgen.
              Frågor om demensvård är högaktuella hos kommunerna och finns med.
              Det är nästan alla landets kommuner, alla utom två, som har anmält
              att de vill delta.
            </seg>
            <seg n="1ccc2fe7">
              Socialstyrelsen gör hela tiden bedömningar och ger också en del
              råd till kommunerna för hur man ska handskas med den här typen
              av skyddsåtgärder. Det är naturligtvis ett svårt läge när lagstödet
              saknas. Det gäller den svåra gränsdragning som Elina Linna beskriver
              mellan det som är omsorg och det som blir kräkning.
            </seg>
            <seg n="2c790eee">
              Hur ska den gränsen dras? Vem är det som fattar beslutet och
              på vilka grunder? Vem ska anses beslutsoförmögen och vem ska inte
              anses det? Det är också så att en person kan vara beslutsoförmögen
              ibland och ibland inte. Det handlar inte bara om individen. Det
              handlar också om det aktuella tillståndet. Det är väldigt svåra
              gränsdragningar.
            </seg>
            <seg n="97ff79cf">
              Jag är glad att utredningen är tillsatt och att vi har kommit
              i gång med det viktiga arbetet. I grunden kan vi inte lösa dessa
              frågor med mindre än att vi får fram ett tydligt lagstöd för den
              här typen av beslut.
            </seg>
            <seg n="f8c39371">
              Trots allt hanteras frågorna dagligen av Socialstyrelsen, länsstyrelsernas
              tillsynsenheter och av personalen ute på äldreboendena och demensboendena.
              Det gör man många gånger på ett bra sätt. Men det är inte en tillfredsställande
              situation att vi inte har ett lagstöd för de beslut som man tvingas
              att fatta.
            </seg>
          </u>
          <note n="d284969b">
            Anf. 153 MIA FRANZÉN (fp):
          </note>
          <u who="morgan_johansson_minister_2002" xml:id="i-09e629acee4c4d25-1" n="da18dbd5" prev="i-5a610bfeee42dc15-1">
            <seg n="321e45ce">
              Fru talman! Det verkar som att vi är rörande eniga om den här
              problemställningen, och jag är, som sagt, väldigt glad över att
              den här utredningen nu kommer till stånd.
            </seg>
            <seg n="b95ffdc3">
              Jag kan upplysa om att det allra senaste från länsstyrelsen är
              ett hotelliknande lås där man kan ta sig ut men inte in. Det skulle
              vara någonting som kan vara godkänt. Ett demensboende i Målilla
              fick nedslag på att man hade de äldre inlåsta. Men detta är mer
              utbrett än så, och det är klart att det kan vara kostsamt för
              kommunerna att lägga om låssystemen på olika boenden.
            </seg>
            <seg n="d4c69a12">
              Vi borde kanske diskutera tvångsåtgärderna i ett litet större
              perspektiv. Elina Linna var tidigare inne på att man inte ska
              sätta dessa i motsatsställning till god omvårdnad. Om jag är på
              väg att skada mig själv blir jag ju glad om statsrådet hindrar
              mig. Det skulle vara att visa medmänsklighet och ge mig god omvårdnad.
            </seg>
            <seg n="5100cd75">
              Det kan vara dags att lagstiftningsvägen visa vårdpersonalen
              att man har förtroende för dem och att ge dem utrymme att använda
              sitt sunda förnuft och sina hjärtan i sitt viktiga värv, så att
              de inte ständigt landar i frågan: Ska jag göra gott eller göra
              rätt? Det var väldigt bra sagt, tycker jag.
            </seg>
            <seg n="0a54e153">
              I verklighetens Sverige samlar man inte alla dementa i ett boende,
              utan det är många som har fysiska funktionsnedsättningar, men
              som är fullt friska i övrigt. De får i dag acceptera inlåsning
              eftersom det finns en boendeform där man blandar svårt dementa
              människor och människor med psykiatriska diagnoser med i övrigt
              fullt friska personer som har andra former av handikapp. Det är
              lite skrämmande att vi låser in väldigt många människor i dag,
              och frågan är om man ska behöva acceptera inlåsning för att få
              vård.
            </seg>
            <seg n="74e4fda6">
              Vad ska man ge för råd till vårdpersonalen? Hur ska de agera
              under processtiden? Är det bättre att låta dörrarna vara låsta
              eller ska man följa med ut och lämna övriga boende obevakade och
              utan tillsyn?
            </seg>
          </u>
          <note type="speaker" n="643fdb08">
            Anf. 154 ELINA LINNA (v):
          </note>
          <u who="elina_linna_14975d" xml:id="i-3db04792f58ebf53-1" n="aab5e7a2">
            <seg n="9b727f4b">
              Fru talman! Jag arbetade för länge sedan inom psykiatrin, det
              var på 70-talet. Många av de personer som vi nu talar om vårdades
              då inom psykiatrin. Där har man ju sedan väldigt lång tid tillbaka
              haft handledning som en självklar del i yrket. Man har en tradition
              av att personalen behöver handledning för att kunna hantera de
              svåra situationer som personalen måste klara av när det gäller
              tvång och begränsningar.
            </seg>
            <seg n="31c516bd">
              Jag anser att man inom demensvården måste börja diskutera handledning
              som en självklar del. Som det ser ut i dag inom demensvården finns
              det inte möjlighet för personalen att få handledning. Arbetet
              är inte heller organiserat på så sätt att personalen skulle kunna
              dra sig undan för att få handledning. På det sättet skulle man
              nog också kunna höja statusen inom demensvården.
            </seg>
            <seg n="749bb5e4">
              Jag hoppas att Ylva Johansson vill kommentera också detta med
              handledning.
            </seg>
          </u>
          <note type="speaker" n="658c8411">
            Anf. 155 Statsrådet YLVA JOHANSSON (s):
          </note>
          <u who="morgan_johansson_minister_2002" xml:id="i-5a610bfeee42dc15-2" n="da18dbd5" next="i-09e629acee4c4d25-2">
            <seg n="b29c4e0e">
              Fru talman! Vi handskas naturligtvis med den situation som vi
              har. Det är ju inte totalt tomt. Socialstyrelsen, länsstyrelsen
              och personalen fattar beslut i dag och kommer att fortsätta att
              göra det. Men jag är ansvarigt statsråd och har till min uppgift
              att ta fram nödvändig lagstiftning. Det är ju därför som jag har
              tillsatt utredningen. Situationen är inte tillfredsställande.
              Det finns inte lagstöd för de insatser som många anser vara och
              förmodligen också är motiverade och nödvändiga.
            </seg>
            <seg n="55e5435b">
              När det finns en nödsituation, när något speciellt uppstår, finns
              det ofta lagstöd för att vidta vissa begränsande åtgärder och
              ibland tvångsåtgärder. Men det kan också vara nödvändigt med regelmässigt
              tvingande åtgärder, till exempel med att ha en låst avdelning,
              möjlighet att ge medicin till den som säger sig inte vilja ha
              den eller kunna använda sig av andra typer av tvång. Då är det
              viktigt att man gör klart vilken rättssäkerhet som ska gälla för
              individen.
            </seg>
            <seg n="f0345df1">
              Det är inte minst viktigt för anhöriga att veta hur man gör om
              man inte är nöjd med det tvång eller de andra åtgärder som den
              boende utsätts för. Hur gör man om man inte är nöjd med dem? Finns
              de dokumenterade, och vad har legat till grund för besluten?
            </seg>
            <seg n="61590577">
              Det är också skönt att veta för personalen. Många tycker att
              det är svårt att fatta och försvara dessa beslut gentemot till
              exempel anhöriga. Det är viktigt att man får stöd i sådana situationer.
            </seg>
            <seg n="4a431dad">
              Jag har höga förväntningar på utredningen, men det är ett mycket
              svårt uppdrag. Det kommer att bli en grannlaga uppgift att gå
              igenom allt detta och göra en rimlig avvägning mellan verksamhetens
              krav på en fungerande vård och omsorg och individens krav på rättssäkerhet.
            </seg>
            <seg n="6d219008">
              Jag delar Elina Linnas uppfattning om att det borde finnas handledning
              i mycket större utsträckning inom flera delar av äldreomsorgen,
              inte minst inom demensvården. Det är en av de frågor som jag särskilt
              har lyft fram när jag har varit ute och pratat med kommunledningar
              om Kompetensstegen.
            </seg>
            <seg n="260da282">
              Jag tycker att man i väsentligt större utsträckning än i dag
              skulle använda sig av erfarna undersköterskor och biträden och
              utbilda dem till handledare så att de kan vara mentorer och handledare
              för andra personer, kanske mer nyanställda, inom äldreomsorgen
              i stort, kanske särskilt inom demensvården och delvis inom hemtjänsten.
              Man kan behöva hjälp att diskutera många av de svåra möten som
              man har. Det kunde också vara ett sätt att se till att den kompetens
              och erfarenhet som finns i dag inom äldreomsorgen kan användas
              fullt ut, så att inte erfarna, duktiga kvinnor i förtid tvingas
              gå i pension därför att deras arbetsvillkor och arbetsuppgifter
              är utformade så att man inte tar till vara dem på bästa sätt.
              Det är en viktig framtidsfråga för att man varaktigt ska ha kompetens
              och beredskap för att utveckla äldreomsorgen, inte minst när det
              gäller demensvården.
            </seg>
          </u>
          <note n="1ef0be31">
            Anf. 156 MIA FRANZÉN (fp):
          </note>
          <u who="morgan_johansson_minister_2002" xml:id="i-09e629acee4c4d25-2" n="da18dbd5" prev="i-5a610bfeee42dc15-2">
            <seg n="ffe31a15">
              Fru talman! Jag är ganska nöjd överlag med det svar som jag har
              fått. Det låter som att det finns en mycket bred samsyn i de här
              frågorna. Det handlar ju om en väldigt svår avvägning mellan trygghet,
              säkerhet, frihet och omtanke.
            </seg>
            <seg n="fbebb4a4">
              Sedan kan jag ställa mig frågan om inte de gamla låsvredssystemen
              av den gamla modellen var snäppet tryggare än de nya kodkorten
              som finns på många äldreboenden i dag. Dessa kodkort kan ju avmagnetiseras,
              och plötsligt fungerar de inte alls. Då kan ingen ta sig vare
              sig ut eller in. Det gäller såväl personal som anhöriga och boende.
            </seg>
            <seg n="f4e77bb7">
              Jag hoppas att den här utredningen någonstans kommer att landa
              på att vi måste ha förtroende för vårdpersonalen i större utsträckning
              än i dag. Vi vill gärna reglera in i minsta detalj, och det skapar
              inget utrymme för att vara medmänniska: 150 meter bort ligger
              en människa som är döende, men jag får inte springa dit och hjälpa
              den människan för då gäller inte försäkringen, och det ligger
              utanför mitt ansvarsområde. Det är omänskligt, fel och känns inte
              bra i kroppen.
            </seg>
            <seg n="7def89cc">
              Men, som sagt, tack för ett rakt svar. Jag kommer att följa upp
              detta så småningom.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="4884e6a2">
            11 § Svar på interpellation 2004/05:448 om folkhälsopolitiken
          </note>
          <note type="speaker" n="f1ae3ec0">
            Anf. 157 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-22" n="da18dbd5">
            <seg n="ce4b1ce9">
              Fru talman! Elina Linna har frågat mig vilka åtgärder jag avser
              att vidta för att lyfta det generella folkhälsoarbetet och för
              att minska den ojämlika och ojämställda folkhälsan.
            </seg>
            <seg n="23653ac0">
              Den strategi för folkhälsoarbetet som riksdag och regering har
              lagt fast med ett övergripande folkhälsomål och elva målområden
              syftar till att främja folkhälsan generellt och motverka ojämlikhet
              i hälsan. Det mest centrala i folkhälsopolitiken är hälsans bestämningsfaktorer.
              I stället för att utgå från sjukdomar eller hälsoproblem när man
              formulerar mål för folkhälsoarbetet är utgångspunkten att det
              är människors livsvillkor och levnadsvanor som bidrar till hälsa
              och ohälsa. Detta breda välfärdspolitiska perspektiv är nödvändigt
              för att skillnader i hälsa mellan olika grupper ska kunna minska.
              Eftersom folkhälsopolitikens samlade mål- och uppföljningsstruktur
              bygger på den gällande ansvars- och verksamhetsindelningen inom
              politikområdena blir målen åtkomliga för politiska initiativ och
              beslut.
            </seg>
            <seg n="1877e78e">
              I slutet av september presenterar Statens folkhälsoinstitut den
              första folkhälsopolitiska rapporten. Den redogör för utvecklingen
              av folkhälsans bestämningsfaktorer och vilka insatser som gjorts
              för att nå det övergripande folkhälsomålet samt förslag på vilka
              åtgärder som behövs framöver.
            </seg>
            <seg n="c91d4cc7">
              Integrationen av folkhälsoaspekterna i politikområden och sektorer
              på samhällets alla nivåer är en omfattande uppgift och kräver
              en medveten och långsiktig strategi. Det tar tid att förankra
              ett nytt tanke- och arbetssätt. För en lyckosam integrering av
              folkhälsopolitiken är det nödvändigt att vitala aktörer inom folkhälsoområdet
              samarbetar. I detta sammanhang spelar Nationella ledningsgruppen
              för folkhälsofrågor en central roll.
            </seg>
            <seg n="c61e1f1f">
              I ledningsgruppen gör var och en den insats som på ett naturligt
              sätt passar in i den egna verksamheten utifrån ett gemensamt synsätt
              och i samverkan med andra. Genom att agera gemensamt möjliggörs
              både kort- och långsiktiga synergieffekter. Ledningsgruppen kommer
              framöver att ha en viktig uppgift genom att främja samordningen
              av den nationella hälsoinformationen och hälsokommunikationen.
              Ledningsgruppen kommer att bistå med saklig och obunden hälsoinformation
              och stödja hälsoinformationsaktörer genom att producera och sprida
              kunskaps- och utbildningsunderlag samt skapa mötesplatser mötesplatser
              där dialog kan föras mellan myndigheter och grupper av medborgare
              på nationell, regional och kanske framför allt, på lokal nivå.
            </seg>
            <seg n="c45ee80b">
              Under allt förankringsarbete är det viktigt med stöd och hjälp.
              Framför allt är det viktigt med information och verktyg för att
              underlätta för aktörerna att förstå och implementera folkhälsopolitiken.
              En av Statens folkhälsoinstituts viktigaste uppgifter är att stimulera
              och stödja integreringen av folkhälsopolitiken. I dagsläget samarbetar
              institutet med ett 20-tal myndigheter, de samhällsmedicinska enheterna
              och flertalet kommuner i olika projekt. Institutet har också utvecklat
              olika IT-verktyg, bland annat Kommunala basfakta, ett verktyg
              som innerhåller statistik om hälsan i kommunerna. Man har också
              tagit fram informations- och utbildningsmaterial som finns tillgängligt
              på institutets hemsida. Inom Regeringskansliet har vi utvecklat
              ett IT-verktyg för tjänstemän vars politikområden berörs av folkhälsopolitiken.
              Vidare har enheter för hittills 25 politikområden blivit uppsökta
              och informerade om folkhälsopolitiken. Detta informationsarbete
              fortsätter under året liksom utvecklingen av de båda IT-verktygen.
            </seg>
            <seg n="e995fae6">
              I dag har knappt hälften av de 49 för folkhälsan mest relevanta
              myndigheterna via uppdrag i regleringsbrevet identifierat sin
              roll inom folkhälsoområdet. Dessa arbetar i dagsläget med att
              utarbeta en modell för hälsokonsekvensanalyser, så kallade HKB,
              inom det egna verksamhetsområdet. Hälsokonsekvensanalyser innebär
              att folkhälsoaspekten systematiskt beaktas och borgar för att
              folkhälsoperspektivet integreras i den ordinarie verksamheten.
              Ytterligare fem myndigheter och åtta länsstyrelser arbetar i år
              med att medvetandegöra sina folkhälsoinsatser inom den egna verksamheten.
              Vidare samarbetar Statens folkhälsoinstitut med Nutek i framtagandet
              av regionala utvecklingsprogram som har folkhälsa som ett prioriterat
              område.
            </seg>
          </u>
          <note type="speaker" n="52933151">
            Anf. 158 ELINA LINNA (v):
          </note>
          <u who="elina_linna_14975d" xml:id="i-3db04792f58ebf53-2" n="aab5e7a2">
            <seg n="92cef72e">
              Fru talman! Först vill jag tacka Morgan Johansson för svaret.
              Jag hade visserligen önskat mig lite mer konkreta besked, för
              mina frågor var lite mer framåtsyftande. Men förhoppningsvis kommer
              de konkreta beskeden under debatten.
            </seg>
            <seg n="b1d80e23">
              Det var redan Folkhälsokommittén, som tillsattes på 90-talet,
              som lyfte upp det här med bestämningsfaktorer som påverkar folkhälsan.
              Jag har skrivit den här interpellationen mycket utifrån bestämningsfaktorer.
            </seg>
            <seg n="0dc5b0b6">
              Jag är glad att Morgan Johansson i sitt svar påpekar att det
              mest centrala i folkhälsopolitiken är hälsans bestämningsfaktorer.
              Jag delar verkligen statsrådets uppfattning. Bestämningsfaktorerna
              handlar konkret om grundläggande betingelser för mänskligt liv.
              Det handlar om arbete, sund miljö, bra mat, delaktighet och inflytande,
              en bra uppväxt, skydd mot smittspridning och ekonomisk och social
              trygghet. Dessa faktorer talar sitt tydliga språk, att folkhälsopolitiken
              är ett viktigt politikområde som måste införlivas som en självklar
              del i de övriga politikområdena. Allt detta vet vi. Men varför
              lyckas vi inte lyfta fram folkhälsan inom alla politikområden?
            </seg>
            <seg n="53381d2f">
              Visst kan det ta tid att förankra ett nytt tanke- och arbetssätt.
              Men, Morgan Johansson, vi har kunskapen, vi har mötesplatser för
              så kallade aktörer inom folkhälsoområdet, men vi behöver mötesplatser
              för fler än de redan frälsta.
            </seg>
            <seg n="724af1de">
              Statsrådet beskriver i sitt svar vad Nationella ledningsgruppen
              för folkhälsofrågor kommer att göra. Jag vill veta vad ledningsgruppen
              har gjort hitintills.
            </seg>
            <seg n="685ffbcb">
              Vi har inte lyckats att vända de negativa tendenser som var tydliga
              redan när folkhälsopropositionen beslutades. Ojämlikheten i hälsa
              fortsätter.
            </seg>
            <seg n="73fd8d0f">
              De som mest drabbas av ohälsa är ensamstående kvinnor med barn,
              arbetslösa och invandrare. Hälsan avgörs i hög grad av de socioekonomiska,
              könsmässiga och etniska förhållanden som en människa lever under.
              Det vet vi, eller hur, folkhälsoministern? Vad ska vi göra för
              att minska gapet mellan dem som har den bästa hälsan och dem som
              har den sämsta hälsan?
            </seg>
            <seg n="8aa92730">
              Jag vill exemplifiera den fortsatt negativa tendensen med ökad
              psykisk ohälsa bland barn och unga. Ett av de nationella folkhälsomålen
              heter trygga och goda uppväxtvillkor. Hur åstadkommer vi trygga
              och goda uppväxtvillkor i dagens samhälle när föräldrar, förskolepersonal,
              lärare och andra viktiga personer i barnens vardag går på knä?
              Vilka konsekvenser får det för psykisk hälsa? Skolan och förskolan
              måste ges förutsättningar att bidra till att åstadkomma den trygga
              och goda uppväxtmiljö som sårbara barn från stressade hem behöver.
              Diskuteras detta på möten med Nationella ledningsgruppen för folkhälsofrågor?
            </seg>
            <seg n="ea3ab82e">
              Det är dags att gå till handling. Min fråga från interpellationen
              kvarstår.
            </seg>
          </u>
          <note type="speaker" n="4e6848b8">
            Anf. 159 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-cfad46ed8e653c19-2" n="7df900b1">
            <seg n="9855078c">
              Fru talman! Det kan kanske verka något tjatigt att tredje gången
              på två dagar ta upp frågan om utlokaliseringen av Folkhälsoinstitutet,
              men jag gör det ändå av två skäl.
            </seg>
            <seg n="dc4b03ca">
              För det första kommer riksdagen inte att få behandla den här
              frågan på något systematiskt sätt, utan vi har ställts inför ett
              pressmeddelande från de tre samverkande och därmed regerande partierna
              som framställs som ett fullbordat faktum.
            </seg>
            <seg n="6c51a194">
              För det andra har Folkhälsoinstitutet stor betydelse för folkhälsoarbetet
              och för folkhälsans utveckling. Det framgår både av interpellationen
              och av interpellationssvaret.
            </seg>
            <seg n="3b13ec3e">
              När vi i Folkhälsoinstitutets organisationskommitté i början
              av 90-talet arbetade med lokaliseringen fick vi många förslag
              om förläggning av institutet till olika platser runtom i landet.
              Men vi stannade ändå för att det borde ligga i Helsingforssområdet,
              delvis av skälet att det har en mycket kontaktintensiv verksamhet
              med andra myndigheter, med centrala organisationer och med forskningen.
            </seg>
            <seg n="864ea104">
              Folkhälsoministerns ambitioner när det gäller folkhälsoforskning
              i Östersund i all ära, men det går ju inte att komma ifrån att
              en betydligt större del av folkhälsoforskningen ligger i närheten
              av Helsingfors. Dessutom är det, som vi alla vet, mycket lättare
              att ha kontakter med andra delar av landet folkhälsoarbetet är
              ju mycket lokalt och regionalt och med människor som kommer från
              andra delar av landet, utom Jämtland, om institutet ligger i Helsingfors
              än om det ligger i Östersund.
            </seg>
            <seg n="78af11f9">
              Jag tror att man vågar säga att beslutet för drygt tio år sedan
              att lägga institutet i Helsingfors har visat sig riktigt. Men
              jag förstår att det finns andra motiv än folkhälsoarbetet för
              att vilja flytta ut statligt arbete. Men det går inte att komma
              ifrån, vilket även utredningen konstaterar, att detta kommer att
              innebära en försvagning av folkhälsoarbetet under ett antal år.
            </seg>
            <seg n="8df5a362">
              Och risken med en sådan utflyttning är väl att den förstärker
              tendensen att lägga operativ verksamhet inom Regeringskansliet,
              någonting som man också kan förstå för en mycket begränsad tid
              men som inte riktigt stämmer med den modell för statsförvaltning
              som vi i övrigt tycker ska råda i Sverige, nämligen med operativ
              verksamhet i självständiga myndigheter.
            </seg>
            <seg n="c84fb369">
              Den regionala och lokala folkhälsoverksamheten är naturligtvis
              väldigt viktig. Men erfarenheterna av dessa drygt tio år visar
              också att den verksamheten behöver och begär ett bra centralt
              stöd.
            </seg>
            <seg n="234f23c9">
              Eftersom både interpellationsdebatten och andra debatter visar
              att vi står inför stora problem på folkhälsoområdet är det allvarligt
              att det kommer att försvagas.
            </seg>
            <seg n="2ae099b0">
              Jag skulle faktiskt vilja vädja till folkhälsoministern och till
              regeringen att inte låsa er så hårt för att Folkhälsoinstitutet
              i dess helhet nu snabbt ska flyttas till Östersund. Vänta i varje
              fall tills ni har tagit ställning till de förslag som finns om
              regionala centrum innan ni låser er för ett beslut om Folkhälsoinstitutets
              lokalisering till en mycket trevlig, men ändå ganska ocentral,
              plats i vårt land. Det skulle nog vara till fördel för folkhälsoarbetet.
            </seg>
          </u>
          <note type="speaker" n="3225d339">
            Anf. 160 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-23" n="da18dbd5">
            <seg n="92bd610c">
              Fru talman! Jag vill först säga till Elina Linna att svaret kanske
              inte är särskilt konkret, men det var å andra sidan faktiskt inte
              interpellationen heller. Frågorna i interpellationen var oerhört
              breda, och även beskrivningen var oerhört bred. Det enda sättet
              för mig att svara på interpellationen är att ta tag i den kroken
              som handlar om hur vi får spridning på folkhälsoperspektivet över
              alla andra politikområden.
            </seg>
            <seg n="3311cd26">
              Den nationella ledningsgruppen är ett av de instrument som vi
              använder oss av och där vi samlar de mest relevanta myndigheterna
              med jämna mellanrum för att gå igenom varje målområde inom folkhälsopolitiken
              för att se vad som kan göras på respektive myndighets mandat.
            </seg>
            <seg n="4f71db79">
              Hittills har vi gått igenom alkoholområdet, arbetslivsområdet
              och smittskyddsområdet. Och på nästa möte ska vi gå igenom sjukvården.
              Det handlar om att få ett mer förebyggande perspektiv i hur sjukvården
              arbetar. Ett exempel på det är hur vi nu går ut med statliga pengar
              för att få sjukvården att också jobba mer förebyggande när det
              gäller alkoholpolitiken, alltså att se till att man i mötet med
              patienter på vårdcentraler och i mödravården hela tiden tar upp
              alkoholfrågorna när man misstänker att det kan finnas bekymmer
              på detta område. Också företagshälsovården finns med i denna utbildningsinsats
              som Familjemedicinska institutet ska hålla i.
            </seg>
            <seg n="3ac71971">
              Det är så vi jobbar i den ledningsgruppen. Vi går igenom målområde
              för målområde och ser vad respektive myndighet kan göra.
            </seg>
            <seg n="9e33226a">
              Elina Linna tar sedan upp ett antal konkreta frågor. Alkoholpolitiken
              är en del, men också den psykiska ohälsan. Och där instämmer jag
              gärna i Elina Linnas resonemang.
            </seg>
            <seg n="492dbba9">
              Jag kan också lägga till en pusselbit, nämligen det faktum att
              vi noterar en mycket kraftig ökning av unga flickor som försöker
              begå självmord. Det blev tydligt när Socialstyrelsen presenterade
              sin folkhälsorapport under denna vecka. Jag betraktar detta som
              ett kollektivt rop på hjälp.
            </seg>
            <seg n="8e001424">
              När jag ser framför mig de stora utmaningarna inom folkhälsopolitiken
              är alkoholpolitiken en del, den psykiska ohälsan en annan del
              och överviktsproblematiken en tredje del. Men den psykiska ohälsan
              kanske är en av de viktigaste delarna. Det är en varningssignal
              som vi måste ta på allra största allvar. Det handlar bland annat
              om att motverka alla de kommersiella budskap som finns på olika
              sätt i samhället, där man hela tiden försöker ge en bild av att
              unga människor inte duger som de är utan att man ska pressa på
              dem krav i ständigt ökande utsträckning. Men också skolan har
              under senare tid också utvecklats på det sättet, vilket jag tycker
              är väldigt oturligt.
            </seg>
            <seg n="9b02d053">
              Jag ska också säga några ord om Folkhälsoinstitutet. Jag får
              återkomma till det senare också.
            </seg>
            <seg n="f058774a">
              Jag tror att Östersund kommer att kunna bli en väldigt bra plats
              för Folkhälsoinstitutet. Vi ska naturligtvis inte stressa fram
              den här förändringen. Men jag tror att erfarenheterna av tidigare
              decentraliseringar som vi gjorde på 70-talet visar att även stora
              statliga och viktiga myndigheter mycket väl kan skötas alldeles
              utmärkt från andra platser än Helsingfors. Vi har Vägverket och
              Banverket i Borlänge, vi har Domstolsverket i Jönköping, vi har
              Boverket i Karlskrona, och vi har Patent- och registreringsverket
              i Västernorrland etcetera. Jag tror att det ändå är viktigt att
              markera att staten måste finnas på alla platser i hela vårt land.
              Och om vi sköter våra kort rätt så kan detta bli en förstärkning
              av folkhälsopolitiken där vi gör Östersund, Sveriges mittersta
              kommun, till en hälsohuvudstad i Sverige.
            </seg>
          </u>
          <note type="speaker" n="8f591e17">
            Anf. 161 ELINA LINNA (v):
          </note>
          <u who="elina_linna_14975d" xml:id="i-3db04792f58ebf53-3" n="aab5e7a2">
            <seg n="6e5e9777">
              Fru talman! Jag tog inte upp alkoholfrågan så mycket i mitt anförande.
              Jag tänkte exemplifiera alkoholfrågan mer nu. För närvarande pågår
              en WHO-konferens i Helsingfors, och Socialdepartementet och Statens
              folkhälsoinstitut är värdar för konferensen. Jag förstår att folkhälsoministern
              deltar där. Det är därför bra att han har haft tid att komma hit
              och besvara min interpellation.
            </seg>
            <seg n="f2d531d8">
              WHO:s Europaregion har den största alkoholkonsumtionen i världen.
              På Statens folkhälsoinstituts hemsida går det att läsa att alkoholen
              är den tredje största riskfaktorn för sjuklighet och dödlighet
              i Europaregionen. Med andra ord är alkoholen ett allvarligt hot
              för folkhälsan i Europaregionen, och inte enbart för folkhälsan
              utan också för samhällsekonomin i många länder. Och man diskuterar
              nuvarande och kommande handlingsplan.
            </seg>
            <seg n="89a6d0c2">
              Jag ska passa på att ställa en fråga till folkhälsoministern,
              som jag förstår har lite insyn i denna konferens. Lyfter man där
              fram folkhälsofrågorna som överordnade de andra politikområdena?
              Och kommer representanter för boendeplanering, för handelspolitik,
              för näringspolitik och för finanspolitik att delta där? Vi kan
              ju inte vid en konferens tala om alkohol som en folkhälsofråga,
              och sedan vid en annan konferens tala om alkohol som en handelsvara,
              utan vi måste ha något slags helhetsgrepp när vi talar om de faktorer
              som hotar folkhälsan.
            </seg>
            <seg n="6b7605de">
              Jag skulle gärna vilja ha lite kommentarer om hur man diskuterar
              på denna konferens och om man också för strukturella diskussioner
              när det gäller folkhälsan.
            </seg>
          </u>
          <note type="speaker" n="ced50aee">
            Anf. 162 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-24" n="da18dbd5">
            <seg n="b641aa30">
              Fru talman! Jag ska i morgon tala på den WHO-konferens som pågår
              i Helsingfors och i samband med det också ha en presskonferens
              och en paneldebatt.
            </seg>
            <seg n="e6fe5d56">
              Det är ingen allmän folkhälsokonferens i den meningen, utan den
              fokuserar just på alkoholfrågan. Men det är klart att när man
              fokuserar på alkoholfrågan gör man det också i ett brett perspektiv,
              och då handlar det också om allt från förebyggande insatser till
              marknadsföring, skattefrågor, införselregler och så vidare.
            </seg>
            <seg n="a73f3511">
              I morgon kommer jag självklart att tala om det jobb vi gör i
              EU för att få en minskning när det gäller införselreglerna, för
              att höja minimiskatterna och för att få genomslag för den strategi
              som vi har varit med om att utarbeta från EU-kommissionens sida
              och som handlar om att minska de alkoholrelaterade skadorna i
              Europa. Sedan ska kanske också det beröras som Sverige nu är med
              och finansierar, nämligen en studie av WHO Europa om hur mycket
              spriten egentligen kostar i Europa, alltså hur stora kostnader
              alkoholen för med sig för respektive länder detta bara för att
              få ett utvidgat kunskapsunderlag för dem som vill driva en progressiv
              och ansvarsfull alkoholpolitik i Europa. Jag tror att det i morgon
              blir ett utmärkt tillfälle att just lyfta fram Sveriges höga profil
              i alkoholfrågorna.
            </seg>
            <seg n="4e24decb">
              Vi förbereder också den resolution som jag hoppas att vi kan
              ta i Genève när Världshälsoförsamlingen lite senare i vår träffas.
              Där har vi för första gången, på svenskt och norskt initiativ,
              fått upp alkoholfrågorna också när det gäller WHO globalt. Där
              finns det fortfarande från en del håll lite motstånd att kämpa
              ned, men jag tror att det ska gå att göra det.
            </seg>
            <seg n="460b7f01">
              När det gäller utflyttningen av Folkhälsoinstitutet får jag kanske
              fullfölja resonemanget. Jag anser att detta måste göras på ett
              sådant sätt att folkhälsoarbetet inte försvagas. Nu ska man komma
              ihåg att detta arbete bedrivs inte bara hos statliga Folkhälsoinstitutet,
              utan det är framför allt lokalt och regionalt förankrat. Men det
              är klart att Folkhälsoinstitutet är en väldigt viktig motor och
              en väldigt viktig del samt ett stöd för allt det lokala jobb som
              görs. Det gäller för oss att genomföra det här under en så pass
              lång period att verksamheten inte tar skada. Jag tror faktiskt
              att det går.
            </seg>
            <seg n="db3b327b">
              Paketet totalt sett ska vara fullt genomfört vid ingången av
              år 2009, så vi har en så pass lång period framför oss att vi kan
              ta det här steg för steg. Då gäller det också att se till att
              vi har en klok personalpolitik och på bästa sätt tar hand om den
              väldigt viktiga kompetens som finns på Folkhälsoinstitutet och
              så att vi så att säga inte förlorar någonting i takt i folkhälsoarbetet
              på grund av det.
            </seg>
            <seg n="3f70086f">
              Det här är svåra omställningar att göra. Men samtidigt tycker
              jag nog att motsatsen hade varit värre: att staten ställer om
              hela sin verksamhet och lägger ned ett stort antal regementen
              ute i landet och sedan inte är beredd att ta ansvar för det och
              se till att det skapas statliga arbetstillfällen på de orter som
              blir av med sådana.
            </seg>
            <seg n="ea2aa39f">
              Som sagt: Erfarenheterna av tidigare decentraliseringar är faktiskt
              ganska goda. De visar på att man har kunnat bibehålla kvaliteten,
              samtidigt som kostnaderna minskar bland annat på grund av att
              lokalkostnaderna tenderar att bli lägre. Jag tror nog att vi ska
              kunna genomföra detta på ett bra sätt.
            </seg>
          </u>
          <note type="speaker" n="7d43171e">
            Anf. 163 ELINA LINNA (v):
          </note>
          <u who="elina_linna_14975d" xml:id="i-3db04792f58ebf53-4" n="aab5e7a2">
            <seg n="6e32619e">
              Fru talman! Jag tackar folkhälsoministern också för de konkreta
              svar som jag nu fick om den pågående konferensen och om vad som
              kanske kan komma ut av denna.
            </seg>
            <seg n="37fc2850">
              Beträffande Folkhälsoinstitutet kan jag säga att jag verkligen
              hoppas att man fortsätter med sitt goda arbete. För oss som är
              engagerade i folkhälsofrågorna är Folkhälsoinstitutet en otrolig
              källa till kunskap och till inspiration för engagemanget i de
              här frågorna. Jag tror att det då handlar speciellt om de personer
              som är direkt involverade i folkhälsoarbetet.
            </seg>
            <seg n="bd963bb4">
              Jag vill kommentera det som Morgan Johansson tog upp om att det
              lokala arbetet är viktigt. Jag håller med om det och vill påminna
              om det som jag tog upp i mitt första inlägg om skolans och förskolans
              roll när det gäller barns och ungas hälsa. Det har ju varit indragningar
              i samhället och begränsningar i skolan. Utan att det är vetenskapligt
              bevisat kan jag säga där kan vi vara rätt så överens att personalen
              i både förskolan och skolan numera är så stressad att den inte
              klarar av att ställa upp för barnen i den utsträckning som skulle
              behövas.
            </seg>
            <seg n="7f769d5a">
              Jag kan ta ett exempel från mitt eget liv. Min äldsta dotter
              började på dagis i slutet av 1970-talet. Då var det tio ettåringar
              på hennes avdelning och tre heltidspersonal. Jag som mamma var
              mycket trygg med den insats som förskolan eller dagis som det
              då hette på den tiden gjorde.
            </seg>
          </u>
          <note type="speaker" n="f3d94e04">
            Anf. 164 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-cfad46ed8e653c19-3" n="7df900b1">
            <seg n="ac5e97c8">
              Fru talman! Jag förstår att det inte var folkhälsoministerns
              idé att flytta Folkhälsoinstitutet till Östersund. Och jag uppskattar
              hans försäkringar om att man ska försöka göra det på ett sådant
              sätt att folkhälsoarbetet inte försvagas men det kommer inte att
              bli lätt och om att man ska få ordentligt med tid på sig och föra
              en klok personalpolitik. Jag tror att det är viktiga markeringar
              som måste göras därför att det blir, som ministern sade, en svår
              omställning att göra detta.
            </seg>
            <seg n="c843a7a5">
              Jag förstår också att motsatsen, att staten inte tar något ansvar
              när försvarsanläggningar läggs ned, inte är någonting bra. Men
              därmed är det ju inte givet att man ska flytta ut de mest kontaktintensiva
              verksamheterna, de som man till och med kallar för sina stabsorgan,
              utan man bör naturligtvis försöka hitta andra typer av verksamheter.
            </seg>
            <seg n="02385a92">
              Om försvaret ska lokaliseras enbart med hänsyn till verksamheten
              utifrån försvars- och säkerhetspolitiska hänsyn bör detsamma gälla
              också annan statlig verksamhet, alltså att den lokaliseras med
              hänsyn till verksamheten. Den här utlokaliseringen är inget uttryck
              för det.
            </seg>
            <seg n="c4d49cc2">
              Även om jag verkligen uppskattar Morgan Johanssons engagemang
              måste jag tyvärr säga att organisationspolitiken på folkhälsoområdet
              inte har präglats av den långsiktiga strategi som man bekänner
              sig till. Det gäller inte minst den här utlokaliseringen men också
              det som Statskontoret med en fyndig term kallar för adhockrati,
              alltså att man plockar upp och gör myndigheter inom Regeringskansliet
              och hattar fram och tillbaka beträffande organisationerna och
              deras uppgifter. Tyvärr är det inget som gagnar folkhälsoarbetet.
              Jag hoppas att vi så småningom kan komma över i ett mera långsiktigt
              arbete även när det gäller organisationsfrågorna.
            </seg>
          </u>
          <note type="speaker" n="40d2ddf1">
            Anf. 165 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-25" n="da18dbd5">
            <seg n="9d7b9860">
              Fru talman! Ett sådant exempel kunde vara det förslag som finns
              om regionala centra ett förslag som lagts fram i Kent Härstedts
              utredning. Som jag ser det är det inte oförenligt med den decentralisering
              som nu föreslås.
            </seg>
            <seg n="4d04c8b2">
              Återigen: Tänk för det första på att detta kommer att få ta sin
              tid så att vi inte skadar verksamheten och för det andra på att
              vi också måste se till att myndigheten själv givetvis inte ska
              betala, stå för pengarna, utan det här måste komma utöver reguljära
              anslag.
            </seg>
            <seg n="e9f2f704">
              Jag tror faktiskt att det kan bli någonting riktigt bra av det
              hela. Om man samlar folkhälsokompetens i Östersund med en myndighet
              och om man tar i anspråk det universitet som finns och samlar
              en kompetens som kan tjäna hela Sveriges intressen på området
              kan, tror jag, Östersund faktiskt bli en väldigt bra miljö för
              ett kraftsamlande centrum. I varje fall kommer vi framöver att
              jobba för att se till att detta genomförs på ett sådant sätt att
              verksamheten inte skadas utan att vi kommer igenom den här processen
              med en väl bevarad struktur.
            </seg>
            <seg n="4845aa02">
              Vad slutligen gäller interpellationen i övrigt vill jag instämma
              i detta med den psykiska ohälsan och skolan. Det rör sig kanske
              inte bara om personalfrågor, som förvisso är en del av det hela,
              utan också om att det inom skolans område har blivit så att vi
              pressar våra ungdomar mer och mer. Det gäller då allt från ökad
              betygshets till en större risk att hamna på den skola som man
              inte vill till när man sedan ska välja vidare till gymnasiet.
              Att hela tiden pressa på och tala om eliter, om spetsklasser och
              så vidare tror jag till en del bidrar till den ökade pressen på
              ungdomar. En sak som jag skulle vilja titta närmare på är vilka
              effekter det får för den psykiska hälsan bland våra ungdomar.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="4f0b4bfb">
            12 § Svar på interpellation 2004/05:471 om pandemi
          </note>
          <note type="speaker" n="47c443dd">
            Anf. 166 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-26" n="da18dbd5">
            <seg n="b943cfa0">
              Fru talman! Nyamko Sabuni har frågat mig om vilka åtgärder som
              jag avser att vidta för att landstingen vid en pandemi ska ha
              möjlighet att genomföra de uppgifter som ålagts dem, för att Sverige
              ska ha en beredskap att bemöta en pandemi då ett vaccin inte kan
              tas fram förrän epidemin är ett faktum, för att antivirala mediciner
              ska finnas tillgängliga för alla som tillhör riskgrupperna samt
              för att allmänheten ska ges tillförlitlig information inför och
              under en pandemi.
            </seg>
            <seg n="f9361244">
              Utbrottet av fågelinfluensa i Sydostasien har lett till att behovet
              av en väl fungerande beredskap för pandemisk spridning av influensa
              kommit att uppmärksammas världen över. I syfte att stärka den
              nationella beredskapen om en pandemisk spridning av influensa
              skulle uppkomma har Socialstyrelsen haft regeringens uppdrag att
              ta fram en nationell handlingsplan.
            </seg>
            <seg n="8e4cabfc">
              I den handlingsplan som presenterades den 15 februari 2005 föreslår
              Socialstyrelsen att en rad åtgärder ska vidtas för att stärka
              den nationella beredskapen vid en influensapandemi, bland annat
              bör en nationell pandemigrupp inrättas, ansvaret för information
              och kommunikation preciseras, förutsättningarna för influensavaccinförsörjningen
              klargöras samt viss beredskapslagring av antiviraler genomföras.
            </seg>
            <seg n="8c5c67b6">
              Sedan handlingsplanen presenterades har regeringen vidtagit en
              rad åtgärder för att handlingsplanen ska kunna förverkligas. Den
              23 mars beslutade regeringen att ge Socialstyrelsen i uppdrag
              att köpa in antiviraler för nationell beredskapslagring. Den 7
              april fattade regeringen även beslut om att ge Socialstyrelsen
              i uppdrag att ta fram ett fördjupat underlag om förutsättningarna
              att vid pandemisk spridning av influensa säkerställa tillgången
              till influensavaccin.
            </seg>
            <seg n="4a35be10">
              Till detta kommer att regeringen redan tidigare har tagit initiativ
              till en översyn av behovet att kunna ingripa med smittskyddsåtgärder
              i samband med globala epidemier som till exempel sars eller influensa.
              En genomgång av vilka möjligheter som då fanns samt vilka ytterligare
              möjligheter som behövdes återfinns i den proposition om extraordinära
              smittskyddsåtgärder som regeringen presenterade i november 2003
              (prop. 2003/04:158). Efter att riksdagen fattat beslut i enlighet
              med regeringens förslag har de nya lagbestämmelserna trätt i kraft
              den 1 januari 2005. Av Socialstyrelsens handlingsplan framgår
              att de möjligheter som därigenom redan i dag finns är fullt tillräckliga
              för att man även vid en influensapandemi ska kunna ingripa med
              nödvändiga smittskyddsåtgärder.
            </seg>
            <seg n="0ca1ad2d">
              När det gäller landstingens möjligheter att genomföra de åtgärder
              som ålagts dem kan det konstateras att Socialstyrelsens handlingsplan
              inte påverkar det ansvar som landstingen har enligt bland annat
              hälso- och sjukvårdslagen och smittskyddslagen. För att underlätta
              för landstingen i deras planering ingår vidare som en del i handlingsplanen
              ett underlag för landstingens och kommunernas planering för att
              hantera de påfrestningar på samhällsviktig verksamhet som kan
              uppkomma under en pandemi. Avsikten är att detta underlag ska
              underlätta för landstingen i deras planering för att bland annat
              vid en pandemi kunna omfördela vårdresurser, utöka antalet vårdplatser
              samt klara personalbemanningen.
            </seg>
            <seg n="5f595c94">
              En fråga som särskilt berörs i handlingsplanen är landstingens
              förutsättningar att vid en pandemi kunna konkurrera om vaccin
              på den globala vaccinmarknaden. Enligt styrelsens bedömning skulle
              förutsättningarna att konkurrera på vaccinmarknaden förbättras
              om en centralisering av upphandlingen av vaccin var möjlig. I
              det uppdrag om vaccinförsörjningen som Socialstyrelsen har fått
              av regeringen ingår därför att ta fram ett fördjupat underlag
              om förutsättningarna att, med bibehållande av landstingens ansvar
              för vaccinförsörjningen, få till stånd en samordnad upphandling
              av vaccin för den händelse att en pandemisk spridning av influensa
              skulle inträffa.
            </seg>
            <seg n="a46a604e">
              I de delar som rör nationell beredskapslagring av antiviraler
              utgår Socialstyrelsen i handlingsplanen från att omkring 25 %
              av befolkningen kan komma att insjukna vid en pandemi. Mot denna
              bakgrund föreslog styrelsen att sammanlagt 545 000 behandlingskurer
              av antivirala läkemedel ska beredskapslagras. Ett syfte med denna
              beredskapslagring är att personer som löper ökad risk för komplikationer
              om de skulle drabbas av influensa ska kunna erbjudas antiviral
              behandling för att lindra sjukdomsförloppet. Exempel på sådana
              riskgrupper är bland annat personer som har hjärt- eller lungbesvär,
              gravida kvinnor och personer över 65 år. Regeringen har redan
              beslutat att tillskjuta de medel som behövs för att denna beredskapslagring
              ska kunna genomföras.
            </seg>
            <seg n="f8688c4a">
              Slutligen är allmänhetens tillgång till tillförlitlig information
              av ytterst central betydelse både inför och under en pandemi.
              Även denna fråga finns emellertid berörd i Socialstyrelsens handlingsplan
              genom att ansvarsförhållandet mellan de nationella myndigheterna
              i fråga om information till allmänheten förtydligas. Dessutom
              föreslås att en särskild pandemigrupp ska inrättas vilket bland
              annat förbättrar förutsättningarna för en samordning av den information
              som ges från de nationella myndigheterna.
            </seg>
            <seg n="665ec942">
              Sammantaget pågår det en rad aktiviteter för att följa upp de
              förslag till åtgärder som återfinns i Socialstyrelsens handlingsplan.
              I nuläget följer jag mycket nära det arbete som för närvarande
              bedrivs, bland annat av Socialstyrelsen, för att stärka samhällets
              beredskap vid en influensapandemi.
            </seg>
          </u>
          <note type="speaker" n="67c08790">
            Anf. 167 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-31f95c0c4925c69f-0" n="f3b5a01d">
            <seg n="9744f0d1">
              Fru talman! Tack för svaret, Morgan Johansson. Det är inte första
              gången vi diskuterar den här frågan. Du och jag är överens om
              att vi inte ska skapa panik hos människor. Epidemin är inte här
              i dag, och antagligen inte heller i morgon. Men trots det tror
              jag att det är viktigt att den här frågan diskuteras inte bara
              i dag utan också fortsättningsvis.
            </seg>
            <seg n="b207501b">
              Den epidemi som vi kommer att ställas inför kommer att vara någonting
              som vi aldrig träffat på tidigare på grund av att vi rör oss mer
              och snabbare än vi någonsin har gjort. Risken för att många, många
              miljoner människor smittas är överhängande. Detta kan jämföras
              med till exempel spanska sjukan.
            </seg>
            <seg n="cf91038d">
              Statsrådet beskriver väldigt ingående aktiviteterna runtom i
              landet och i Regeringskansliet. Jag måste säga att jag själv har
              försökt att ta pulsen på det som pågår runtom i landet. Jag tycker
              nog att mer kunde hända. Jag har till exempel upplevt att de myndigheter
              som har ansvar för de här frågorna inte alltid har vetat exakt
              var gränserna mellan ansvarsområdena går, vilken uppgift Socialstyrelsen
              har och vad Smittskyddsinstitutet ska göra. Vem ska finansiera
              de antivirala medlen? Är det Regeringskansliet eller någon annan
              myndighet? Landstingen känner sig också osäkra inför sina uppgifter.
              Det finns en attityd av att epidemin inte är här ännu, och att
              det finns mycket annat som ska prioriteras. Det är delvis sant.
              De känner att de ännu inte har fått instruktioner om hur de ska
              handskas med detta. Många av dem väntar på den smittskyddskonferens
              som tydligen ska hållas här, eller kanske redan har hållits nu
              i veckan. De hoppas att direktiven ska vara lite tydligare.
            </seg>
            <seg n="b291586c">
              Jag tycker dock att det viktigaste är att gå in lite på de prognoser
              och beräkningar som statsrådet beskriver i sitt svar. Man beräknar
              att 25 % av befolkningen kan komma att insjukna. Det är alltså
              2,3 miljoner människor. Man planerar att ha mediciner för 545
              000 personer. Jag tolkar det så att 545 000 behandlingskurer betyder
              545 000 personer.
            </seg>
            <seg n="72842260">
              I papperen i pandemiplanen har man också listat vilka grupper
              som man anser vara riskgrupper och grupper som man anser har nyckelfunktioner
              i samhället, sådana som man måste skydda för att inte samhället
              ska stanna upp. Det är bland annat människor med andra sjukdomar,
              till exempel hjärt- och lungbesvär, gamla, unga, gravida och så
              vidare. När jag lägger ihop de här siffrorna kommer jag fram till
              att det blir ungefär 1,4 miljoner människor.
            </seg>
            <seg n="c3aa6f2b">
              Min första fråga blir då: Hur tänker regeringen eller statsrådet
              prioritera? Det finns bara medicin till en tredjedel av dem som
              man anser ska skyddas och prioriteras. Hur ska man prioritera?
              Vilka är det som ska vara kvar?
            </seg>
            <seg n="cef651a9">
              De antivirala medlen är inte bara till för att bota eller bromsa.
              De är också till för förebygga, och därför borde fler få dem så
              att de över huvud taget inte ska behöva bli smittade.
            </seg>
            <seg n="21a10178">
              Man kan jämföra med andra jämförbara länder i Europa. I till
              exempel Norge köper de in antivirala medel till 26 % av sin befolkning.
              Finland köper till 25 %, England köper till 24 % och Frankrike
              till 21 %. Varför gör vi en sådan bedömning att vi bara köper
              till 6 % av befolkningen när vi räknar med att 2,3 miljoner människor
              kan bli smittade?
            </seg>
          </u>
          <note type="speaker" n="f1035282">
            Anf. 168 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-27" n="da18dbd5">
            <seg n="e7c24943">
              Fru talman! För det första är det nog viktigt att ta fatt i det
              som Nyamko Sabuni började med, nämligen att inte bidra till någon
              panik. Det kan mycket väl vara så att vi kan få ett utbrott av
              en influensa med mycket hög dödlighet och mycket snabb smittspridning
              i Sydostasien, där de alltid börjar. Då gäller det för oss att
              ha en så stark beredskap att vi klarar av att möta den situationen.
              Då vill jag börja med att säga att det inte finns någon regering
              som har gjort lika mycket på smittskyddsområdet som vi har gjort.
              Vi tog fram en ny smittskyddslag den första på 15 år som jag lade
              fram till riksdagen för 1 ½ år sedan. Vi har också en ny lagstiftning
              om extraordinära smittskyddsåtgärder så att vi bland annat kan
              spärra av bostadsområden om det skulle behövas i en sådan situation.
              Vi kan också stoppa flygplan som är på väg till Sverige där det
              kanske finns smitta ombord. Det har vi inte kunnat göra tidigare,
              men det kan vi från och med nu, eftersom riksdagen röstade igenom
              det. Den lagstiftningen har trätt i kraft nu den 1 januari. Vi
              har också en pandemiplanering, som vi alltså egentligen inte har
              haft alls tidigare. Jag tycker att vi nog har stått nakna under
              väldigt lång tid inför en situation som kan vara väldigt allvarlig.
            </seg>
            <seg n="799c7e9a">
              Nu har vi en sådan pandemiplanering. I den finns flera olika
              delar. Den handlar bland annat om att just klargöra ansvarsfördelningen.
              När det gäller finansieringen av de antivirala läkemedlen är det
              ju redan utklarat, för där har vi ju skjutit till pengar direkt
              ur statsbudgeten för att köpa upp dem. Den ordern har också gått
              iväg, och det är på väg att levereras.
            </seg>
            <seg n="c5f8f382">
              Det finns nu också ett samarbete med landstingssektorn. Det gäller
              att se till att det finns en struktur där så att man i alla fall
              har en tanke om hur man ska möta en situation där man kanske måste
              ta hand om 5 0006 000 nya sjukhusplaceringar på ganska kort tid.
              Det kräver att man har en plan för vilka andra avdelningar som
              helt enkelt ska tömmas: Hur ska vi organisera detta om vi ställs
              inför den här situationen? Det har inte heller funnits ett sådant
              tänkande tidigare, men det finns nu.
            </seg>
            <seg n="388b7962">
              Den pandemigrupp som har tillsatts speciellt möts för första
              gången den 26 maj, tror jag det är. Den ska då sammanträda på
              generaldirektörsnivå för att gå igenom ytterligare vad som måste
              göras för pandemiplaneringen.
            </seg>
            <seg n="04021f98">
              Det finns en pusselbit kvar en viktig pusselbit och det är vaccinförsörjningen.
              Vi måste ha ett system som gör att vi kan köpa in och försäkra
              oss om att vi har vaccin till hela befolkningen om vi skulle råka
              ut för en sådan här situation. Samtidigt är jag väl medveten om
              att det kan ta tid innan man har ett vaccin framme, och det är
              då som man ska använda de antivirala läkemedlen.
            </seg>
            <seg n="509861ec">
              När Nyamko Sabuni säger att vi köper in mindre än andra länder
              så är det faktiskt inte riktigt med sanningen överensstämmande.
              Det finns mycket rykten som florerar. Kanske sprids en del av
              dem gärna av branschen själv. Man vill gärna spela ut länder mot
              varandra. Ta ett land som Finland, som nämndes. Den uppgift jag
              har är att Finland köper in ungefär lika mycket som vi köper in
              till sin befolkning. Vi har också länder där den här diskussionen
              nästan inte har förts alls, Danmark till exempel, som inte har
              några planerade inköp, och inte Island heller.
            </seg>
            <seg n="239b92d6">
              Jag blev lite glad när jag läste Financial Times i början av
              mars, när man pekade ut just Sverige som ett av de länder som
              var i framkant när det gäller att planera för en eventuell pandemi
              framöver. När det gäller omfattningen av antivirala läkemedel
              litar jag till myndighetens bedömning av hur mycket vi ska köpa
              in, och det har vi som sagt redan anslagit medel för.
            </seg>
          </u>
          <note type="speaker" n="c6e705d2">
            Anf. 169 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-31f95c0c4925c69f-1" n="f3b5a01d">
            <seg n="3baa0514">
              Fru talman! Även om jag tycker att arbetet med planeringen kunde
              göras effektivare är jag övertygad om att förberedelserna kommer
              att slå väl ut när vi väl ställs inför faktum. Det jag funderar
              över är: Hur får man mig, som en vanlig medborgare i landet, att
              lugna mig när jag oroar mig för min hälsa och för mina nära och
              kära när jag ser beräkningar som inte går ihop med de beräkningar
              som kommer för hur många som kan komma att bli smittade?
            </seg>
            <seg n="31913379">
              De här uppgifterna om hur mycket varje land köper har kommit
              från Reuters, bland annat i tidningar, och uppgiften om vad Sverige
              köper kommer också från samma källor. Jag förstår inte varför
              man skulle ljuga om andra länders siffror men vara ganska exakt
              när det gäller de svenska siffrorna för hur många kurer vi kommer
              att köpa in.
            </seg>
            <seg n="221d75f9">
              Jag oroar mig för att om det finns för lite mediciner innan vi
              får ett vaccin som tar tresex månader att tillverka så finns det
              en risk att så pass många människor insjuknar att vi får ett för
              stort produktionsbortfall, vilket också i sin tur leder till ännu
              större problem när man väl har hindrat epidemin.
            </seg>
            <seg n="4eba62e4">
              Det finns beräkningar att göra. Ska vi satsa pengar på att se
              till att det finns mediciner för att förhindra en för utbredd
              spridning, eller ska vi chansa och köpa mindre mängd och riskera
              att faktiskt ha ett sjukt folk som inte kan utföra de uppgifter
              som behöver utföras? Vad händer med dem som ska leverera vatten,
              el och värme? Vad händer med dem som ska ta hand om soporna? Vad
              händer om sjukvårdspersonalen insjuknar? Och förresten: Vem är
              det som ska ta hand om de smittade, som då, har jag hört eller
              läst, planeras bli omhändertagna i hemmen? Är det sjuksköterskor
              och annan sjukvårdspersonal som inte är van att ta hand om människor
              med så här pass hög smittrisk? Jag tror att det kommer att bli
              stora problem. Planeras det någonting över huvud taget om beredskapen
              bland sjukvårdspersonalen om hur de ska handskas med dessa människor?
            </seg>
            <seg n="38a19ec1">
              Det finns också en annan siffra. Norge till exempel beräknar
              att 30 000 människor kommer att dö. Vi beräknar att 10 000 kommer
              att dö, och då har vi ändå dubbelt så stor befolkning. Varför
              gör man så olika bedömningar? Jag vet ju att det pågår diskussioner
              i EU-kretsen också. Nu är ju inte Norge med i EU. Men ni måste
              ändå ha utbytt lite tankar ministrar emellan om hur det ser ut,
              hur man tänker och varför man lägger fram de siffror man lägger
              fram.
            </seg>
          </u>
          <note type="speaker" n="745afc6d">
            Anf. 170 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-28" n="da18dbd5">
            <seg n="9d29eab5">
              Fru talman! Dödstal är egentligen helt omöjliga att ens försöka
              sig på att skatta. När det gäller fågelinfluensan vet man att
              av de registrerade fall som hittills har upptäckts så är dödstalen
              mycket höga, 7080 %, i Sydostasien. Samtidigt ska man komma ihåg
              att många av dem som kanske har haft smittan men sedan blivit
              friska i de här länderna som vi talar om Vietnam, Kambodja med
              flera aldrig har registrerats. Det kan alltså ha funnits en mycket
              större nämnare så att säga i den ekvationen än vad man egentligen
              tror, och det innebär att dödstalen kanske i själva verket är
              mycket mindre. Dessutom talar vi nu inte om ett virus som finns,
              utan vi talar om ett virus som kan komma att finnas, om det börjar
              smitta mellan människor också. Nu smittar det ju bara från djur
              till människor. Det förvånar mig alltså inte alls att man, beroende
              på hur man har räknat i olika länder och vilka scenarier man har
              sett, också har kommit fram till lite olika slutresultat.
            </seg>
            <seg n="3f723065">
              Varför landar Socialstyrelsen på den bedömning som man landar
              på? Ja, den frågan ska man nästan ställa till Socialstyrelsen.
              Det är vår expertmyndighet när det gäller de här frågorna.
            </seg>
            <seg n="9fcf9575">
              Det finns två argument till att man inte kan köpa in hur mycket
              som helst. Det är ju ingen ekonomisk fråga egentligen. Det här
              kan vi ta fram pengar till om det skulle vara så. Men det finns
              två argument som är ganska viktiga. Det ena är att antivirala
              läkemedel inte kan lagras i evighet. De måste förnyas efter trefem
              år. Det innebär att med väldigt stora lager måste vi köpa nya
              hela tiden. Det andra argumentet är att man kan befara att det
              här kan leda oss till en resistens. Precis som när man använder
              andra läkemedel kan det innebära att om man använder detta för
              mycket och sprider det för mycket i befolkningen så omvandlas
              viruset så att medicinen inte längre biter på det. Det gör att
              man måste iaktta en viss försiktighet i hur man använder antivirala
              läkemedel.
            </seg>
            <seg n="236eb8a9">
              Sedan ingår det i planeringen, ska jag säga, att man ska försöka
              använda de antivirala läkemedlen på ett sådant sätt att man till
              exempel prioriterar sjukvårdspersonal i den här situationen. Men
              då ska man också komma ihåg att går man på en kur i sexåtta veckor
              så skjuter man kanske upp ett insjuknande under den perioden.
              Men sedan efter det, när man så att säga har gått kuren färdigt,
              så är smittan kvar. Man försäkrar sig alltså inte om att man inte
              blir smittad bara för att man går på en kur på sexåtta veckor,
              utan det enda vi kan använda de antivirala läkemedlen till under
              den perioden i en sådan situation är egentligen att se till att
              alla i sjukvården i alla fall inte blir sjuka samtidigt. Det är
              en sådan situation som man då hamnar i. Man kan inte sätta allihop,
              alla som jobbar, på antivirala läkemedel i sex månader på en och
              samma gång, därför att då kommer resistensrisken.
            </seg>
            <seg n="5b3df06b">
              Det är alltså en fråga som egentligen är mycket svårare än man
              kanske i förstone kan tro. Jag är i alla fall nöjd med att vi
              under de här åren har gjort mer än någon regering tidigare och
              att vi då har ordentliga extraordinära smittskyddsåtgärder och
              en ordentlig lagstiftning på plats och att vi har köpt in antivirala
              läkemedel.
            </seg>
            <seg n="665fb5d0">
              Vi hade 10 000 tidigare. Nu kommer vi att köpa in 545 000. Då
              säger du att vi borde köpt in lite mer, men våra expertmyndigheter
              säger att det är där vi bör landa, och det är det vi tagit fram
              resurser till. I ett nästa steg försäkrar vi oss om att vi, när
              ett vaccin väl finns framme, också kan köpa in det och se till
              att få det till Sverige. Det är nästa nöt att knäcka. Det är ett
              uppdrag till Socialstyrelsen som jag ska gå vidare med.
            </seg>
          </u>
          <note type="speaker" n="61f075c4">
            Anf. 171 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-31f95c0c4925c69f-2" n="f3b5a01d">
            <seg n="ee1e1691">
              Fru talman! Nej, jag håller inte med Morgan Johansson om att
              den här frågan är svårare än man inledningsvis kan tro. För mig
              som medborgare är den väldigt enkel när jag läser siffrorna. Det
              ska finnas mediciner till alla.
            </seg>
            <seg n="b68717a8">
              Som du säger tar det tid att få vaccinet, och antivirala medel
              kanske inte garanterar för all evighet att man inte blir smittad,
              utan det är fråga om en tidsbegränsad period. Men det är viktigt
              att man skjuter upp tillfällena när man kan bli smittad. Att ha
              sex, sju, åtta veckor på sig gör väldigt mycket för vårt samhälle,
              så att ett antal människor får de här medlen för att inte riskera
              att bli smittade alltför tidigt.
            </seg>
            <seg n="53cd8448">
              Sedan har vi frågan om lagring. Medicinen går ut efter tre till
              fem år och måste bytas ut. Absolut. Den kostnaden får vi ta. Det
              du nu gör är att chansa på att köpa en mindre mängd för att sedan,
              om epidemin bryter ut, beställa mer. Problemet är bara att när
              alla andra också beställer kommer läkemedlen inte att finnas där.
              Läkemedelsbolagen kommer inte att hinna tillverka så mycket som
              det behövs. Det vi ska ägna vår tid åt är i så fall att ta fram
              vaccinet i stället för att sätta i gång och beställa mediciner
              när det redan är för sent.
            </seg>
            <seg n="2de6bb55">
              Att medicinerna kan skapa resistens hos de människor som använder
              dem är en nackdel, och därför ska inga människor ha dessa mediciner
              tillgängliga innan en eventuell epidemi bryter ut. När Regeringskansliets
              egen hälsoexpert går ut och säger att han ska hamstra mediciner
              till sig själv och sina nära och kära kan du väl förstå hur andra
              då reagerar. De vill också köpa mediciner till sig själva och
              sina nära och kära. Och det är då medicinerna används på fel sätt.
            </seg>
            <seg n="a538f168">
              Nej, det är inte sista gången vi diskuterar denna fråga. Jag
              kommer att vilja ha konkretare svar just beträffande siffrorna,
              för det är viktigt att både jag och de som lyssnar förstår exakt
              hur ni räknat.
            </seg>
          </u>
          <note type="speaker" n="4d38daf5">
            Anf. 172 Statsrådet MORGAN JOHANSSON (s):
          </note>
          <u who="morgan_johansson_minister_2002" xml:id="i-d54b6a5c641f774a-29" n="da18dbd5">
            <seg n="a5d8853a">
              Fru talman! Enkelt uttryckt finns det två bedömningar av hur
              mycket som ska köpas in. Den ena bedömningen står Sveriges expertmyndighet,
              Socialstyrelsen, för. De har kommit med det förslag som vi nu
              går fram med. Den andra bedömningen står framför allt branschen
              för, alltså de företag som gärna vill sälja. Om jag får välja
              mellan expertmyndigheten och de företag som vill sälja litar jag
              nog i det här läget mer på expertmyndigheten.
            </seg>
            <seg n="08789da0">
              Vi har också resistensrisken, som finns där hela tiden. De med
              ekonomiska intressen kanske inte lägger så mycket vikt vid den,
              men för oss är den viktig för att vi inte ska köpa in väldigt
              mycket av ett läkemedel som sedan visar sig driva fram en mutering
              av viruset och vi därmed står helt nakna inför ett eventuellt
              nytt virus. Det är det som är bekymret.
            </seg>
            <seg n="f298042d">
              Sverige tillhör, som sagt, de länder som ligger i framkant på
              det här området. I Financial Times räknas vi upp tillsammans med
              Frankrike, Australien och Kanada. Det är så, och även om man gör
              olika bedömningar av hur mycket som ska köpas in är det ändå ungefär
              i linje med de tankar som de flesta andra länder nu umgås med
              just när det gäller att göra inköp. Det handlar alltså om ungefär
              den nivå som vi fastnat för.
            </seg>
            <seg n="3191feab">
              Sedan finns den andra frågan kvar, nämligen den om vaccin. Vad
              ska vi göra när det finns ett vaccin? Hur ska vi då se till att
              vi kan producera så mycket att det räcker till hela befolkningen?
              Det är därför jag väckt frågan om att kanske återskapa den egna,
              nationella produktionen av vaccin, den som en gång såldes ut.
              Det var 1997, när SBL Vaccin såldes ut och privatiserades, vilket
              jag tycker var dumt gjort. Nu kanske vi kan göra en statlig insats
              som i så fall innebär att vi skaffar oss en sådan produktionsmöjlighet
              igen. Ett av de uppdrag jag gett till Socialstyrelsen är att följa
              upp detta.
            </seg>
          </u>
          <note n="8e9fad2c">
            Överläggningen var härmed avslutad.
          </note>
          <note n="5490bba0">
            13 § Hänvisning av ärenden till utskott
          </note>
          <note n="75b77b7d">
            Föredrogs och hänvisades
          </note>
          <note n="7d062c5a">
            14 § Bordläggning
          </note>
          <note n="d1f29a58">
            Anmäldes och bordlades
          </note>
          <note n="84fd984c">
            15 § Anmälan om interpellationer
          </note>
          <note n="cdcdd6a9">
            Anmäldes att följande interpellationer framställts
          </note>
          <note n="a3172173">
            den 14 april
          </note>
          <note n="c59e2423">
            Carl B Hamilton
          </note>
          <note n="babbb5be">
            Tobias Krantz
          </note>
          <note n="d1a19068">
            Interpellationerna redovisas i bilaga som fogats till riksdagens
            snabbprotokoll tisdagen den 19 april.
          </note>
          <note n="d6470b44">
            16 § Anmälan om frågor för skriftliga svar
          </note>
          <note n="3292003a">
            Anmäldes att följande frågor för skriftliga svar framställts
          </note>
          <note n="a3172173">
            den 14 april
          </note>
          <note n="305ca894">
            Johan Pehrson
          </note>
          <note n="fad7ceb2">
            Jörgen Johansson
          </note>
          <note n="98380acb">
            Anne Ludvigsson
          </note>
          <note n="d367bf00">
            Eva Flyborg
          </note>
          <note n="8a901e09">
            Åsa Torstensson
          </note>
          <note n="70c435a5">
            Sylvia Lindgren
          </note>
          <note n="0166cac1">
            Göran Norlander
          </note>
          <note n="d52fe9b0">
            Cecilia Wikström
          </note>
          <note n="babbb5be">
            Tobias Krantz
          </note>
          <note n="49e7a651">
            Lars Johansson
          </note>
          <note n="320e7f83">
            Anita Sidén
          </note>
          <note n="94ac1f83">
            Roger Tiefensee
          </note>
          <note n="99330eed">
            Frågorna redovisas i bilaga som fogats till riksdagens snabbprotokoll
            tisdagen den 19 april.
          </note>
          <note n="e62789c7">
            17 § Kammaren åtskildes kl. 18.35.
          </note>
          <note n="743df4de">
            Förhandlingarna leddes
          </note>
          <note n="aa1f99ea">
            /Monica Gustafson
          </note>
        </div>
      </body>
    </text>
  </TEI>
</teiCorpus>
