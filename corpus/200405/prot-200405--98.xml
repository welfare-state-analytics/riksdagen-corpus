<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--98</head>
          <docDate when="2004-04-05">2004-04-05</docDate>
        </div>
      </front>
      <body>
        <div>
          <note n="1f94eb7f">
            ﻿
          </note>
          <note n="d671a613">
            Riksdagens protokoll
          </note>
          <note n="df1f275d">
            2004/05:98
          </note>
          <note type="date" n="4e36dd3b">
            Tisdagen den 5 april
          </note>
          <note n="20c57e20">
            Kl. 13:30 - 20:34
          </note>
          <note n="0818a014">
            1 § Anmälan om fördröjda svar på interpellationer
          </note>
          <note n="2a4cbc82">
            Till riksdagen hade inkommit följande skrivelser:
          </note>
          <note n="1f657092">
            Interpellation 2004/05:498
          </note>
          <note n="e3eed020">
            Interpellation 2004/05:498 av Peter Althin om okonventionella
            spaningsmetoder
          </note>
          <note n="dda136a0">
            Interpellationen kommer att besvaras tisdagen den 19 april 2005.
          </note>
          <note n="ba6caf15">
            Skälet till dröjsmålet är tjänsteresor.
          </note>
          <note n="9f414c9e">
            Thomas Bodström
          </note>
          <note n="3297960e">
            Interpellation 2004/05:504
          </note>
          <note n="3517e5a5">
            Interpellation 2004/05:504 av Christer Winbäck om möjligheter
            till rättsprocess för mobbade
          </note>
          <note n="dda136a0">
            Interpellationen kommer att besvaras tisdagen den 19 april 2005.
          </note>
          <note n="ba6caf15">
            Skälet till dröjsmålet är tjänsteresor.
          </note>
          <note n="9f414c9e">
            Thomas Bodström
          </note>
          <note n="87c18a82">
            2 § Svar på interpellationerna 2004/05:487 och 488 om behandlingen
            av förslaget till nytt EU-fördrag
          </note>
          <note type="speaker" n="e46432e4">
            Anf. 1 Vice statsminister BOSSE RINGHOLM (s):
          </note>
          <u who="bosse_ringholm_finansminist" xml:id="i-975e7b60be664163-0" n="3c1922de" next="i-8f0b60bb4696ec77-0">
            <seg n="04a5d6e5">
              Fru talman! Camilla Sköld Jansson har frågat mig om jag avser
              att ta initiativ till en folkomröstning om EU:s konstitution samt
              om jag avser att ta initiativ för att hänskjuta den svenska ratifikationen
              till efter nästa riksdagsval.
            </seg>
            <seg n="5bb2c9e3">
              Gudrun Schyman har frågat statsrådet Jens Orback vilka åtgärder
              han avser att vidta för att Sverige ska ha en genomgripande och
              folkbildande diskussion om EU:s konstitution samt vilka åtgärder
              han avser att vidta för att anordna en folkomröstning om EU:s
              förslag till konstitution.
            </seg>
            <seg n="8cbbedd6">
              Jag avser att besvara båda interpellationerna i ett sammanhang.
            </seg>
            <seg n="11eb857c">
              Jag delar uppfattningen att det behövs en debatt i vårt land
              om den europeiska unionen. Det är viktigt för att vinna förståelse
              och uppskattning för det arbete som bedrivs inom unionen och som
              är till stor fördel för Sverige.
            </seg>
            <seg n="6b2e76bf">
              Redan 2001 inledde i Sverige den parlamentariska EU 2004-kommittén
              sitt arbete med att söka stimulera en bred, offentlig debatt om
              Europeiska unionen. I ledningen för kommittén ingår företrädare
              för alla sju riksdagspartier. EU 2004-kommitténs arbete fortsätter
              under hela 2005.
            </seg>
          </u>
          <note n="d99a7fbb">
            Arbetet i framtidskonventet, som förberedde ett utkast till nytt
            EU-fördrag, bedrevs under stor öppenhet, och alla förhandlingsdokument
            fanns tillgängliga via Internet. I konventet deltog representanter
            för bland annat medlemsstaternas regeringar och de nationella
            parlamenten.
          </note>
          <note n="e0f71b9c">
            Riksdagen tog i november 2003 ställning till regeringens redogörelse
            för innehållet i framtidskonventets förslag inför arbetet i den
            efterföljande regeringskonferensen.
          </note>
          <u who="bosse_ringholm_finansminist" xml:id="i-8f0b60bb4696ec77-0" n="3c1922de" prev="i-975e7b60be664163-0">
            <seg n="94553faa">
              När regeringskonferensen avslutats i juni 2004 sammanställde
              Regeringskansliet en omfattande departementspromemoria om innehållet
              i det konstitutionella fördraget. Promemorian har skickats ut
              på remiss, och remisstiden har nyligen gått ut. Regeringen arbetar
              nu med ett förslag som kan överlämnas till Lagrådet i vår. En
              proposition om det nya fördraget kan sedan överlämnas till riksdagen
              efter sommaren.
            </seg>
            <seg n="7e707d9f">
              Förutsättningarna för en bred och öppen debatt om Europeiska
              unionen och dess utveckling fortsätter således att vara mycket
              goda. Det är vårt gemensamma ansvar att medverka i och driva på
              denna debatt.
            </seg>
            <seg n="22dba015">
              EU:s medlemsländer avgör vart och ett enskilt om folkomröstning
              bör hållas. I ett tiotal medlemsländer hålls folkomröstning. I
              en majoritet av medlemsländerna sker behandling enbart i de nationella
              parlamenten. Frågan om folkomröstning är ett nationellt beslut.
              Vilken beslutsmodell ett land väljer kan inte vara bestämmande
              för ett annat.
            </seg>
            <seg n="dcfaf123">
              Det nya fördraget innebär inte genomgripande förändringar av
              unionens befogenheter som ifrågasätter det ställningstagande som
              gjordes i folkomröstningen år 1994 inför EU-medlemskapet. Regeringen
              är övertygad om att riksdagen kan ta ställning till fördraget
              såsom skedde med 1997 års Amsterdamfördrag och 2001 års Nicefördrag.
              Riksdagen har mandat att behandla frågan. Denna uppfattning delas
              av en bred majoritet i riksdagen.
            </seg>
          </u>
          <note type="speaker" n="9f32ca05">
            Anf. 2 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-826a53166799d506-0" n="f179ffb3" next="i-ce710e37c278a484-0">
            <seg n="06ba75d2">
              Fru talman! Jag vill börja med att tacka vice statsministern
              för svaret.
            </seg>
            <seg n="ff173b28">
              Tyvärr visar regeringen ingen som helst lyhördhet för den opinion
              som finns och som aktivt har gått ut och sagt att vi vill vara
              med och säga vår mening i den här frågan. Många människor har
              varit ute på gator och torg och samlat namn. Många människor har
              skrivit på namnlistor. Det har funnits och finns ett brett engagemang
              i den här frågan: Vi vill vara med. Men det tycker inte regeringen
              att man behöver fästa sig vid.
            </seg>
            <seg n="f6644edb">
              Man har gjort opinionsundersökningar som visar att det sätt som
              regeringen vill hantera den här frågan på, alltså att det ska
              avgöras utan vare sig folkomröstning eller ett mellanliggande
              val, har stöd av endast 10 % av svenska folket. Men det tycker
              inte heller regeringen att man bör fästa sig vid.
            </seg>
            <seg n="df772796">
              Ett tiotal medlemsländer har bestämt sig för att frågan ska avgöras
              i en folkomröstning. Men den svenska regeringen fortsätter att
              förvägra svenska folket den möjligheten. Ni lyssnar inte. Jag
              menar att ni inte heller har några bra argument.
            </seg>
            <seg n="9c3339eb">
              Det man kan utläsa i interpellationssvaret är att motivet skulle
              vara att det nya fördraget inte innebär så stora förändringar
              jämfört med hur läget var inför folkomröstningen om medlemskapet.
              Här delar jag Ringholms uppfattning att det är helt riktigt att
              jämföra med hur det såg ut när vi hade den folkomröstningen. Det
              är relevant.
            </seg>
            <seg n="907c9014">
              Däremot delar jag inte uppfattningen att det fördrag vi har att
              ta ställning till inte innebär så stora förändringar som det såg
              ut vid medlemsomröstningen. Redan i dag har vi ett helt annat
              EU än det vi folkomröstade om.
            </seg>
            <seg n="e206745c">
              Tittar man på förslaget till konstitution ser man att det är
              genomgripande förändringar. Man gör majoritetsbeslut till huvudregel.
              Det är alltså ett tjugotal områden som vi i dag har enhällighet
              kring när vi fattar beslut. Det ska avgöras med majoritetsbeslut,
              där alltså minoriteten får finna sig i vad majoriteten tycker.
              Det är inga oviktiga områden. Det handlar om samarbete kring civilrätt,
              straffrätt, kriminalpolitik, strukturfonder, regionalpolitik,
              handelspolitik och energi. Det är en lång lista på väsentliga
              frågor där makt flyttas ännu längre bort från de nationella parlamenten.
            </seg>
            <seg n="ab5d22e8">
              Man ger också Europeiska rådet rätt att självt ta till sig ytterligare
              makt. I och för sig säger man att de då måste vara överens, men
              man ger EU:s stats- och regeringschefer möjligheten att utan fördragsändring
              säga ja, vi vill också bestämma i de här frågorna. För att göra
              det tydligt vad det är som gäller säger man att EU-lag alltid
              går före nationell rätt, även före våra lagar.
            </seg>
            <seg n="280df21d">
              Innehållsligt har vi en fråga som också debatterades i samband
              med diskussionen om medlemskapet, nämligen försvarspolitiken.
              Där säger man nu att EU:s befogenheter ska gälla alla utrikespolitiska
              och säkerhetspolitiska områden och att det kommer att leda till
              ett gemensamt försvar när man så har beslutat.
            </seg>
            <seg n="d3f91af3">
              Det går inte att med trovärdighet hävda att det är detta EU vi
              folkomröstade om. Vi ser en gigantisk maktöverföring framför oss,
              och dessutom ger man rätt att ytterligare utvidga den maktöverföringen.
              Varför inte lyssna till opinionen? Varför inte erkänna det uppenbara
              att det här är så principiellt viktigt att det måste avgöras i
              en folkomröstning? Får vi i dag höra att regeringen öppnar för
              en folkomröstning, som så många efterfrågar?
            </seg>
          </u>
          <note n="e58b2804">
            Anf. 3 GUDRUN SCHYMAN (-):
          </note>
          <u who="camilla_skold_jansson_63524c" xml:id="i-ce710e37c278a484-0" n="f179ffb3" prev="i-826a53166799d506-0">
            <seg n="0c33e185">
              Fru talman! Jag vill helt och fullt instämma med föregående talare.
              Det som Camilla Sköld Jansson har sagt delar jag till hundra procent.
              Jag är inte bara förvånad utan också väldigt upprörd över regeringens
              nonchalans i förhållande till demokratin.
            </seg>
            <seg n="0e085187">
              Det är som att det har varit någonting väldigt skumt med den
              här frågan hela tiden. När den skulle diskuteras var det alltid
              vid fel tillfälle. Vi hade en diskussion inför valrörelsen år
              2002, och då sade alla de gamla ja-partierna: Nej, vi ska inte
              diskutera EU eller EMU nu, för vi ska ha en folkomröstning om
              det sedan. Det behöver vi inte diskutera i valrörelsen, för det
              är inte riksdagsledamöterna som ska besluta om EMU. Nej, det är
              sant. Så hade vi en folkomröstning, och det visade sig att folket
              ville någonting annat än vad riksdagsmajoriteten skulle ha beslutat
              om man hade haft möjligheten att besluta.
            </seg>
            <seg n="4905963e">
              I valet till EU-parlamentet skulle vi inte prata om förslaget
              till EU:s konstitution. Då skulle vi inte ha en folkomröstning,
              men man sade att det inte är EU-parlamentarikerna som ska besluta
              om detta.
            </seg>
            <seg n="e96e2e07">
              Vid varje tillfälle när det har varit val och möjlighet för folk
              att ställa politiker till ansvar i den här frågan har man hela
              tiden väjt undan och sagt: Nej, inte nu. Det är fel tillfälle,
              fel tidpunkt.
            </seg>
            <seg n="5848b863">
              Nu vill man inte alls diskutera frågan med medborgarna som till
              stor del är insatta i frågan och som är engagerade i den. Visst
              har riksdagen formellt mandat att behandla frågan, men när det
              är så uppenbart att riksdagen inte är representativ i denna fråga
              är det väl ändå rimligt att man säger: Visst vi har mandat, men
              vi har också mandat att besluta om ett annat förfarande för att
              få en större öppenhet kring dessa frågor och för att få till stånd
              en demokratiprocess i de här frågorna.
            </seg>
            <seg n="8bfe4ea6">
              Det är ju det man gör i de andra länderna. Man har nu en oerhört
              intressant diskussion i Frankrike till exempel. Där tog ju socialistpartiet
              tidigare initiativ till en egen omröstning i det egna partiet.
              Det hoppas jag att också Socialdemokraterna kommer att genomföra.
              Det kanske blir så om medlemmarna i det partiet får som de vill.
              Det är som om Sverige i den här frågan är så otroligt isolerat
              från den europeiska debatten. Man vågar inte gå ut och föra debatten
              över huvud taget.
            </seg>
            <seg n="1599195e">
              Vad jag förstår öppnar det för ett stort missnöje och för en
              vidgning av den klyfta som vi redan har mellan folk och folkvalda.
              Det spär på kritiken mot EU som ett politiskt elitprojekt där
              en liten grupp i ledningen sitter och bestämmer över alla andra
              och där det är fråga om att möjligen gå ut och förankra redan
              fattade beslut.
            </seg>
            <seg n="b9ffb5cb">
              Jag tycker att det är en otroligt farlig utveckling. I gapet
              mellan folk och folkvalda vet vi att ideologier och idéer spirar
              som inte bygger på demokratiska värderingar. Det är lika aktuellt
              i dag som för ett par år sedan. Le Pens idéer finns inte bara
              i Frankrike. De finns i varje nedsliten förort i de europeiska
              länderna, inklusive Sverige. Detta tar inte regeringen på allvar,
              utan demokratin får stå åt sidan för en formell behandling. Förutsättningarna
              för en bred och öppen debatt är goda, säger regeringen. Om den
              inte har förts och om den inte nu förs på de villkor som människor
              vill är det något som är fel i systemet. Det är en nonchalans
              mot demokratin som jag tycker är upprörande.
            </seg>
          </u>
          <note type="speaker" n="1a0f7e09">
            Anf. 4 CARL B HAMILTON (fp):
          </note>
          <u who="unknown" xml:id="i-591a63e7f2c8e952-0" n="1a4da73c">
            <seg n="ce89e8fc">
              Fru talman! Jag vill inte att EU-frågorna ska ha en gräddfil
              i svensk politik. EU-frågorna ska inordnas bland de andra stora
              politiska frågorna. Jag tror att medborgarna i Sverige är trötta
              på politiker som abdikerar från sitt ansvar och överlämnar frågor
              till folkomröstningar för att deras partier är splittrade.
            </seg>
            <seg n="dde7bab8">
              Vi ska inte ha det på det sättet. Vi ska vårda riksdagsvalen
              och den parlamentariska demokratin som den överordnade kanalen
              för folkligt inflytande i Sverige. Vi ska ha ett system där man,
              när man fattar beslut av stor räckvidd och betydelse, har en regering
              att ställa till ansvar och avsätta i ett kommande val om så krävs
              om medborgarna är missnöjda med regeringen.
            </seg>
            <seg n="8c28a147">
              Alltså: Ingen gräddfil för EU-frågorna, och därför heller inga
              fler EU-folkomröstningar.
            </seg>
            <seg n="75754aa2">
              Jag vill ställa en fråga till Gudrun Schyman. Vad är det i förslaget
              till ny EU-konstitution som gör att du anser att frågan ska avgöras
              i en folkomröstning och inte av riksdagen? Jag ställer den frågan
              därför att jag vill testa din kunskap om vad förslaget faktiskt
              innehåller. Alternativet är Nicefördraget, det fördrag som i dag
              gäller och som är utformat för en grupp av länder som är betydligt
              färre än det utvidgade EU. Att säga nej till den nya konstitutionen
              är ju i praktiken att säga nej till beslutsformer som möjliggör
              att det utvidgade EU, med de forna kommuniststaterna, fungerar
              på ett bra sätt med representativitet och demokrati i Europa.
            </seg>
            <seg n="34dc4d83">
              De argument som har förts fram mot den nya konstitutionen är
              ju egentligen mot EU-medlemskapet. Det är ju inte förvånande att
              de som var emot att Sverige skulle gå med i EU och är emot att
              Sverige är med i EU fortfarande driver den linjen. Det är inte
              förvånande. Därför tror jag inte att den här konstitutionen, hur
              den än hade varit utformad, hade kunnat tillfredsställa de partier
              som är emot EU-medlemskapet.
            </seg>
            <seg n="95e447cb">
              Det nya fördraget innebär i själva verket en tydlig kompetensfördelning
              mellan den nationella nivån i medlemsstaterna och den europeiska
              unionens nivå. Det är en tydligare skiljelinje mellan vem som
              bär ansvar för vad, och det är lättare att utkräva ansvar.
            </seg>
            <seg n="e1ab016c">
              I själva verket får de nationella parlamenten en starkare ställning
              med det nya fördraget, dels på grund av den tydligare kompetensfördelningen,
              dels på grund av att de får en fördragsenlig roll i den nya konstitutionen.
              De grundläggande makt- och ansvarsförhållandena inom unionen förändras
              däremot inte.
            </seg>
            <seg n="3c3e67a5">
              Demokrati, men inte gräddfil är alltså vad vi ska ha beträffande
              Europafrågorna.
            </seg>
          </u>
          <note type="speaker" n="847dd5dc">
            Anf. 5 HÅKAN LARSSON (c):
          </note>
          <u who="hakan_larsson_c0f261" xml:id="i-14d36a429c0d8888-0" n="199643ea" next="i-fb5ed2e23e521603-0">
            <seg n="9529f0d5">
              Fru talman! Jag blir lite bekymrad över vice statsministerns
              svar där han förminskar den nya EU-konstitutionens betydelse.
              Liksom många andra i det politiska etablissemanget hävdar han
              att konstitutionen inte innebär några genomgripande förändringar
              och att det därför inte finns behov av att förankra ställningstagandet
              bland medborgarna genom en folkomröstning.
            </seg>
            <seg n="fdbfe831">
              Bara det faktum att det nu talas om en konstitution även om den
              ibland kallas konstitutionellt fördrag borde leda till viss eftertanke.
              Tidigare var samarbetet inom EU byggt på fördrag. Nu talar man
              alltså om en konstitution. Fördrag handlar om samarbete mellan
              länder. En konstitution, en författning, är något som statsbildningar
              brukar ha.
            </seg>
            <seg n="415d7917">
              Nog finns det skäl för en bred diskussion och ett ställningstagande
              som verkligen är förankrat bland medborgarna vilket det än blir.
            </seg>
            <seg n="89636e7f">
              I andra europeiska länder är diskussionen ärligare än hos oss
              när det gäller vart konstitutionen syftar. Redan 1998 förklarade
              Tysklands utrikesminister Joschka Fischer att skapandet av en
              enda europeisk stat bunden till en europeisk konstitution är den
              avgörande uppgiften i vår tid.
            </seg>
            <seg n="ce1e0354">
              När nu texten föreligger förklarar samme Fischer att det handlar
              om det viktigaste dokumentet sedan bildandet av EEC. Tysklands
              Europaminister, Hans Martin Bury, förklarade i en debatt i förbundsdagen
              nyligen: Jag anser att EU-konstitutionen är födelsebeviset för
              Europas förenta stater.
            </seg>
          </u>
          <note n="5ff6e4c1">
            Hans svenske kollega Bosse Ringholm jämställer konstitutionen
            med Amsterdamfördraget och Nicefördraget.
          </note>
          <u who="hakan_larsson_c0f261" xml:id="i-fb5ed2e23e521603-0" n="199643ea" prev="i-14d36a429c0d8888-0">
            <seg n="cb200768">
              Ett annat exempel på hur viktig konstitutionen anses vara är
              att Nederländerna för första gången i sin historia har utlyst
              en folkomröstning, och just om den här frågan.
            </seg>
            <seg n="151e1247">
              Danmarks statsminister Anders Fogh Rasmussen förklarar att EU-konstitutionen
              är en så stor och viktig fråga att det är rätt att utlysa en folkomröstning.
            </seg>
            <seg n="33e73058">
              Att fråga folket i en sådan här viktig fråga är alltså en naturlig
              slutsats i en rad av EU:s medlemsländer, men tyvärr inte hos oss.
              Det handlar inte om en gräddfil. Det handlar om demokrati, Carl
              B Hamilton.
            </seg>
            <seg n="36887b0d">
              Inför valet 2002 diskuterades inte EU-konstitutionen alls eftersom
              det inte fanns någon text att diskutera. Jag anser därför att
              det naturliga vore att även de svenska väljarna ges möjlighet
              att ta ställning i en folkomröstning. Vi har ju sett flera opinionsundersökningar
              som visar att en klar majoritet av svenskarna vill få möjlighet
              att folkomrösta på samma sätt som exempelvis danskar, holländare,
              britter, fransmän, irländare och polacker.
            </seg>
            <seg n="45803074">
              Ett minimikrav borde väl vara att beslutet inte tas förrän efter
              valet 2006 så att konstitutionen kan diskuteras i valrörelsen.
            </seg>
            <seg n="d5c3b303">
              Jag befarar att det annars finns en risk för att många människor
              kommer att känna sig överkörda och att det därför kan bli utrymme
              för missnöjespartier att fiska i de vatten som kan uppstå.
            </seg>
            <seg n="6ca8fd36">
              Enligt Riksdag och departement kritiserar Justitiekanslern i
              sitt remissvar regeringen för att ha slarvat när det gäller frågan
              huruvida EU-konstitutionen kräver en svensk grundlagsändring.
              Jag vill till slut fråga Bosse Ringholm: Är du beredd att ta sådana
              synpunkter på allvar, kanske göra en ny analys och dra slutsatser
              av den?
            </seg>
          </u>
          <note type="speaker" n="dc4871ec">
            Anf. 6 Vice statsminister BOSSE RINGHOLM (s):
          </note>
          <u who="bosse_ringholm_finansminist" xml:id="i-17d778342a9fa262-0" n="3c1922de">
            <seg n="1e1a5905">
              Fru talman! Vi har en diskussion om ett förslag till ett fördrag
              om en konstitution i Europa. Det är inte som det sägs här ett
              helt principiellt nytt förhållningssätt mellan Sverige och Europeiska
              unionen. Det finns naturligtvis en hel del förbättringar, skillnader
              och förändringar i detta fördrag i förhållande till dagens Nicefördrag
              och även det tidigare Amsterdamfördraget. Men det är inte fråga
              om något principiellt förändrat förhållningssätt mellan Sverige
              och den europeiska unionen.
            </seg>
            <seg n="d573ce43">
              På samma sätt som vi har behandlat de två tidigare fördragen,
              de två tidigare förändringarna av spelreglerna inom den europeiska
              unionen, det vill säga via riksdagsbeslut när det gäller 2001
              års Nicefördrag och 1997 års Amsterdamfördrag, är det rimligt
              att vi i vår parlamentariska representativa demokrati låter riksdagen
              få hantera frågan den här gången också. Det är inget konstigt
              med det. Det är på det sätt som vi har använt vår egen konstitution,
              vår egen författning och vårt eget arbetssätt under årtionden
              i den här riksdagen. När vi har gjort undantag under några få
              tillfällen under de senaste 80 åren har det varit i sådana frågor
              där det varit principiellt helt nya ställningstaganden. Då har
              det naturligtvis funnits starka skäl för en folkomröstning, som
              1994 om Sveriges anslutning till Europeiska unionen.
            </seg>
            <seg n="a836345f">
              Nu klagar Camilla Sköld Jansson, Gudrun Schyman och andra på
              att det inte förs någon diskussion. Jag undrar: Var har ni varit
              de senaste åren? Vi har i fem års tid fört en diskussion om detta
              fördrag, denna författning, denna regelsamling. Vi har i fem års
              tid fört en grundläggande diskussion i medierna, i den här kammaren,
              i mängder av politiska församlingar om just dessa frågor. Sedan
              kommer ni hit efter fem år och säger: Ingen vill diskutera med
              oss. Det är nonchalans mot svenska folket att inte diskutera det
              här. Vi har ju diskuterat varje dag, varje vecka de här fem åren.
              Det är få frågor som har diskuterats så mycket och fått så stor
              uppmärksamhet som den här typen av frågor.
            </seg>
            <seg n="19f62a4d">
              Jag inser att det kanske inte i något parti är så att just fördraget
              är förstahandsfrågan i alla olika politiska sammanhang när man
              träffas. Det finns frågor av kött och blod, om ekonomi och annat,
              som kanske ligger svenska folket väldigt nära om hjärtat och gör
              att man oftare reser de frågorna än de konstitutionella. Men att
              komma och säga att vi inte har haft någon diskussion när vi i
              fem års tid har förberett och noggrant diskuterat och analyserat
              det här!
            </seg>
            <seg n="4dc91708">
              Det finns missnöje här och där i det svenska samhället. Men den,
              Gudrun Schyman och Camilla Sköld Jansson, som bidrar till att
              skapa missnöje är den som far med vilseledande information, som
              lämnar halva sanningar och inte hela sanningar som underlag för
              diskussionen. Den som är tendentiös kan naturligtvis bidra till
              missnöje. Det hoppas jag att ni inte vill bidra till. Jag tror
              inte heller att det är er avsikt på något sätt. Därför ska vi
              ha en saklig diskussion i fortsättningen.
            </seg>
            <seg n="3494797d">
              Jag vill ställa samma fråga som ställdes här förut: Vad är det
              ni vill ändra i fördraget som är så annorlunda och gör att ni
              inte längre kan acceptera det? Beskrivningen att vi nu ska skapa
              ett gemensamt försvar är ni själva starkt medvetna om är både
              vilseledande och felaktig. Det är ett felaktigt påstående. Det
              är inte det det handlar om. Ni säger att EU-rätten tar över. Det
              gjorde den redan 1995 när vi gick in i Europeiska unionen. Det
              är inte någon nyhet på något sätt.
            </seg>
            <seg n="ca3df97c">
              Vi måste kunna föra en saklig diskussion om saker och ting som
              behöver ändras och som ni tycker är värda att diskuteras. Jag
              är beredd att delta i en sådan konstruktiv diskussion och vill
              nu gärna lyssna på vad det är för saker som ni speciellt skulle
              vilja ändra i det förslag till fördrag som i sinom tid efter en
              ordentlig analys och juridisk bearbetning kommer att föreläggas
              riksdagen senare under året.
            </seg>
          </u>
          <note type="speaker" n="4d707fbf">
            Anf. 7 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-826a53166799d506-1" n="f179ffb3" next="i-ce710e37c278a484-1">
            <seg n="a4058359">
              Fru talman! Det var i alla fall ett steg framåt att regeringen
              är beredd att lyssna och ha en diskussion. På frågan Var har ni
              varit? kan jag ställa samma fråga till regeringen. Var har ni
              varit? Vi ville diskutera frågan med er i EMU-omröstningen. Det
              skulle vi inte göra. Den hörde inte hemma där, sade ni. Vi ville
              diskutera frågan med er under EU-parlamentsvalet. Ni sade: Den
              hör inte hemma här. Det ska inte bestämmas av EU-parlamentet.
            </seg>
            <seg n="71f3319d">
              Vi utmanade er på debatter för ett halvår sedan. Jag fick ingen
              debattmotståndare. Många med mig fick ingen debattmotståndare,
              därför att ni inte ställde inte upp. Frågan går till regeringen:
              Var har ni varit?
            </seg>
            <seg n="f41822b4">
              Vi ska föra en saklig diskussion. Fakta är att man ändrar beslutsordningen
              till att majoritetsbeslut blir grundregel. Det är fakta, det är
              sanning. Det är fakta att det berör ett tjugotal områden som jag
              tidigare räknade upp, viktiga centrala områden som går från enhällighet
              till majoritetsbeslut. Det är fakta.
            </seg>
            <seg n="9c56b27c">
              Det är fakta att stats- och regeringscheferna själva, i och för
              sig enhälligt men ändock, kan fatta beslut om att ta till sig
              ytterligare makt. Det är fakta att det står i fördragstexten att
              det kommer att leda till ett gemensamt försvar när man så beslutar.
              Det är citat: kommer att leda till ett gemensamt försvar.
            </seg>
            <seg n="7462d83c">
              Ringholm säger att vi har ett mandat. Det är klart. Som riksdagsledamöter
              har vi ett mandat, men frågan är hur väljaruppdraget ser ut. Om
              vi inte har diskuterat det i någon valrörelse, om vi inte har
              diskuterat det i EMU-omröstningen, om vi inte diskuterade det
              i EU-parlamentsvalrörelsen har vi inte ställt frågan. Vi har inte
              bjudit in till en debatt där väljarna kan se: Jaha, de här politiska
              partierna tycker så i den frågan. Då tar jag den här valsedeln
              och ger det uppdraget. Den möjligheten har man nekat dem. Det
              är mycket illa för demokratin, för EU-frågan och på en mängd olika
              plan. Regeringen tar på sig ett mycket stort ansvar genom att
              hantera frågan på det här sättet.
            </seg>
            <seg n="13c57950">
              Hur man än vrider och vänder på det är det enda rimliga att se
              till att den här frågan hanteras med ett tydligt och konkret väljaruppdrag.
              Det behövs en debatt, och det behövs en konkret viljeyttring från
              svenska folket. Då är folkomröstning det mest överlägsna och bästa
              sättet att göra det på, i andra hand att åtminstone skjuta upp
              ratificeringen till efter nästa riksdagsval.
            </seg>
            <seg n="a6d67cd3">
              Vad vore det för nackdel att skjuta upp det till efter nästa
              val, Ringholm? Vad är det för nackdel med att ta diskussionen
              i kommande valrörelse som en andrahandslösning? Det är ändå ett
              godtagbart sätt att hantera frågan utifrån ett demokratiskt skäl.
              Varför neka folket det?
            </seg>
          </u>
          <note n="dd401e39">
            Anf. 8 GUDRUN SCHYMAN (-):
          </note>
          <u who="camilla_skold_jansson_63524c" xml:id="i-ce710e37c278a484-1" n="f179ffb3" prev="i-826a53166799d506-1">
            <seg n="b52c6892">
              Fru talman! På frågan Var har ni varit? kan jag svara för egen
              del att jag har arbetat med den här frågan ända sedan EES-avtalet.
              Jag satt i det utskott i riksdagen som hade att diskutera EES-avtalet.
              Redan då fanns det företrädare för regeringen och andra partier
              som sade: Det är inga problem. Redan då diskuterade vi en sådan
              fråga som alkoholpolitiken. Hur skulle det gå med den? Skulle
              Sverige kunna ha kvar sina regler, införsel och annat. Jaha då,
              var svaret. Absolut, var svaret från förhandlarna och ansvariga
              ministrar, inga problem. Och så vidare.
            </seg>
            <seg n="95fe1f9a">
              Så har det fortsatt i de här frågorna. När kritik har rests,
              när farhågor har vädrats har det varit mycket tydliga svar från
              ansvariga ministrar: Inga problem, inga förändringar, vi bestämmer
              själva.
            </seg>
            <seg n="2a5c01c4">
              Successivt har möjligheten att bestämma själv urholkats och försvagats.
              Det kommer att ske ytterligare i och med den här konstitutionen.
            </seg>
            <seg n="6b350fb0">
              Jag tycker inte att det är något konstigt. Jag förstår inte varför
              man inte kan säga i klartext att det är så. Ambitionen är ju att
              få en konstitution som ska gälla för ett geografiskt område som
              ska vara som en stat i många viktiga avseenden. Jag har full respekt
              för dem som tycker om den tanken. Men säg det rakt ut! Jag har
              full respekt för dem som har en annan politisk åsikt än jag i
              den frågan, som vill ha en federation, som vill ha en konstitution,
              som vill ha mer av gemensamt beslutsfattande för att successivt
              kunna inlemma alla politikområden. Jag har full respekt för det.
              Jag har en annan uppfattning.
            </seg>
            <seg n="a03b7ad7">
              Men jag har väldigt svårt att ha respekt för dem som kommer och
              säger: Detta är ingenting, detta är så små förändringar, egentligen
              inga alls. Det är faktiskt ingenting att prata om, framför allt
              inte i ett val eller i en valrörelse. Det är lite småförändringar,
              lite förtydliganden och lite redigeringsarbete på vägen. Nu blir
              det lite lättare för fler att läsa det här.
            </seg>
            <seg n="dd5c63d9">
              Det är den hållningen regeringen har haft hela tiden i den här
              frågan.
            </seg>
            <seg n="2ea75132">
              Nu sade vice statsministern att det här är ett fördrag om en
              konstitution. Är det en ordlek, detta?
            </seg>
            <seg n="24269f4f">
              Jag tycker att det vore ärligt att säga: Vi ansluter oss till
              dem som tycker att vi ska bygga ett samarbete i Europa som vilar
              på så mycket av gemensamt beslutsfattande som möjligt, och det
              ska regleras i en konstitution. Sedan kan vi förhålla oss till
              det. Då kan vi som tycker annorlunda säga: Nej, så tycker inte
              vi. Samarbete absolut, medlemskapet har vi, men hur ska det se
              ut i fortsättningen? Hur ska vi kunna stärka demokratin i samarbetet?
              Hur ska vi kunna värna att så många som möjligt ska kunna vara
              med och fatta beslut om så mycket som möjligt och därmed också
              tillåta att vi ser olika på saker och har olika politiska viljor
              och åsikter? Hur ska det få komma till uttryck i detta levande
              och inspirerande europeiska samarbete? Hur ska vi finna lämpliga
              former för detta?
            </seg>
            <seg n="bc662828">
              Det är den diskussionen vi skulle kunna ha om vi talade klarspråk.
              Jag saknar det från regeringen. Jag tycker att ni gömmer er bakom
              ordmassor och försöker förminska detta till någon form av redigeringsfrågor.
              Detta är en oerhört stor demokratifråga, och det vore rimligt
              att ta den på mycket stort allvar och genomföra en folkomröstning
              eller åtminstone ha en valrörelse innan beslut fattas.
            </seg>
          </u>
          <note type="speaker" n="5a09d796">
            Anf. 9 CARL B HAMILTON (fp):
          </note>
          <u who="unknown" xml:id="i-591a63e7f2c8e952-1" n="1a4da73c">
            <seg n="3af278a5">
              Fru talman! Jag noterar att Gudrun Schyman inte ens med en andning
              ville närma sig mina kunskapsinriktade frågor om vad det mera
              specifikt är i den nya konstitutionen som hon ogillar eller vad
              det är hon älskar i den gamla Nicekonstitutionen, som är så bedrövlig
              ur demokratisk synpunkt.
            </seg>
            <seg n="f10c84f4">
              Gräddfilsföreträdarna här undviker denna fråga. Med det nya fördraget
              blir det faktiskt så att EU-frågorna kommer in i de nationella
              beslutsorganen, de nationella parlamenten, och hanteras där. Det
              är så det ska vara. Vi ska inte ha de här gräddfilerna som ni
              är så förtjusta i.
            </seg>
            <seg n="d1c349b0">
              Sedan är det riktigt, som Camilla Sköld Jansson säger här, att
              det blir utökad majoritetsomröstning i många frågor. Det är en
              naturlig konsekvens av att man utvidgar EU från sex till 26 medlemsländer.
              Den modell som Camilla Sköld Jansson företräder är ju att man
              arbetar för ett EU som när det utvidgas samtidigt blir förlamat.
              Om 26 eller 27 länder har vetorätt kommer nämligen det här samarbetet
              att gå i stå. Ska man ha effektivitet och legitimitet inför medborgarna
              i samarbetet måste man också ändra beslutsordningen när man går
              från sex till 25 medlemsländer.
            </seg>
            <seg n="ff5f754b">
              Till slut vänder jag mig till Gudrun Schyman. Du startade i går
              Feministiskt initiativ. Ingår det i den antipatriarkala könsmaktsordningen
              att säga nej till EU-konstitutionen? Är det på programmet för
              den nya organisationen?
            </seg>
          </u>
          <note type="speaker" n="e1117ede">
            Anf. 10 HÅKAN LARSSON (c):
          </note>
          <u who="hakan_larsson_c0f261" xml:id="i-7074cad19fa5d36e-0" n="199643ea">
            <seg n="6eb07b58">
              Fru talman! Vi är överens om att det behövs en bred diskussion
              om det europeiska samarbetet. Men hur skapar vi då den? För min
              del är jag övertygad om att en folkomröstning skulle medverka
              till en bred diskussion där de som tycker att konstitutionen har
              ett bra innehåll och vill säga ja till den och de som är kritiska
              får pröva sina argument emot varandra, och sedan får folket avgöra.
            </seg>
            <seg n="ceecd690">
              Det är så man resonerar i många av de europeiska länder som har
              utlyst folkomröstningar. Och där är det faktiskt inte de som är
              kritiska eller motståndare till konstitutionen som har utlyst
              folkomröstningarna, utan det är sådana som är mycket positiva
              till konstitutionen men som inser vikten av att ett sådant viktigt
              ställningstagande är förankrat i folkviljan. Jag tycker att Sverige
              som demokratiskt land med långa demokratiska traditioner också
              skulle se det som väldigt viktigt att ett sådant här ställningstagande
              var förankrat i en majoritet av befolkningen, av medborgarna.
            </seg>
            <seg n="a28c85e4">
              Det måste väl vara en utmaning för Bosse Ringholm och Carl B
              Hamilton att övertyga de svenska väljarna om fördelarna med konstitutionen,
              att gå ut och pröva argumenten och se om de har stöd i folkmajoriteten.
            </seg>
            <seg n="a8cc698d">
              I många europeiska länder diskuteras argumenten för folkomröstning
              väldigt intensivt. ALDE-gruppen, den grupp i EU-parlamentet som
              både Carl B Hamiltons Folkparti och mitt eget Centerparti tillhör,
              är i huvudsak positiv till konstitutionens innehåll och vill ha
              ett ja, men man går ut och säger att varje land bör fråga sina
              medborgare. Den europeiska demokratin behöver vitaliseras, säger
              man.
            </seg>
            <seg n="f2e78dcd">
              Ska vi få en europeisk diskussion i Sverige och en förankring
              av den europeiska politiken måste denna också vara förankrad bland
              medborgarna, och därför behöver vi en folkomröstning. Blir det
              ett nej får man förhandla om och komma tillbaka med ett nytt förslag
              som går att förankra i en folkmajoritet.
            </seg>
          </u>
          <note type="speaker" n="e422b33d">
            Anf. 11 Vice statsminister BOSSE RINGHOLM (s):
          </note>
          <u who="bosse_ringholm_finansminist" xml:id="i-17d778342a9fa262-1" n="3c1922de">
            <seg n="214aa08e">
              Fru talman! När Sverige efter folkomröstningen hösten 1994 blev
              medlem från den 1 januari 1995 accepterade vi naturligtvis de
              regler som då fanns i den dåvarande europeiska unionen. Vi har
              vid två tillfällen i denna kammare beslutat att acceptera de förändringar
              som har förhandlats fram, till vilka Sverige naturligtvis också
              har medverkat, nämligen 1997 års Amsterdamfördrag och 2001 års
              Nicefördrag. Vi står nu kanske inför en mer omfattande förändring
              än de två tidigare men det har också varit en mer omfattande debatt
              och en diskussion som har pågått i fem år när vi nu ska ratificera
              det nya. Och det heter faktiskt just fördrag om konstitutionen
              för Europa eftersom det är ett mellanstatligt samarbete mellan
              de europeiska länderna.
            </seg>
            <seg n="df0794c2">
              Det helt avgörande nya som hänt under de här tio åren är att
              vi växer från att ha varit 15 medlemsländer till att vara 25 nu,
              27 i morgon och hur många det nu kan bli om några år. Det är klart
              att det vore konstigt om vi då skulle leva kvar med de gamla reglerna
              och bestämmelserna som gällde 15 länder och låtsas som om de tio
              nya länderna inte fanns.
            </seg>
            <seg n="dc9302eb">
              Jag tycker att det är märkligt att Camilla Sköld Jansson och
              Gudrun Schyman förvägrar de tio nya medlemsstaterna möjlighet
              att för sin del vara med och påverka. Det är som att ta in nya
              medlemmar i en förening och säga: Ni får inte vara med och påverka,
              för det är enbart de gamla besluten som gäller. Ni ska inte bry
              er om de regler vi har i vår förening. Jag tycker inte att det
              är att visa någon särskilt stor respekt för de nya medlemsstater
              som nu har kommit till EU och som kommer åren framöver.
            </seg>
            <seg n="59ff8850">
              Jag noterar att interpellanterna nu erkänner att vi haft debatt
              i fem års tid. Man började med att säga att vi inte hade haft
              någon debatt, att man hade förvägrats debatt. Nu säger man att
              vi haft debatt i fem års tid. Det är bra att ni erkänner det nu.
              Men frågan kvarstår: Vad är det ni vill ändra i det förslag till
              fördrag och bestämmelser som vi nu diskuterar?
            </seg>
            <seg n="e53de93f">
              Det är ändå en realitet att det förslag som nu finns ökar möjligheten
              till öppenhet i EU, någonting som Sverige har slagits mycket hårt
              för och som är en viktig princip för oss. Det ökar också möjligheterna
              att exempelvis se till att våra grundläggande fri- och rättigheter
              blir bindande på ett annat sätt. Det gör också att unionen får
              en större roll när det gäller att exempelvis bekämpa kriminalitet
              att bekämpa den ekonomiska brottsligheten och bekämpa gränsöverskridande
              brott som narkotikahandel, terrorism och människohandel, trafficking.
            </seg>
            <seg n="b0dfd5c6">
              Den som är intresserad av jämställdhet borde väl vara intresserad
              av att den europeiska variant av trafficking som finns skulle
              kunna bekämpas hårdare via ett bättre samarbete EU-länderna emellan.
              Detta ger det nya fördraget möjligheter till. Jag är besviken
              över att den som säger sig vilja arbeta för jämställdhet vill
              förhindra att man stärker det europeiska samarbetet för att just
              motarbeta människohandel och trafficking. Det är faktiskt att
              överge utsatta människor i en mycket svår situation, och det tycker
              jag inte anstår den som vill framstå som företrädare för jämställdhet.
            </seg>
            <seg n="6fa6cfcc">
              Det är en realitet att vi också på många områden behöver modernisera
              vårt samarbete inom Europeiska unionen. Detta är inte den sista
              förändringen av vårt arbetssätt och våra arbetsformer. Det kommer
              säkert att komma behov av nya framöver. Jag tycker att det är
              bra att alla kan delta i den diskussionen, både politiska partier,
              folkrörelser och alla medborgare. Den har vi också haft, både
              i valrörelser och vid andra tillfällen. Ingen kan säga att vi
              inte är väl förberedda inför det här riksdagsbeslutet, att vi
              inte har gett alla människor möjlighet att diskutera de förändringar
              som riksdagen senare i höst ska ta ställning till.
            </seg>
            <seg n="4e1cc7fe">
              Men frågan är kvar till interpellanterna: Vad är det i fördraget
              som ni absolut inte kan acceptera? Den frågan är fortfarande obesvarad.
            </seg>
          </u>
          <note type="speaker" n="68bd2a9b">
            Anf. 12 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-826a53166799d506-2" n="f179ffb3" next="i-ce710e37c278a484-2">
            <seg n="c6b3fc46">
              Fru talman! Temat har varit demokrati och att regeringen inte
              visar lyhördhet. Den här debatten är ytterligare ett exempel på
              det. Jag redogjorde mycket noga för min kritik mot fördraget i
              mitt förra inlägg, men Bosse Ringholms frågar fortfarande och
              säger att han inte har fått de här argumenten och att han vill
              ha dem igen. Läs protokollet!
            </seg>
            <seg n="6644be72">
              Debatt i fem års tid men det krävs två parter för att debattera.
              Det vi har visat på är att den socialdemokratiska regeringen gång
              på gång nekat debatt därför att det har varit fel tillfälle, fel
              sammanhang och så vidare. Nu ska man återigen neka folket en debatt.
            </seg>
            <seg n="51324314">
              Ringholm säger att EU-samarbetet är viktigt för att motverka
              trafficking , droger och så vidare. Där är det ju så att EU mycket
              mer är själva problemet än möjligheten.
            </seg>
            <seg n="2c0be82b">
              Sedan ska vi självklart samarbeta. Självklart ska vi samarbeta
              också med de nya EU-länderna. Men vad det handlar om är hur detta
              ska gå till. Ska det verkligen gå till på det sätt som den spanske
              utrikesministern beskriver, att medlemsstaternas suveränitet avskaffas.
              Det är det vi diskuterar, att det inte längre är ett mellanstatligt
              samarbete som bygger på medlemsländernas självbestämmande utan
              på överstatlighet, på att makt flyttas utom räckhåll för vår demokrati.
              Låtsas inte om något annat! Kalla saker vid deras rätta namn!
            </seg>
            <seg n="ffa048af">
              Den här debatten menar jag ytterligare har visat att regeringen
              är fel ute i den här frågan. Ni har inte argumenten. Och anständigheten
              kräver att ni hanterar den här frågan på ett demokratiskt sätt.
              Det vore enkelt att göra det genom en folkomröstning, i andra
              hand genom att se till att skjuta upp riksdagsbehandlingen till
              dess vi har haft en valrörelse där vi har kunnat diskutera de
              här frågorna och där ni också deltar i debatten och tackar ja
              till debattinbjudningar.
            </seg>
          </u>
          <note n="40940520">
            Anf. 13 GUDRUN SCHYMAN (-):
          </note>
          <u who="camilla_skold_jansson_63524c" xml:id="i-ce710e37c278a484-2" n="f179ffb3" prev="i-826a53166799d506-2">
            <seg n="2f7d9e37">
              Fru talman! Jag måste säga att jag tycker att det är en pinsamt
              låg nivå på vice statsministerns inlägg. Vi talar om demokrati.
              Vi talar inte om huruvida vi ska vara med i EU eller inte. Vi
              talar inte om huruvida vi ska samarbeta eller inte. Vi talar om
              vilka former vi ska ha för samarbetet mellan Europas olika länder.
            </seg>
            <seg n="dd6a9c26">
              Vilka former kan vi finna som gör att vi får en förankring av
              de beslut som ska fattas hos de människor som besluten berör?
              Det är den fråga vi diskuterar. Och skälet till att vi gör det
              är att vi vet att det är väldigt många som är missnöjda med hur
              det ser ut och hur processen har varit hittills, både i Sverige
              och i andra länder. Vi konstaterar att i andra länder finns det
              större möjligheter att göra sin röst hörd i den här frågan än
              det finns i Sverige, och det beklagar jag.
            </seg>
            <seg n="e7d8ef4b">
              Det är frågan om demokrati alltså, inte om samarbete eller inte,
              inte om vi är upprörda över trafficking eller inte, över brottsligheten
              eller inte. Det är vi alla. Men nu är det fråga om vem som ska
              vara med och besluta om vad i denna fråga.
            </seg>
            <seg n="f45d4e49">
              Varför kan ni inte acceptera? ställer vice statsministern frågan.
              Vi accepterar självklart de beslut som fattas om de är förankrade
              hos de människor som de berör. Det är den frågan som det gäller.
              Vi accepterar inte att politiken avgörs i slutna rum, att riksdagen
              ska fatta ett beslut när vi så väl vet att riksdagens ledamöter
              inte är representativa i den här frågan. Varför ska vi med öppna
              ögon gå in i en situation där vi sätter demokratin åt sidan? Svara
              på det!
            </seg>
          </u>
          <note type="speaker" n="9df1deb2">
            Anf. 14 Vice statsminister BOSSE RINGHOLM (s):
          </note>
          <u who="bosse_ringholm_finansminist" xml:id="i-17d778342a9fa262-2" n="3c1922de">
            <seg n="95092e40">
              Fru talman! Det är en märklig situation där interpellanterna
              klagar på att vi inte debatterar, samtidigt som vi är fullt upptagna
              med att just debattera, inte bara i den här kammaren i dag utan
              vid mängder av andra tillfällen de senaste åren och i massor av
              olika forum. Jag tycker att det snarare visar på lite argumentnöd
              om man måste klaga på utebliven debatt när vi faktiskt har debatt.
            </seg>
            <seg n="727477cf">
              Sedan ska man naturligtvis ha debatt om saker och ting som är
              korrekt återgivna. Jag inser att det blir ett missnöje på många
              håll om man beskriver det nya fördraget som att Sverige måste
              ingå i ett gemensamt försvar. Det är inte korrekt. Det är inte
              korrekt beskrivet. Det är väldigt tydligt i det här fördraget
              att Sverige som ett alliansfritt land, liksom Österrike och andra,
              har fulla möjligheter att fortsätta driva sin försvars- och säkerhetspolitik
              på det sätt som vi har gjort hittills. Det är inte korrekt att
              göra den typen av påståenden.
            </seg>
            <seg n="6fc7c4bb">
              Det är inte korrekt att säga som Gudrun Schyman gjorde här att
              nu ska man fortsätta fatta beslut i slutna rum. Det är precis
              det fördraget handlar om, att öppna rummen. Det är det som Sverige
              bland annat har varit framgångsrikt med, att se till att ministerrådets
              möjligheter ska växa och att ministerrådets beslut i fortsättningen
              ska tas i just en öppen process. Det är en väldig framgång för
              Sverige och för svensk öppenhet att vi har fått fram det.
            </seg>
            <seg n="0bc96402">
              Men det är klart, om man beskriver det som motsatsen kan jag
              förstå att det finns ett missnöje. Men det är i så fall grundat
              på en felaktig återgivning av vad fördraget egentligen handlar
              om.
            </seg>
            <seg n="e000cc9a">
              Jag håller med interpellanterna om att vi gärna kan diskutera
              överstatlighet. Jag är också rädd för överstatligheten. Jag tycker
              att man ska vara mycket restriktiv när det gäller överstatlighet.
              Jag tillhör dem som hävdat, och vi har framgångsrikt drivit den
              linjen från svensk sida och det kan vi alltid göra eftersom vi
              har vetorätten som säger att vi inte ska ha någon överstatlighet
              när det gäller skatter att det är den här riksdagen, den här kammaren,
              som ska bestämma om svenska skatter. Men jag vet ju att det i
              både Vänsterpartiet och Miljöpartiet finns stor vurm för att man
              ska låta Europeiska unionen i Bryssel besluta om vissa miljöskatter.
              Det kan jag inte tänka mig.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="68594fac">
            3 § Svar på interpellation 2004/05:435 om rättsväsendet i Västerbotten
          </note>
          <note type="speaker" n="73d4704d">
            Anf. 15 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-17d778342a9fa262-3" n="fa2efcac">
            <seg n="48e737c7">
              Fru talman! Ulla Löfgren har frågat vilka konkreta åtgärder jag
              avser att vidta för att hela rättsväsendet i Västerbotten ska
              fungera.
            </seg>
            <seg n="1bc9c4a1">
              Rättsväsendets myndigheter är som Ulla Löfgren också är inne
              på inbördes beroende av varandras verksamheter. För att resultaten
              ska bli så goda som möjligt är det viktigt att var och en av myndigheterna
              ser sin roll i rättskedjan och på olika sätt underlättar övriga
              myndigheters insatser.
            </seg>
            <seg n="22492391">
              Genom åren har organisationerna för de olika myndigheterna inom
              rättsväsendet utvecklats mer eller mindre oberoende av varandra.
              Myndigheternas respektive organisation beslutas också av olika
              organ och på olika nivåer. Den geografiska samordningen mellan
              rättsväsendets myndigheter är därför inte alltid optimal. För
              att skapa ett effektivt rättsväsende är det viktigt att det sker
              en samordning mellan rättsväsendets myndigheter.
            </seg>
            <seg n="a7b42372">
              Beredningen för rättsväsendets utveckling, Bru, har övervägt
              om det finns anledning att ta några initiativ när det gäller att
              få till stånd en ökad samordning mellan rättsväsendets myndigheter
              i lokaliseringsfrågor och har i ett delbetänkande (SOU 2003:114)
              föreslagit att samrådsskyldigheten ska vidgas för polismyndigheterna
              och Åklagarmyndigheten.
            </seg>
            <seg n="d22aa6e2">
              Det kan dock finnas anledning att ta ett större grepp när det
              gäller frågor om samordningen mellan rättsväsendets myndigheter.
              Detta gäller inte minst i Norrland där de stora geografiska avstånden
              gör behovet av samordning särskilt angeläget. Dessutom aktualiseras
              samordningsfrågan i Norrland av de aviserade nyetableringarna
              av häkte och kriminalvårdsanstalter.
            </seg>
            <seg n="71c0f52c">
              Inom Regeringskansliet arbetar vi därför nu med ett uppdrag som
              ska ta ett helhetsgrepp över samordningen av rättsväsendets myndigheter
              i Norrland. Avsikten är att ett beslut om uppdrag till berörda
              myndigheter ska fattas under våren.
            </seg>
          </u>
          <note n="bd071980">
            Andre vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note n="4769bad4">
            4 § Svar på interpellation 2004/05:440 om fjällräddningen efter
            garnisonsnedläggningen
          </note>
          <note type="speaker" n="1f970fea">
            Anf. 16 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-975e7b60be664163-1" n="fa2efcac" next="i-8f0b60bb4696ec77-1">
            <seg n="93bab60b">
              Fru talman! Håkan Larsson har frågat Ulrica Messing vilka åtgärder
              hon kommer att vidta för att hindra att fjällräddningen i Jämtlands-
              och Härjedalsfjällen försämras när Östersunds garnison F 4 läggs
              ned. Ansvaret inom regeringen är så fördelat att det är jag som
              ska svara på frågan.
            </seg>
            <seg n="25093987">
              Polisen har enligt lagen om skydd mot olyckor ansvaret för att
              leta efter och rädda människor i fjällen. För att klara av uppgiften
              måste polisen samverka med andra myndigheter, organisationer och
              enskilda.
            </seg>
            <seg n="5e51c436">
              Polisen har en helikopter stationerad i Boden och en i Östersund.
              Båda helikoptrarna kan göra räddningsinsatser i hela fjällkedjan.
            </seg>
            <seg n="cdbe5b71">
              I regionen finns också Norrlands helikopterskvadron som ingår
              i Försvarsmaktens helikopterflottilj. Skvadronen är verksam från
              Boden i norr till Östersund i söder.
            </seg>
            <seg n="4a978882">
              I Sundsvall har Sjöfartsverket ett avtal med Norrlandsflyg som
              tillhandahåller en helikopter vid behov.
            </seg>
            <seg n="6a7a91c1">
              Samhällets totala resurs för ändamålet är med andra ord relativt
              stor.
            </seg>
            <seg n="6939fb4d">
              I sammanhanget vill jag peka på att ett avtal, Nordrädd, har
              träffats med Norge om samarbete över gränsen vid räddningsinsatser.
            </seg>
          </u>
          <note n="8c5d3bb2">
            De förändringar som är beslutade, nedläggningen av F 4 samt att
            tre räddningshelikoptrar flyttas från Boden till Norrbottens Flygflottilj
            F 21, kommer att träda i kraft den 30 juni.
          </note>
          <u who="thomas_bodstrom_justitiemini" xml:id="i-8f0b60bb4696ec77-1" n="fa2efcac" prev="i-975e7b60be664163-1">
            <seg n="1fe0776a">
              Detta ger de berörda parterna tid att tillsammans planera för
              hur räddningsverksamheten ska bedrivas rationellt och effektivt
              i regionen.
            </seg>
          </u>
          <note type="speaker" n="1b6b9275">
            Anf. 17 HÅKAN LARSSON (c):
          </note>
          <u who="hakan_larsson_c0f261" xml:id="i-7074cad19fa5d36e-1" n="199643ea">
            <seg n="fc9d3afb">
              Fru talman! Jag vill tacka justitieministern för svaret på min
              interpellation. Tyvärr verkar det dock som om ministern inte riktigt
              inser att möjligheterna att utföra räddningsuppdrag riskerar att
              allvarligt försämras genom de förändringar som avvecklingen av
              Östersunds garnison kommer att innebära. Faktum är att när Försvarsmaktens
              helikoptrar försvinner från olika orter ökar kraven på polisflyget.
              Jag tycker därför att jag inte har fått något svar på min relevanta
              fråga i interpellationen: Vilka åtgärder kommer statsrådet att
              vidta för att hindra att fjällräddningen i Jämtlands- och Härjedalsfjällen
              försämras?
            </seg>
            <seg n="7a54eff1">
              Fram till halvårsskiftet i år finns en så kallad Superpuma vid
              F 4 på Frösön. Denna har varit en viktig trygghet för fjällräddningen
              i Jämtlands och Härjedalens fjällvärld. I framtiden kommer det
              inte att finnas några Superpumor av den typen mellan Luleå och
              Linköping vilket i sig förefaller betänkligt eftersom det riskerar
              att drabba säkerheten.
            </seg>
            <seg n="fce38cd5">
              Denna förändring eller i klartext försämring som följden av försvarsbeslutet
              är låtsas tyvärr inte Thomas Bodström om i sitt svar. Ministern
              talar om att polisen har en helikopter i Boden och en i Östersund
              vilka kan göra räddningsinsatser längs fjällkedjan. Visst är polishelikoptrarna
              utmärkta för mindre insatser, som att leta efter enstaka försvunna,
              men de räcker inte för större insatser. De saknar vinsch och kan
              inte transportera större laster eller många personer.
            </seg>
            <seg n="5353768a">
              Inom den alpina räddningsgruppen i Östersund är kritiken därför
              stark mot att Superpuman försvinner. De mindre ambulans- och polishelikoptrar
              som finns räcker inte till för de större insatser som kan krävas.
              De är alldeles för små för detta. Nog är det absurt att försämra
              fjällräddningen i en tid när fjällturismen växer på ett positivt
              sätt.
            </seg>
            <seg n="ab221080">
              Det finns emellertid en möjlig lösning på den uppkomna situationen.
              Inom kort planerar nämligen Försvarets materielverk, enligt tillförlitliga
              uppgifter, att sälja fyra helikoptrar av typen Bell 412. Det är
              också en följd av försvarsbeslutet i december. Helikoptrarna är
              ungefär tio år gamla, är i utmärkt skick och motsvarar i hög grad
              de behov som polisen har. I våra grannländer Norge och Finland
              används för övrigt just den typen av helikoptrar för räddningsändamål.
              Därför agerar Polisstyrelsen i Jämtlands län för att en av helikoptrarna
              ska stationeras på Frösön, inte minst för att kunna användas för
              räddningsuppdrag i fjällen. Jag vet att också polisflyget på riksplanet
              agerar för att polismyndigheten ska kunna ta över åtminstone ett
              par av helikoptrarna gärna i samverkan med kriminalvården.
            </seg>
            <seg n="34711515">
              Vad jag förstår kommer ministern att senare i dag åka till Östersund.
              Jag hoppas då att du tar till dig mer information om dessa problem.
              Jag tror att det kommer att framföras sådan information.
            </seg>
            <seg n="bd4a023f">
              Jag vill alltså uppmana Thomas Bodström och regeringen att informera
              sig om problemen. De fyra Bell 412-helikoptrarna får inte säljas
              innan man verkligen har klarat ut om det inte är bättre att överföra
              dem till polisen. Min uppmaning är att inte göra något förhastat
              på den punkten. Det vore oklokt att göra sig av med de fyra helikoptrarna.
              Det blir mycket dyrare att i framtiden tvingas köpa in nya helikoptrar
              i den storleksordningen eller att köpa tjänster när behov uppkommer.
              En bra räddningstjänst i fjällen behöver mer än dagens små polishelikoptrar.
            </seg>
            <seg n="df26f640">
              Ministern sade i sitt svar att parterna har tid att planera för
              hur räddningsverksamheten ska bedrivas rationellt och effektivt.
              Då vore det illa om vi nu låter de fyra helikoptrarna gå oss ur
              händerna.
            </seg>
            <seg n="1f99aa4f">
              Är Thomas Bodström beredd att åtminstone i det här skedet medverka
              till att utreda om helikoptrarna med fördel kan överföras till
              polismakten och fjällräddningen? Att sälja dem utan att ha undersökt
              detta vore mycket oklokt.
            </seg>
          </u>
          <note type="speaker" n="1068bd33">
            Anf. 18 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-17d778342a9fa262-4" n="fa2efcac">
            <seg n="2a1c7959">
              Fru talman! Det finns en viktig principiell diskussion och ett
              ställningstagande, nämligen om hur mycket politikerna ska lägga
              sig i myndigheternas arbete. Det blir ofta missuppfattningar när
              det gäller ministerstyre och så vidare. Till skillnad mot vad
              många tror kan naturligtvis en enskild minister lägga sig i ganska
              mycket av myndigheternas arbete, med hjälp av regleringsbrev eller
              på andra sätt. Däremot ska man med viss ödmjukhet ifrågasätta
              det lämpliga i att man lägger sig i alltför mycket som andra kan
              bättre och är bättre lämpade för.
            </seg>
            <seg n="3c260f72">
              När det gäller till exempel tekniska möjligheter hos myndigheterna
              har jag, av naturliga skäl, en ganska restriktiv inställning.
              Jag anser att de kan sådant så mycket bättre än jag. Så är det
              också i fråga om huruvida man ska använda den ena eller den andra
              helikoptern. Jag anser inte att jag här i Helsingfors ska tala
              om vilka helikoptrar man ska använda sig av. Det kan andra göra
              bättre.
            </seg>
            <seg n="0d121b03">
              Jag kan bara notera att man är nöjd med de nya polishelikoptrarna.
              Det är alltså inte min bedömning utan det är andras bedömningar,
              det vill säga polisen. Resultaten av de övningar som genomförts
              är att den alpina räddningsgruppen också tycker att den nya polishelikoptern,
              i jämförelse med försvarets så kallade Superpuma, är en bättre
              plattform för dem att jobba utifrån. Den nya polishelikoptern
              är bättre än den så kallade Superpuman, både vad gäller stabilitet
              och storlek.
            </seg>
            <seg n="e567a117">
              Jag ser ingen anledning för mig att starta en utredning, ifrågasätta
              eller på olika sätt visa att jag inte litar på deras bedömning.
              Det här är något som jag anser att de i första hand ska avgöra
              och att de är bäst lämpade att bedöma vad som är riktigt. Om det
              däremot skulle visa sig att det på ett eller annat sätt skulle
              framkomma att något är på ett sätt som vi inte kan vara nöjda
              med eller att oppositionen eller andra lämnar uppgifter som visar
              att vi måste gripa in, kommer jag inte att tveka att göra det.
              Men jag anser inte att det i nuläget finns skäl till det, särskilt
              inte med dessa förändringar och den möjligheten som ändå finns
              att skapa ännu bättre förutsättningar för uppgifterna. Att i det
              här läget trassla till det skulle skapa en oreda som jag gärna
              vill undvika.
            </seg>
          </u>
          <note type="speaker" n="5efc2e37">
            Anf. 19 HÅKAN LARSSON (c):
          </note>
          <u who="hakan_larsson_c0f261" xml:id="i-7074cad19fa5d36e-2" n="199643ea">
            <seg n="f03fcd04">
              Fru talman! Jag tycker att det var positivt att Thomas Bodström
              sade att om det behövs kan vi gripa in.
            </seg>
            <seg n="c0196529">
              Det är lite olika uppgifter vad gäller hur man ser på detta inom
              fjällräddningen och inom polismakten. Polisstyrelsen i Jämtlands
              län har skrivit till Rikspolisstyrelsen och vill ha en av dessa
              helikoptrar stationerad på Frösön. Skälet till det är att de som
              jobbar inom fjällräddningen anser att det blir en försämrad situation
              när Superpuman försvinner. Uppenbarligen finns det lite olika
              uppfattningar på den punkten. Därför är det så viktigt att ministern
              informerar sig och att även Rikspolisstyrelsen tar upp frågorna.
              Jag förstår frågan om ministerstyre och att man inte ska blanda
              sig i alltför mycket i myndigheternas olika beslut, men situationen
              har uppkommit på grund av försvarsbeslutet i december. Det var
              ett regeringsförslag som fick riksdagens majoritet. Därför måste
              man också ta ett visst ansvar för de konsekvenser som nedläggningen
              av Östersundsgarnisonen innebär.
            </seg>
            <seg n="01bdde5a">
              Min uppmaning till Thomas Bodström är att lyssna noga på de argument
              som jag är övertygad om kommer att framföras till dig när du besöker
              Östersund i kväll och i morgon.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="4362ad91">
            5 § Svar på interpellation 2004/05:458 om krigsförbrytare i Sverige
          </note>
          <note type="speaker" n="757df8bb">
            Anf. 20 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-17d778342a9fa262-5" n="fa2efcac">
            <seg n="1a4831e1">
              Fru talman! Ulrik Lindgren har frågat mig vilka åtgärder jag
              avser att vidta för att svenska myndigheter ska ställa misstänkta
              krigsförbrytare inför rätta. Frågan är ställd mot bakgrund av
              att det den senaste tiden framkommit uppgifter i medierna om att
              det bland asylsökande i Sverige kan finnas människor som misstänks
              för krigsförbrytelser.
            </seg>
            <seg n="d9a089c0">
              En förutsättning för att krigsförbrytare ska kunna lagföras i
              Sverige är att polis och åklagare får kännedom om att dessa människor
              befinner sig i landet. Här spelar Migrationsverkets personal en
              avgörande roll eftersom det är i handläggningen av asylärenden
              som det är mest troligt att uppgifter om begångna krigsförbrytelser
              kommer fram. Migrationsverkets interna regler för hur sådana här
              fall ska hanteras är tydliga. Om Migrationsverkets handläggare
              misstänker att den asylsökande gjort sig skyldig till brott i
              hemlandet, eller det land varifrån han eller hon begett sig till
              Sverige, ska detta omedelbart rapporteras vidare internt enligt
              fastställda rutiner. Om misstankarna bedöms vara välgrundade ska
              ärendet anmälas till åklagare.
            </seg>
            <seg n="14ba6299">
              Enligt Rikskriminalpolisen handlar det om ett mycket begränsat
              antal ärenden som kommit till polis och åklagares kännedom. Detta
              bekräftas av Migrationsverket som uppskattar att ett tjugotal
              anmälningar varit aktuella under senare tid. Det handlar alltså
              inte om några stora balanser av outredda folkrättsbrott, som den
              svenska brottsbeteckningen lyder, hos polis och åklagare. Däremot
              kan det naturligtvis finnas ett antal personer i Sverige som kan
              ha gjort sig skyldiga till folkrättsbrott utan att det kommit
              till polisens kännedom. Vi bör dock ha i åtanke att de siffror
              som nämnts i debatten bara är grova uppskattningar. Någon säker
              statistik finns över huvud taget inte.
            </seg>
            <seg n="788273be">
              Det viktiga är nu att berörda myndigheter uppmärksammat denna
              fråga och att man på olika sätt arbetar för att öka lagföringen
              av krigsförbrytare i Sverige. Inom Migrationsverket arbetar man
              till exempel med att utveckla arbetsmetoderna och att höja kunskapsnivån
              när det gäller hur dessa frågor ska beaktas vid asylprövningen.
              Jag vet också att det pågår samtal mellan Rikspolisstyrelsen,
              Åklagarmyndigheten och Migrationsverket om hur ett ökat samarbete
              och samverkan mellan myndigheterna ska komma till stånd. Detta
              är faktorer som på sikt förhoppningsvis kommer att ha en positiv
              inverkan på lagföringen av krigsförbrytare. Både jag och migrationsministern
              följer det arbetet noga och är beredda att vidta åtgärder om myndigheternas
              egna ansträngningar visar sig vara otillräckliga.
            </seg>
          </u>
          <note type="speaker" n="5bc9a8cf">
            Anf. 21 ULRIK LINDGREN (kd):
          </note>
          <u who="ulrik_lindgren_5f7848" xml:id="i-af33d9a373fbe6e9-0" n="d7660581">
            <seg n="48e82612">
              Fru talman! Tack, ministern, för interpellationssvaret. Men jag
              är kanske inte så där sprudlande entusiastisk över innehållet.
            </seg>
            <seg n="d99c1380">
              Fru talman! Få saker torde vara mera stötande och chockerande
              än att som flykting ha funnit en fristad i Sverige och ha kommit
              undan sina plågoandar och likväl på en gata i Sverige stöta på
              en av de plågoandar som förföljt vederbörande i hemlandet. Den
              människa som har plågat har då också funnit en fristad i Sverige.
            </seg>
            <seg n="5a39caf8">
              Det kan vara begripligt att sådant stundtals inträffar. Sverige
              har ju fortfarande, trots den socialdemokratiska flyktingpolitiken,
              ett hyggligt rykte både vad gäller den som flyr från förtryck
              och vad gäller den förtryckare som flyr av rädsla för straff i
              sitt hemland. Alla söker de sin fristad i Sverige. Man kan inte
              arrangera ett så finmaskigt nät att inte även fula fiskar får
              asyl i Sverige.
            </seg>
            <seg n="cdfd6eaa">
              I mitten av mars larmade dock medierna om att Sverige inte anstränger
              sig särskilt mycket när det gäller att fånga in krigsförbrytare
              som befinner sig i Sverige. Justitieministerns kommentar då, enligt
              TT, var att han inte tycker att Sverige har blivit en fristad
              för krigsförbrytare utan att Sverige har bra koll på förbrytarna
              och att Sverige är ett av de länder som hårdast arbetat på att
              få till stånd internationella överenskommelser på området internationella
              domstolar. Det siststämda, alltså vad gäller det internationella
              arbetet, kan stämma. Men det är väldigt svårt att se att detta
              håller när det gäller uttalandet om hemmaplan.
            </seg>
            <seg n="27c3a2e0">
              Migrationsverket har, enligt min mening, alldeles uppenbart inte
              koll på läget. Polisen har en polis som anstränger sig på det
              här området, och lagstiftningen är inte ordnad i enlighet med
              den av Sverige ratificerade Romstadgan en lagstiftning som ska
              vara till hjälp med att beivra dessa brott mot folkrätten. Det
              finns också många vittnesbörd från enskilda människor om att det
              är meningslöst att polisanmäla.
            </seg>
            <seg n="d757347a">
              Hur kan då landets justitieminister uttala att Sverige inte är
              en fristad och att Sverige har bra koll på läget?
            </seg>
            <seg n="2723abe1">
              Enligt Rikskriminalens ende polis som arbetar med den här typen
              av ärenden och som har synat ungefär 500 personer som fått asyl
              borde ungefär hälften av dem ha uteslutits från asylrätten på
              grund av samröre eller position i hemlandet som inte renderar
              dem status som flyktingar utan tvärtom som en del av förtryckarapparaten
              i hemlandet. Därmed inte sagt att det inte är möjligt att lagföra
              dem och att få dem fällda för brott mot folkrätten, men de hade
              definitivt inte rätt till asylrätten.
            </seg>
            <seg n="1f3b2c84">
              Är detta, herr minister, att ha koll på läget och att veta hur
              det står till?
            </seg>
            <seg n="9e7f1bb7">
              I ministerns skriftliga svar i dag tycker jag att det finns lite
              grann av samma anda. Migrationsverket har tydliga regler. Mycket
              få ärenden kommer till polisen för kännedom ja, underförstått:
              Finns de inte där, eller vadå? Vidare har Migrationsverket sina
              tydliga regler och strävar på med att utveckla arbetsmetoderna
              och höja kunskapsnivån. Migrationsverket, polisen och åklagaren
              talar med varandra om bästa möjliga organisation. Är alltså det
              här inget eller ett litet problem? Vidare: Om det skulle bli problem
              är ministern beredd att göra något.
            </seg>
            <seg n="265fb622">
              Självklart blir frågan fortfarande: Är det så att inga åtgärder
              behöver vidtas, och är det bara för Sverige att fortsätta att
              titta?
            </seg>
          </u>
          <note type="speaker" n="c0af87b7">
            Anf. 22 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-17d778342a9fa262-6" n="fa2efcac">
            <seg n="b41b2b43">
              Fru talman! När det gäller siffror som man är osäker på eller
              mörkertal och så vidare ska man just av det skälet vara väldigt
              försiktig med att dra säkra slutsatser. Det ligger så att säga
              i sakens natur i fråga om mörkertal.
            </seg>
            <seg n="edb301b9">
              Dock har det framkommit uppgifter som ändå är så allvarliga att
              myndigheterna och, naturligtvis, också regeringen har tagit det
              här på stort allvar.
            </seg>
            <seg n="15ad6f64">
              Givetvis det finns ju regler för detta ska myndigheterna själva
              kunna samarbeta. Men det är tydligen så att det inte har fungerat
              på ett sätt som man är helt nöjd med. Det är också med anledning
              av det som det har hållits ett möte. Den 31 mars träffades företrädare
              för Rikspolisstyrelsen, Åklagarmyndigheten och Migrationsverket
              för att diskutera hur ett ökat samarbete och samverkan mellan
              myndigheterna ska komma till stånd. En arbetsgrupp har tillsatts,
              och ytterligare ett möte kommer att ske under sommaren.
            </seg>
            <seg n="8fc013e0">
              Det är naturligtvis så att vi tar detta på allvar, och vår inställning
              har varit att Migrationsverket ska anmäla sådant här. Men för
              att det inte ska råda något som helst tvivel bereds nu ett förslag
              inom Regeringskansliet om en ändring i instruktionen för Migrationsverket
              innebärande ett uttryckligt krav på att samråd ska ske med Rikspolisstyrelsen
              vid misstanke om att en asylsökande begått exempelvis krigsförbrytelser.
              Det vore således alldeles fel att säga att vi inte har tagit den
              här frågan på allvar. Det har vi naturligtvis gjort.
            </seg>
            <seg n="bbf275da">
              Däremot vidhåller jag att Sverige har varit ett av de länder
              som hårdast drivit frågan om att bekämpa den här typen av brottslighet.
              När det gäller krigsförbrytare handlar det också om Internationella
              krigstribunalen.
            </seg>
            <seg n="dca5cf61">
              För tydlighetens skull vill jag också säga att Sverige inte är
              ett bra land att gömma sig i därför att vi har en helt annan kontroll
              över de personer som finns här jämfört med vad de flesta andra
              europeiska länder har. I Sverige kan det mycket väl vara så att
              det finns personer som kommer hit av annat skäl och som i vissa
              fall till och med inte upptäcks. Men skillnaden jämfört med andra
              länder är att där vet man över huvud taget inte vet vilka personerna
              är och hur många personer som har kommit in i landet. I Sverige
              har vi alltså en större möjlighet till kontroll.
            </seg>
            <seg n="acca7a94">
              Som sagt: Oavsett statistiken och även om Sverige är ett bra
              land utifrån de här förutsättningarna måste naturligtvis samrådet
              mellan de olika myndigheterna fungera. Det är också därför, och
              även för att det inte ska råda någon osäkerhet kring var regeringen
              står i de här frågorna och för att det inte ska uppstå några missförstånd
              mellan myndigheterna, som det arbetas på att få fram nämnda instruktion
              vid sidan av det samarbete som har intensifierats mellan de olika
              myndigheterna.
            </seg>
          </u>
          <note type="speaker" n="502c2f9d">
            Anf. 23 ULRIK LINDGREN (kd):
          </note>
          <u who="ulrik_lindgren_5f7848" xml:id="i-af33d9a373fbe6e9-1" n="d7660581">
            <seg n="53247a57">
              Fru talman! Det lät nu något bättre. Det är klart att vi alla
              kan hålla med om att man ska vara försiktig med de siffror som
              det bollas med och med enskildas utsagor som vittnar om något
              som inte är särskilt systematiskt undersökt. Man måste ändå ta
              på största allvar det som har framkommit under mars månad i form
              av larm från enskilda, från myndigheter och från polis.
            </seg>
            <seg n="b4ebfb2f">
              Det är gott och väl att det hölls ett möte den sista mars och
              att det finns en arbetsgrupp som ska träffas igen till sommaren
              liksom att det då kanske blir någon form av precisering av instruktionen
              eller vad som nu menas med krav på samråd med Rikskrim från Migrationsverkets
              sida.
            </seg>
            <seg n="681f6eaf">
              Det kan mycket väl vara så att Migrationsverket har blivit bättre
              under de senaste åren. Såvitt jag förstår har man tillsatt en
              egen samordningsgrupp för frågor som rör ämnet och också fortbildat
              en hel del personal som ska bli kunnigare i tortyrfrågor exempelvis.
            </seg>
            <seg n="5723efa6">
              Men Ekot, som larmade under mars månad om det här, uppger att
              de har träffat anställda på Migrationsverket som andas en hel
              del uppgivenhet. Det är, enligt dessa anställda, ingen idé att
              polisanmäla. Och förvisso finns det fortfarande en mängd underkapacitet
              på Migrationsverket. Man har många oerfarna handläggare som kanske
              på tre timmar och på ett för dem främmande språk ska avgöra om
              det finns någon misstanke åt det här hållet.
            </seg>
            <seg n="b9af33e4">
              Ekot gjorde också en genomgång med Migrationsverket angående
              42 av de 53 ärenden där Migrationsverket självt hade klassat de
              asylsökande som sannolika krigsförbrytare. Enligt denna undersökning
              var det bara en enda av dessa 42 som hade polisanmälts, trots
              de tydliga regler som enligt det skriftliga svaret finns inom
              Migrationsverket.
            </seg>
            <seg n="78598ee4">
              Överdirektören på Migrationsverket, Lars-Gunnar Lund, uppgav
              till TT att det inte ingår i deras uppdrag att leta efter krigsförbrytare.
              Det kanske låter rimligt i och för sig, men man tycker ändå att
              det skulle vara väldigt öppna ögon på Migrationsverket för att,
              när det dyker upp sådant, omedelbart åtminstone polisanmäla ärendet.
            </seg>
            <seg n="f1a763d9">
              Nu säger vår minister att det ska bli ett uttryckligt krav på
              samråd. Det kanske ska uppfattas så att det ska bli ännu tydligare
              att Migrationsverket ska samarbeta med polisen på ett tvingande
              sätt.
            </seg>
            <seg n="5e35df92">
              Vår minister har i debatten inte alls berört hur han ser på polisens
              resurser. Vi har en enda polis som arbetar med personer misstänkta
              för folkrättsbrott. Danmark har 17 personer, såvitt jag förstått,
              i en egen myndighet, och Norge har ett tiotal under sin rikskriminalpolis.
              Den ende polis som vi har uppskattar att det kanske är tusen personer
              som gjort sig skyldiga till krigsförbrytelser eller brott mot
              mänskligheten och befinner sig i Sverige. Vilken är ministerns
              värdering? Har Danmark och Norge fel? Det är hälften så stora
              länder men relativt Sverige stora staber som arbetar med det här.
              Gör de fel värdering och vi rätt värdering av vilka polisresurser
              som behöver avsättas för den här typen av brott?
            </seg>
            <seg n="f5dc12f0">
              Det finns som sagt många enskilda människor som vittnar om att
              det är meningslöst att anmäla. Det händer ingenting om man anmäler
              att en av ens plågoandar finns i Sverige. Detsamma säger Diskrimineringsbyrån,
              som Juan Fonseca driver. Amnestys generalsekreterare säger detsamma.
              Finns det ett realt problem som polisen behöver jobba med?
            </seg>
          </u>
          <note type="speaker" n="a5ec6f74">
            Anf. 24 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-17d778342a9fa262-7" n="fa2efcac">
            <seg n="8ffd1ead">
              Fru talman! När man diskuterar de här frågorna är det väldigt
              viktigt att inte bara jämföra och säga att det är 17 personer
              i Danmark och en i Sverige som arbetar med detta. Så är det ju
              inte. Det förhåller sig på det sättet att Rikskriminalen bara
              har en person som arbetar heltid med folkrättsbrott. Det är Hans
              Ölvebro. Men hans funktion är att vara till stöd för polismyndigheter
              och åklagare som arbetar med dessa fall samt vara behjälplig i
              rättshjälpsärenden. Det blir naturligtvis många fler. Skulle det
              nu komma fler anmälningar är det förstås polisens ansvar att se
              till att man organiserar det på ett sådant sätt att man kan tillmötesgå
              det och fullgöra de uppgifter som behöver göras för att klara
              av det.
            </seg>
            <seg n="dad5559e">
              När det gäller satsningen på polisen ska jag inte plåga oppositionen
              med att upprepa de satsningar som vi har gjort. Det är kanske
              ändå värt att upprepa att det i år har blivit fler poliser för
              femte året i rad; det är 1 200 fler i dag. I den saken är det
              ingenting som faller på regeringen. Som sagt är det viktigt att
              understryka att polisen har organiserat sitt arbete så att man
              har en person som är till stöd för andra poliser som arbetar med
              de här uppgifterna.
            </seg>
          </u>
          <note type="speaker" n="c88169a6">
            Anf. 25 ULRIK LINDGREN (kd):
          </note>
          <u who="ulrik_lindgren_5f7848" xml:id="i-af33d9a373fbe6e9-2" n="d7660581">
            <seg n="6d102f3f">
              Fru talman! Det låter ytterligt förvånande. Enligt de uppgifter
              som jag har inhämtat från Rikskriminalpolisen har de en person
              som arbetar med detta. Eftersom det rör sig om kvalificerade utredningar
              kan det inte läggas ut jobb ute i distrikten på de olika polismyndigheterna.
              Det brukar i stället vara tvärtom. De skickar i väg ärenden därför
              att de inte kan hantera dem själva utan skickar dem till Rikskriminalpolisen,
              till den ende polis som har att jobba med det.
            </seg>
            <seg n="7a161049">
              Nu säger vår minister att det finns fler poliser än denne Hans
              Ölvebro som jobbar med dessa brott. Det låter som en helt annan
              uppgift än den jag har fått in. Jag vill naturligtvis på olika
              sätt ha bekräftat att det faktiskt förhåller sig så. Till dess
              tror jag inte på den uppgiften, utan jag tror på det Rikskriminalpolisen
              själv har uppgett, att det finns en polis som arbetar med den
              här typen av ärenden.
            </seg>
            <seg n="04fdf1f3">
              Rättsfrågorna har ministern inte berört, alltså om Sverige fullföljer
              det som man började med genom att ratificera Romstadgan från 1998.
              Därefter var tanken att vi också skulle få en inarbetning i svensk
              lagstiftning så att även lagstiftningen skulle kunna vara ett
              verktyg i arbetet för att bättre kunna beivra den här typen av
              brott. Krigsförbrytelser och brott mot mänskligheten skulle inte
              preskriberas alls. Man skulle kunna utkräva ett så kallat befälsansvar.
              Det kom det ett utredningsförslag om år 2002. Men lagstiftningsarbetet
              för att få det fram till riksdagen har dröjt, och vi ser inte
              när det kan komma. Där önskar jag naturligtvis också ett besked
              från ministern. När kommer anpassningen av svensk lag till Romstadgan
              efter den ratificering som vi har gjort? Det talas om förslag
              till hösten. Blir det så, eller?
            </seg>
            <seg n="30f9f7a6">
              Ett annat område är utbildningssidan. Domare och åklagare behöver
              utbildas i detta. Kommer någon form av utbildning för berörd personal
              så att man ytterligare kan skärpa arbetet på det här området?
            </seg>
          </u>
          <note type="speaker" n="5a3fa10b">
            Anf. 26 Justitieminister THOMAS BODSTRÖM (s):
          </note>
          <u who="thomas_bodstrom_justitiemini" xml:id="i-17d778342a9fa262-8" n="fa2efcac">
            <seg n="1e14f9cd">
              Fru talman! I Sverige är allt organiserat så att vi har en rikskriminalmyndighet,
              och i den funktionen har Hans Ölvebro till uppgift att vara till
              stöd för andra polismyndigheter. Nu har det varit ganska låg frekvens
              i arbetet ute hos polismyndigheterna. Det är väl det som har varit
              problemet att anmälningar inte har kommit. Om det skulle visa
              sig att det behövs fler personer och det kommer fler anmälningar
              kan naturligtvis arbetet ute på polismyndigheterna öka och Rikskriminalpolisen
              behöva vidta åtgärder. Men det ska inte vi bestämma här i riksdagen
              eller jag på Justitiedepartementet. Det vore en mycket märklig
              situation.
            </seg>
            <seg n="d7544c66">
              Sverige har arbetat hårt för att på olika sätt ge stöd åt den
              internationella brottmålsdomstolen. Det handlar om lagstiftning.
              Preskription är viktig, även om det inte är det allra viktigaste.
              Men det kommer att komma konkreta lagförslag. Enligt planeringen
              ska de komma under det här året; det är riktigt.
            </seg>
            <seg n="6346032c">
              Det är också viktigt att vi på olika sätt arbetar med att ta
              emot personer som har dömts för krigsförbrytelser. Det har vi
              gjort. Bland annat befinner sig en av de mest omtalade personerna,
              Plavsic, på Hinseberg. Det är ett tydligt exempel på att Sverige
              tar de här frågorna på så stort allvar att vi, även om vi är ett
              litet land, var beredda att ta emot en av de mest omtalade personerna.
              Vi har i dagarna fört diskussioner om ytterligare personer som
              i framtiden kan komma att avtjäna sitt straff i svenskt fängelse.
            </seg>
            <seg n="ff62a72c">
              Det är ingen tvekan om att Sverige står starkt i den här frågan,
              men vi kan ändå vara ödmjuka och konstatera att när något ändå
              framkommer som visar att det inte är bra ska vi vara beredda att
              vidta de åtgärder som behövs. Det har vi gjort i det här fallet,
              och det kommer vi att göra också i framtiden när det behövs.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="b2d613a4">
            6 § Svar på interpellationerna 2004/05:407 om övergrepp mot civilbefolkningen
            i Darfur i västra Sudan och 482 om Darfur och Kongo-Kinshasa
          </note>
          <note type="speaker" n="4abcff15">
            Anf. 27 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-975e7b60be664163-2" n="9feff33d" next="i-8f0b60bb4696ec77-2">
            <seg n="52871e13">
              Fru talman! Gunilla Carlsson i Tyresö har frågat mig hur jag
              avser att verka för att EU ska infria generalsekreterarens begäran
              om ytterligare åtgärder för att få ett stopp på övergreppen i
              Darfur samt på vilket sätt jag avser att verka för att EU ska
              engagera sig för att civilbefolkningen i Darfur ska skyddas mot
              fortsatta övergrepp. Rosita Runegrund har frågat mig hur jag verkar
              för att konflikter i Afrika inte ska hamna i skymundan av tsunamin,
              hur jag verkar för att beteckna konflikten i Sudan som folkmord,
              vilka åtgärder jag vidtar för att lagföra de skyldiga i Sudan
              och hur kvinnors kunskaper kan tillvaratas efter freden i södra
              Sudan.
            </seg>
            <seg n="c35802e9">
              Jag besvarar interpellationerna i ett sammanhang.
            </seg>
            <seg n="aa7be94e">
              Jag delar Gunilla Carlssons och Rosita Runegrunds oro över att
              situationen i Darfur alltjämt är mycket svår och utsatt för stora
              delar av befolkningen. Tsunamikatastrofen ställer krav på stora
              insatser i de drabbade länderna, men regeringens engagemang i
              Afrika och inte minst i lösningen av konflikterna i Sudan och
              Demokratiska Republiken Kongo består.
            </seg>
            <seg n="f7c65d67">
              En stark och väl fungerande internationell närvaro i Darfur är
              avgörande för att öka säkerheten för befolkningen i området. EU
              har på olika sätt bidragit till en sådan förstärkt närvaro, bland
              annat genom ett omfattande och konkret EU-stöd till den afrikanska
              unionen (AU).
            </seg>
            <seg n="d6ba64ac">
              EU för en kontinuerlig dialog med den afrikanska unionen om hur
              EU bäst kan bidra till att öka effektiviteten för AU:s mission
              i Darfur. Från svensk sida har vi särskilt lyft fram vikten av
              ett utökat samarbete mellan AU:s mission i Darfur och FN:s mission
              i Sudan.
            </seg>
            <seg n="af6ece80">
              Jag delar alltså Kofi Annans önskan om en ökad roll för det internationella
              samfundet i Sudan. Regeringen verkar för att EU ytterligare ska
              öka sitt engagemang i krisen i Darfur. Detta måste ske på flera
              olika sätt:
            </seg>
            <seg n="3e801a99">
              För det första genom ökat stöd till AU. Från svensk sida bidrar
              vi med en militärobservatör och sedan ett par veckor tillbaka
              med en kommunikationsexpert till AU-insatsens högkvarter i Darfur.
              Detta är viktiga strategiska stödinsatser till AU.
            </seg>
            <seg n="a85a8db8">
              För det andra behövs ett ökat engagemang från omvärlden för att
              få förhandlingarna mellan de stridande parterna i Darfur att gå
              i rätt riktning. Detta är helt avgörande för att öka säkerheten
              i Darfur. Sverige deltar på EU:s vägnar med en erfaren svensk
              diplomat i AU:s medlingsteam.
            </seg>
            <seg n="ee0af3c8">
              För det tredje genom ett ökat tryck på parterna i konflikten.
              Regeringen har inte minst genom EU verkat för att FN:s säkerhetsråd
              ska införa riktade sanktioner mot de ansvariga för brotten mot
              internationell humanitär rätt och mänskliga rättigheter i Darfur.
              Det är därför glädjande att säkerhetsrådet nu beslutat om detta.
              Sverige har tydligt verkat för att en fullständig normalisering
              av EU:s relationer med Sudans regering blir avhängigt en lösning
              av situationen i Darfur.
            </seg>
            <seg n="2003644b">
              Sverige har också mycket aktivt verkat för att säkerhetsrådet
              ska besluta om att hänskjuta frågan om lagföring för brott mot
              internationell humanitär rätt och mänskliga rättigheter i Darfur
              till den internationella brottmålsdomstolen. Säkerhetsrådets beslut
              förra veckan om att göra just detta är därför mycket glädjande.
              Oavsett den rättsliga uttolkningen av folkmordskonventionen är
              det regeringens uppfattning att situationen i Darfur bör hanteras
              som ett folkmord. Jag vill dock betona att vår eller omvärldens
              skyldigheter eller möjligheter att stoppa övergreppen inte påverkas
              av huruvida vi benämner förbrytelserna i Darfur folkmord eller
              ej. De utgör grava och omfattande kränkningar av mänskliga rättigheter
              och brott mot den internationella humanitära rätten, inklusive
              krigsförbrytelser och brott mot mänskligheten.
            </seg>
            <seg n="a8c19b32">
              Det internationella samfundet måste även öka sitt humanitära
              stöd till Darfur och andra delar av Sudan för att mildra lidandet.
              Sverige mer än fördubblade sitt humanitära stöd till Sudan mellan
              2003 och 2004. Regeringen kommer att fortsätta ge ett omfattande
              humanitärt stöd med planerade insatser på över 200 miljoner kronor
              även under 2005.
            </seg>
            <seg n="0ffb24a7">
              Fredsavtalet i södra Sudan är mycket välkommet efter över 20
              års förödande inbördeskrig. Jag hoppas även att avtalet ska bidra
              till en lösning på konflikten i Darfur, där situationen fortsatt
              är mycket allvarlig. Omvärlden måste nu snabbt visa sitt stöd
              för de framsteg som skett i södra Sudan och möjliggöra att fredsavtalet
              genomförs och att hela landet får del av utvecklingen.
            </seg>
            <seg n="e87496e4">
              Sverige vill se ett intensifierat arbete för att stärka kvinnors
              aktiva och fulla deltagande i beslutsfattande på alla nivåer,
              i de institutioner som nu byggs upp och i fredsbyggande. Samtidigt
              krävs ett förstärkt skydd för kvinnors och flickors rättigheter
              och behov. Det gläder mig att denna fråga utgör en viktig del
              i mandatet för den kommande FN-insatsen i södra Sudan. Den utvecklingsplan
              som nu föreligger för återuppbyggnad av Sudan lyfter på central
              plats fram kvinnornas betydelse för Sudans framtid.
            </seg>
            <seg n="f4617889">
              Regeringen avser fortsätta att på olika sätt bidra till att öka
              säkerheten för civilbefolkningen i Darfur. Att verka för en ökad
              och mer effektiv internationell närvaro är en central komponent
              i detta engagemang.
            </seg>
          </u>
          <note n="e7eee0ba">
            Anf. 28 GUNILLA CARLSSON i Tyresö (m):
          </note>
          <u who="laila_freivalds_utrikesminis" xml:id="i-8f0b60bb4696ec77-2" n="9feff33d" prev="i-975e7b60be664163-2">
            <seg n="85c9851c">
              Fru talman! Jag tackar utrikesministern för svaret.
            </seg>
            <seg n="11c7099b">
              Vi har ju diskuterat situationen i Darfurprovinsen flera gånger
              tidigare i kammaren. Nu hänvisar utrikesministern inte lika mycket
              till Afrikanska unionen som jag har märkt att hon tidigare har
              gjort. Jag tror att det beror på en gryende insikt om att det
              inte räcker med bara den afrikanska unionen. Även om den är en
              viktig aktör har det internationella samfundet ett stort ansvar.
            </seg>
            <seg n="1eabdb42">
              Det är ett bekymmer när vi diskuterar folkmordssituationer eller
              folkmordsliknande händelser i vår värld att vi så många gånger
              agerar först i efterhand. Det är då vi drar slutsatserna. Det
              är då vi säger: Det här borde ha kunnat undvikas. Vi skulle ha
              kunnat göra något. Jag tror att det är därför som vi i oppositionen
              ligger på lite grann, inte för att få en specifik definition utan
              för att man ska göra något.
            </seg>
            <seg n="bc6ebf22">
              I svaret säger utrikesministern att regeringen verkar för att
              EU ytterligare ska öka sitt engagemang i krisen i Darfur, att
              det gäller att få EU att göra någonting. Även om säkerhetsrådet
              beslutat om sanktioner och det har skett en del framsteg är det
              tyvärr ingenting som hjälper till på marken. Vi fick i förra veckan
              en undersökning från det brittiska parlamentet, som säger att
              kanske uppemot 300 000 människor har dödats, förintats. Det är
              därför som jag tycker att man borde agera.
            </seg>
            <seg n="2d18a97a">
              Jag tycker att man borde agera mer. Det räcker inte med de smarta
              sanktionerna. Det räcker heller inte med två observatörer eller
              strateger, utan jag tror att vi måste göra mer. Jag tror att man
              måste driva på för att se till att få en flygförbudszon och ännu
              hellre kanske vara beredd att också skicka konkreta truppinsatser.
            </seg>
            <seg n="1f05c3f8">
              På regeringens hemsida står det så här: Vi agerar för att förebygga
              väpnade konflikter, stoppa pågående krig och hindra deras följdverkningar.
              Vi agerar i stater som fallit sönder av inbördeskrig eller etniska
              rensningar. Vi agerar som medlemmar i EU och FN och tillsammans
              med andra organisationer och länder liksom det civila samhället.
              Vi agerar konkret för fred och säkerhet. Där står också att värderingar
              får sin betydelse när de omsätts i handling.
            </seg>
            <seg n="47b67968">
              Jag vet att regeringen har gjort en del inom EU för att försöka
              få en förändring till stånd för att mer praktiskt påverka utvecklingen
              på marken i Darfur i Sudan, där kvinnor skändas, där barn lemlästas,
              där män mördas och där människor fördrivs. Jag tror att man skulle
              kunna göra mer, och jag tror att det är dags att man inom EU och
              inom FN-systemet börjar diskutera möjligheten att sätta in trupper
              för att skilja de stridande åt.
            </seg>
          </u>
          <note type="speaker" n="c716b6e5">
            Anf. 29 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-b167f1e6b0866ecd-0" n="1deefb43">
            <seg n="551a2f7d">
              Fru talman! Även jag vill tacka utrikesministern för svaret på
              interpellationen.
            </seg>
            <seg n="be013519">
              Bilder säger mer än ord. Vi vet att när krigskorrespondenter
              från olika krigszoner i världen ger ut sina bilder väcker det
              känslor och upprördhet. Jag tror att det var många med mig som
              upprördes över de omvärldsbilder som visades den 21 februari.
              Jag tror också att många med mig fick brev från människor ute
              i landet som skrev till sina riksdagspolitiker.
            </seg>
            <seg n="1db9ee5d">
              Det var en man, Nickholas D. Kristof, som publicerade dessa bilder
              i New York Times. Han hade tillgång till Afrikaunionens hemliga
              Darfurarkiv. Hur äkta arkiven eller skrivelserna var är inte möjligt
              att bedöma, men bilderna berör. De bilder som visades på stympade
              barn och vuxna och på våldtagna kvinnor upprörde mig, och jag
              tror att det upprörde väldigt många andra.
            </seg>
            <seg n="8aace5ab">
              Vi vet inte hur många som har dött egentligen. Uppskattningen,
              som Gunilla Carlsson tog upp här tidigare, är att 300 000 dödats.
              Det går inte att i den situationen diskutera om det är folkmord
              eller inte. För mig har det hela tiden varit ett folkmord.
            </seg>
            <seg n="c66f84c6">
              Kristof frågar sig vad som då kan sätta stopp för folkmordet.
              De svar som politiker många gånger kan ge är både enkla och tekniskt
              möjliga, alltså sanktioner, flygförbud, frysande av regeringstjänstemännens
              tillgångar i Sudan, åtal mot förövare inför den internationella
              brottsmålsdomstolen, som vi har sett nu, beslut om ICC, gemensamma
              påtryckningar från afrikanska och arabiska länder gentemot Sudan
              samt en internationell styrka med afrikanska trupper, vilka får
              finansiellt och logiskt stöd från västländerna. Detta är tekniskt
              möjligt.
            </seg>
            <seg n="362b632d">
              Men vad är det egentligen som kan förändra folkmordssituationen?
              skriver Kristof. Jo, det är upprördhet. Han tar ett exempel från
              Rwanda.
            </seg>
            <seg n="7e953a93">
              En senator som hette Paul Simon och som dog 2003 sade efter folkmordet
              i Rwanda: Om varje medlem i representanthuset och senaten hade
              fått 100 brev från människor i deras valkretsar som helt enkelt
              sagt att vi måste göra någonting åt Rwanda när krisen började
              ta fart, då tror jag att gensvaret hade blivit ett helt annat.
            </seg>
            <seg n="46c34df0">
              Precis som Gunilla Carlsson också sade tidigare så kommer upprördheten
              efter. Säkerhetsrådet har visat att man inte har klarat av detta
              med Sudan.
            </seg>
            <seg n="e7e635fd">
              Utrikesministern skriver i svaret att hon verkar för att Sverige
              gör olika saker. Men min fråga är: Vad kräver utrikesministern
              av EU och av Sudans regering att man ska göra? Vad är utrikesministerns
              krav?
            </seg>
          </u>
          <note type="speaker" n="2463330d">
            Anf. 30 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-0c28f4e97534f345-0" n="7ab71100">
            <seg n="35ea205f">
              Fru talman! Både jag och utrikesministern besökte flyktinglägren
              i Darfur i augusti månad förra året. Skräcksiffrorna då låg på
              60 00070 000 mördade och våldtagna kvinnor och barn i Darfurregionen.
              I dag har vi hört siffror på uppemot 300 000 människor, slaktade
              afrikaner, och mycket lite har hänt när det gäller detta folkmord
              som har pågått i över två års tid. Det handlar om brända byar,
              döende barn och våldtagna kvinnor.
            </seg>
            <seg n="09fad5ac">
              Och vad har egentligen gjorts? Den 1 april 2004 kom den första
              vapenvilan. Den 30 augusti 2004 gick FN:s tidsfrist ut mot Sudans
              diktatoriska regim att stoppa folkmordet. I december 2004 kom
              ännu en FN-rapport som visade den uppgivenhet som finns, att våldet
              och bråken fortsätter, att hjälparbetare flyr regionen, att matbombningar
              inte kan ske och att ännu fler människor dör.
            </seg>
            <seg n="3690cbce">
              Jag skulle i denna debatt vilja få klarhet i tre konkreta svar
              från utrikesminister Laila Freivalds.
            </seg>
            <seg n="b8063229">
              Den första frågan rör folkmordet. I debatten i höstas sade utrikesministern:
              Den svenska regeringen anser att situationen i Darfur har samma
              karaktär som ett folkmord och ska hanteras med samma allvar och
              brådska som ett folkmord.
            </seg>
            <seg n="77798a3f">
              Nu har 300 000 människor dött. Vi är snart uppe i en halv miljon.
              Hur många ska behöva dö innan ministern tar ordet folkmord i sin
              mun?
            </seg>
            <seg n="01aab9cd">
              Jag undrar också hur ministern anser att Sudans regering har
              stött det hela. Den har aktivt understött folkmordet. Detta handlar
              inte om några Nelson Mandela som man förhandlar med, utan det
              är människor som har sänt vapen till dessa krigare och milisen
              och aktivt deltagit i flygbombningar av regionen i Darfur. Jag
              undrar därför vad ministern tänker göra på den fronten för att
              pressa på.
            </seg>
            <seg n="dc21e582">
              Jag har två ytterligare frågor. De våldtagna kvinnorna och de
              mördade barnen hjälps inte längre av vackra diplomatiska fraser
              och av ett slags dialog som tycks pågå år efter år utan konkreta
              resultat, utan det behövs konkreta styrkor. Är utrikesministern
              beredd att faktiskt föreslå någonting konkret? Då handlar det
              inte om 2 0003 000 man, utan det handlar om styrkor på kanske
              10 000, 20 000 eller 30 000 personer.
            </seg>
            <seg n="cb1fd18b">
              Sist men inte minst något om ICC. Jag tycker att det är väldigt
              glädjande att man har beslutat att krigsförbrytarna från Darfurregionen,
              och gärna också Sudans ministrar på hög nivå, kan skickas till
              ICC, den internationella brottmålsdomstolen. Men vi har sett Sudans
              utrikesminister Najeeb al-Kheir Abdul Wahab kommentera det hela
              med att det är orättvist, oklokt och trångsynt att attackera Sudan
              på det sättet och att man vägrar ta del av detta. Vi såg också
              i går att Sudans president Omar Hassan al-Bashir har sagt att
              inga sudaneser kommer att utlämnas till ICC. Jag undrar vad utrikesministern
              konkret tänker göra för att dessa krigsförbrytare, våltäktsmän
              och slaktare ska hamna bakom lås och bom så att rättvisa skipas.
            </seg>
          </u>
          <note type="speaker" n="68627e13">
            Anf. 31 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-975e7b60be664163-3" n="9feff33d" next="i-8f0b60bb4696ec77-3">
            <seg n="011dd72c">
              Fru talman! Det går inte att säga att ingenting av det som hittills
              har gjorts av Afrikanska unionen och det internationella samfundet
              med FN i ledningen inte skulle ha hjälpt någonting på marken.
              Det har hänt mycket under den tid som det har funnits ett engagemang
              från det internationella samfundet. Våldet har minskat. Det har
              inte upphört helt, men det har minskat. Det är en betydligt bättre
              situation i dag vad gäller våldet och säkerheten än tidigare.
            </seg>
            <seg n="e5699faa">
              Det som fortfarande är en katastrof handlar om en humanitär katastrof.
              Det är alla de hundratusentals eller miljoner människor som befinner
              sig i läger av olika slag, det är de som finns ute i de delar
              av landet där fortfarande en del våldsutövande förekommer. Det
              är en humanitär katastrof som fortfarande gäller i Darfur. Och
              det är naturligtvis anledningen till att det internationella samfundet
              måste fortsätta att öka sitt engagemang i Darfur.
            </seg>
            <seg n="95a5e109">
              Gunilla Carlsson och, såvitt jag förstår, även Rosita Runegrund
              och Birgitta Ohlsson tycks se enbart som den viktigaste åtgärden
              att det skickas dit trupper. Jag tror att det är en felbedömning
              av situationen. Det behövs säkerhetstrupper. Och Afrikanska unionen
              har tillsammans med FN kommit överens om att Afrikanska unionen
              ska tillhandahålla de trupper som behövs för att upprätthålla
              säkerheten i Darfurområdet under förutsättning att det internationella
              samfundet ger det ekonomiska och tekniska stödet som behövs för
              det.
            </seg>
            <seg n="958d76d4">
              Afrikanska unionen har nu ungefär 2 300 man på plats. En stor
              del av det stöd som behövs till Afrikanska unionen är det Europeiska
              unionen som står för. 80 miljoner euro finansieras via EU, och
              därutöver en rad olika expertstöd, militära observatörer, teknisk
              logistik och stöd. Det är det som EU bidrar med, och det är helt
              i överensstämmelse med det som Afrikanska unionen vill ha, och
              det finns en överenskommelse med FN om det.
            </seg>
            <seg n="70f1ac61">
              Afrikanska unionen vill ha mer stöd från FN, och det behövs mera
              pengar, framför allt för det humanitära stödet.
            </seg>
            <seg n="63ce4575">
              Rosita Runegrund undrar vad jag kräver av den sudanska regeringen.
              Det internationella samfundet riktar över huvud taget in sina
              krav på den sudanska regeringen. Det handlar om att det är den
              sudanska regeringens ansvar att avväpna milisen, den som fortfarande
              utgör ett hot mot många av invånarna i Darfurområdet. Det handlar
              om att kräva att den sudanska regeringen säkerställer att det
              humanitära tillträdet blir totalt i hela området. Det finns nämligen
              mängder av organisationer med sina resurser på plats. Men det
              finns fortfarande en del områden dit den humanitära hjälpen inte
              når. Den sudanska regeringen måste bidra till att vi kan nå fram
              med den humanitära hjälpen.
            </seg>
            <seg n="362a226c">
              Ett annat krav på regeringen är just att man måste ställa de
              personer som har begått brott mot folkrätten till ansvar. Det
              är därför som vi har fastställt krav på att sanktioner ska riktas
              mot den sudanska regeringen för att på det viset öka trycket på
              den så att man får den att samarbeta och uppfylla de krav som
              vi gemensamt internationellt har ställt på den.
            </seg>
          </u>
          <note n="643131b5">
            Anf. 32 GUNILLA CARLSSON i Tyresö (m):
          </note>
          <u who="laila_freivalds_utrikesminis" xml:id="i-8f0b60bb4696ec77-3" n="9feff33d" prev="i-975e7b60be664163-3">
            <seg n="0e3a96b5">
              Fru talman! Att vi ligger på och vill diskutera detta är inte
              för att vi har en stor lust att ständigt skicka svensk trupp ut
              i världen, utan det är mer för att föra en principiell diskussion
              om hur långt det ska gå och när man väl ska ingripa.
            </seg>
            <seg n="e844091a">
              Som jag sade tidigare säger man ofta i efterhand: Om vi tidigare
              hade kunnat agera.
            </seg>
            <seg n="652d5708">
              Jag kommer så väl ihåg när Ingvar Carlsson, som hade ansvar för
              att utreda effekterna efter Rwandakrisen, sade: Hade vi bara i
              tid fått ytterligare några soldater hade vi kanske kunnat rädda
              hundratusentals människor.
            </seg>
            <seg n="d4f97818">
              Det är därför som jag tycker att det är så synd att vi nu inte
              kan föra en diskussion som inkluderar alla typer av insatser och
              engagemang och att man kanske från nordisk sida hade kunnat säga
              att vi alla är lika oroade och att vi tillsammans borde kunna
              sätta trupp på plats och att vi borde kunna diskutera lite grann
              och visa vår goda vilja för att också kunna bilda skola för andra.
            </seg>
            <seg n="9a7b2496">
              Säkerhetsläget i regionen måste ju säkerställas innan hjälparbetare
              och andra kan agera. Den humanitära situationen är förfärlig.
            </seg>
            <seg n="428b4e3a">
              Jag läste en pressrelease från Förenta nationerna från den 1
              april i år där det sägs att det har gått värre och att det är
              svårt att få lastbilar att komma in i regionerna. Truckförarna
              vägrar att köra därför att de är så rädda för övergrepp. Man känner
              att arbetarna som ska hjälpa till att bistå människor inte längre
              vågar vistas i regionen.
            </seg>
            <seg n="306d8cf9">
              Vi behöver också åstadkomma något för att hjälpa alla de människor
              som är på flykt. Det är därför som vi inte vill utesluta att man
              också ska kunna bidra med trupp. Jag gör det utifrån en känsla
              av att ju längre kris, krig och konflikter får pågå, desto djupare
              blir de sår som skapas och desto mer oförsonliga blir människor.
              Vi måste framför allt sätta en ökande press på den sudanesiska
              regeringen och säga att vi inte accepterar detta.
            </seg>
            <seg n="0edf4407">
              Den här interpellationen besvaras i samband med att Rosita Runegrund
              tar upp situationen i södra Sudan. Där finns nu ett mycket lovande
              fredsavtal och också ett stort engagemang från Förenta nationerna,
              som Sverige så gärna vill omhulda och spela en stor och viktig
              roll i, och det har vi gjort länge och ofta. FN:s generalsekreterare
              Kofi Annan har nu bett att få 10 000 soldater för att övervaka
              detta lite bräckliga fredsavtal som har slutits.
            </seg>
            <seg n="a050f4c5">
              Jag har i tidigare sammanhang frågat utrikesministern om det
              är så att Sverige under hand har fått förfrågningar om vi skulle
              kunna ta vår del av ansvaret för internationell fred och säkerhet
              och också visa solidaritet med människorna i Sudan. Det gäller
              de fördrivna i Darfurregionen där det enligt mitt sätt att se
              det pågår ett folkmord. Det är en frågeställning. Men frågan är
              också om vi är beredda att göra någonting i södra Sudan där vi
              nu har ett fredsavtal. Där kommer det också att behövas insatser
              på marken för att skilja människor åt, för att övervaka freden
              och för att åstadkomma en bättre framtid för människor i Sudan.
            </seg>
          </u>
          <note type="speaker" n="565553be">
            Anf. 33 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-b167f1e6b0866ecd-1" n="1deefb43">
            <seg n="c422c11d">
              Fru talman! Utrikesministern säger nu att det bara är en humanitär
              katastrof. Human Rights Watch skriver på sin hemsida att det inte
              bara är en humanitär katastrof utan att alla de människor som
              arbetar i Darfur i dag är utsatta för våld. Man vågar inte publicera
              av rädsla för regeringen i Sudan. Därför var min fråga till utrikesministern:
              Vilka krav ställer utrikesministern på Sudans regering?
            </seg>
            <seg n="130d5c09">
              Jan Egeland är bitter mot FN:s säkerhetsråd och manar dem att
              komma överens om Darfur. Och vi vet vad som har hänt. Han säger
              också: Alltför ofta skickar världen oss, det vill säga FN:s humanitära
              insatser, som ett plåster. Världen tror att vi kan hålla folk
              vid liv och att inga politiska eller militära insatser då behövs.
            </seg>
            <seg n="7b91c6f7">
              Det är precis detta som utrikesministern nu försöker komma undan
              med, nämligen att nu är det en humanitär katastrof. Dödandet håller
              på nu, i det här ögonblicket, när vi står här. Vi vet att det
              görs enorma humanitära insatser i dag av de tusentals internationella
              hjälparbetare och de 8 0009 000 nationella hjälparbetare som arbetar
              där. Vi vet att de gör enorma insatser med risk för sitt eget
              liv.
            </seg>
            <seg n="518b8be3">
              Jag vill också ta upp den fråga som jag ställde om kvinnors situation.
              Där svarar utrikesministern att hon stöder kvinnors fredsarbete.
              Men en artikel i Womens Enews analyserar läget och säger att själva
              fredsavtalet lämnar åtskilligt att önska vad gäller kvinnornas
              ställning i det framtida södra Sudan och i återuppbyggnaden av
              landet. Samtidigt ser också de sudanesiska flyktingkvinnornas
              organisationer fredsavtalet som en möjlig öppning. De tänker inte
              låta sig ställas åt sidan i återuppbyggnadsarbetet.
            </seg>
            <seg n="4c9ffac2">
              Min fråga till utrikesministern är: Vilka direkta stöd ger hon
              de sudanesiska kvinnorna i fredsprocessen? Hon har i en artikel
              i Aftonbladet förra året tillsammans med en person från Spanien
              publicerat vad hon tänker göra när det gäller resolution 1325.
              Laila Freivalds erkänner att kvinnorna inte får någon plats vid
              förhandlingsborden. Här finns det en ypperlig chans för Sverige
              att verka för att resolution 1325 träder i kraft när det gäller
              södra Sudan. Jag vill höra vad utrikesministern tänker göra för
              att stötta kvinnorna i södra Sudan. Det har också en påverkan
              på Darfurområdet. Vi vet att det är många som har flytt från Darfurområdet
              tillbaka till södra Sudan. Jag är lite nyfiken på vad utrikesministern
              anser om detta.
            </seg>
          </u>
          <note type="speaker" n="7f65a998">
            Anf. 34 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-0c28f4e97534f345-1" n="7ab71100">
            <seg n="a4ef9f72">
              Fru talman! Utrikesministern nämnde att vi i borgerligheten mest
              verkar vara intresserad av en trupp till regionen. Jag kan säga
              att det definitivt inte är fallet för Folkpartiets del. Vi har
              föreslagit en Marshallplan för regionen på 1,3 miljarder kronor
              i vår senaste motion.
            </seg>
            <seg n="915f48ef">
              Jag tycker också att det är ganska märkligt att utrikesministern
              säger att situationen har blivit bättre i regionen. Hur kan man
              säga att någonting har blivit bättre när vi har gått från 70 000
              mördade, slaktade och våldtagna människor till 300 000 på ganska
              kort tid? Det förefaller mig ganska cyniskt att ha den åsikten.
            </seg>
            <seg n="6668752f">
              Och hur kan det komma sig att den dystra FN-rapport som kom i
              december månad fick dessa reaktioner: Våldet ökar, hjälporganisationerna
              får inte fram mat, flera väljer att lämna området, vägarna kantas
              av banditgäng och laglösheten är närmast total?
            </seg>
            <seg n="2eabaa79">
              Kofi Annan konstaterar att Sudans regering inte gjort några större
              framsteg i avväpningen av plundrande milis.
            </seg>
            <seg n="e45025d9">
              Nu har vi försökt allting, men vi kommer ingenstans, sade USA:s
              dåvarande FN-ambassadör John Danforth inför FN:s säkerhetsråd.
            </seg>
            <seg n="747c46ef">
              Rädda Barnen vittnar om att matutdelningsplatser i norra Darfur
              bombats av det sudanesiska regeringsflyget.
            </seg>
            <seg n="b7e76b42">
              Biståndsorganisationen Oxfam sade att det FN kallar övervakning
              av uppfyllandet av tidigare resolutioner är för människor i Darfur
              FN-nyspråk för mer död och lidande.
            </seg>
            <seg n="85a2f574">
              Jag kanske är cynisk, men jag undrar om det ska behöva gå så
              långt att vi får 800 000 slaktade människor, som det var i Rwanda
              för tio år sedan, innan man ska våga tala klarspråk med Sudans
              regering och faktiskt skicka en trupp. Diplomatiska fraser hjälper
              inte lidande människor. De kräver trygghet.
            </seg>
          </u>
          <note type="speaker" n="82dee266">
            Anf. 35 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-975e7b60be664163-4" n="9feff33d" next="i-8f0b60bb4696ec77-4">
            <seg n="9eac4bf6">
              Fru talman! Det är ingen tvekan om att våldet fortfarande är
              mycket allvarligt i Darfurområdet. Det är bland de värsta vi har
              i världen. Men det är också ett faktum att våldssituationen har
              blivit bättre senaste veckorna. Våldet har minskat. Det beror
              naturligtvis på de insatser som har gjorts, bland annat genom
              den press som har satts på den sudanesiska regeringen på att den
              ska vidta åtgärder vad gäller avväpnande av milis och säkerställande
              av säkerheten.
            </seg>
            <seg n="8293fc70">
              Det är inte så att man inte talar klartext med den sudanesiska
              regeringen, Birgitta Ohlsson. Det är klart att man gör det och
              mer än så. Jag tror att införandet av sanktioner mot dem som är
              ansvariga för våldsutövandet i Darfur verkligen är tydlig klartext
              från det internationella samfundet.
            </seg>
            <seg n="74bf45cf">
              Gunilla Carlsson frågar på vilket sätt Sverige bidrar till fredsarbetet
              i södra Sudan där FN nu har en styrka på 10 000 man som ska säkerställa
              genomförandet av fredsavtalet och därutöver också civilpoliser.
              Sverige deltar med sex stabsofficerare i det arbetet i enlighet
              med det önskemål som har framförts
            </seg>
            <seg n="9a386021">
              Rosita Runegrund undrar vad vi gör för kvinnornas situation i
              södra Sudan. Där vill jag säga att FN-insatsen för södra Sudan
              har ett tydligt uppdrag att systematiskt beakta och agera i jämställdhetsfrågor
              och i genomförandet av just resolution 1325. Ansträngningarna
              ska göras både för att öka kvinnornas deltagande i det fredsbyggande
              arbetet och för att stärka skyddet mot det könsbaserade våldet.
              Kvinnors och flickors särskilda behov i samband med till exempel
              flyktingåtervändande och i samband med avväpningsprocesserna ska
              uppmärksammas särskilt. Det här ingår i uppdraget när det gäller
              FN-insatsen.
            </seg>
          </u>
          <note n="3ee89d04">
            Anf. 36 GUNILLA CARLSSON i Tyresö (m):
          </note>
          <u who="laila_freivalds_utrikesminis" xml:id="i-8f0b60bb4696ec77-4" n="9feff33d" prev="i-975e7b60be664163-4">
            <seg n="0132a4a4">
              Fru talman! Jag kan bara konstatera att de gånger vi har diskuterat
              Darfur här i kammaren det har varit några gånger nu är det enda
              vi vet med säkerhet att antalet dödsoffer har ökat, att antalet
              människor på flykt undan fasor, hot, lemlästning och våldtäkter
              har ökat, att situationen fortfarande är fullkomligt grotesk och
              att vi behöver ha fortsatt starkt engagemang. Diplomatiska insatser
              har nu pågått under en lång tid, och om de har haft någon verklig
              effekt kan vi bara spekulera i.
            </seg>
            <seg n="6464f374">
              Jag hade hoppats på att vi skulle kunna föra ett resonemang om
              de långsiktiga åtagandena på sikt för att också visa att Sverige
              framgent bör kunna ha en bättre kapacitet att också kunna fullfölja
              i substantiell mängd, att snabbt kunna tillse att vi också kan
              skicka svenska män och kvinnor för att göra en insats för fred
              och frihet även i en sådan här konflikt som i Sudan. Vi vet ju
              hur Kofi Annan, FN:s generalsekreterare, har fått svårt att fylla
              upp 10 000 man som ska vara i södra Sudan. Sveriges bidrag är
              ju inte direkt substantiellt, även om vi hela tiden försöker vara
              med.
            </seg>
            <seg n="eaea5d76">
              Det jag i högre grad hade velat se är att det hade funnits ett
              starkt diplomatiskt engagemang och att utrikesministern hade försökt
              agera inom EU. Men jag tycker inte att resultaten har varit tillräckligt
              snabba eller tillräckligt kraftfulla. Det var därför jag hade
              hoppats i dag att vi hade kunnat säga att man kanske inom den
              nordiska kretsen eller på något annat sätt skulle, på samma sätt
              som den amerikanska kongressen, tyska förbundsdagen och andra,
              kunna trycka på lite mer för att säga att vi verkligen skulle
              vilja se att det är fler som vågar säga att någonting också måste
              göras på marken för att säkra säkerheten för de människor som
              nu fruktar för sina liv och som har sett sina nära och kära och
              anhöriga lemlästas, drivas på flykt och våldtas. Det är därför
              jag tycker att vi måste lära oss av detta i tid.
            </seg>
          </u>
          <note type="speaker" n="8f8c8246">
            Anf. 37 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-b167f1e6b0866ecd-2" n="1deefb43">
            <seg n="e412e312">
              Fru talman! Jag kommer att följa upp det här med resolution 1325,
              som Laila Freivalds säger är ett av de kriterier som finns för
              fredsavtalet.
            </seg>
            <seg n="223ad402">
              Gunilla Carlsson tar upp ett nordiskt initiativ. Nu kommer det
              att hållas ett biståndsmöte för Sudan i Oslo, och en talesman
              för norska biståndsdepartementet sade att konferensen, som ska
              hållas i Oslo, har påskyndats i hopp om att den ska bidra till
              ett mer gynnsamt klimat för en lösning på krisen i Darfur i västra
              Sudan. Norge lyckades ta initiativet. Norge samlar Kofi Annan
              och regeringsmedlemmar från Sudan och andra afrikanska länder,
              och man säger att man behöver ca 8 miljarder dollar fram till
              2007 för återuppbyggnads- och utvecklingsprojekt i de krigshärjade
              södra provinserna.
            </seg>
            <seg n="803cdd7d">
              Norge lyckades ta initiativ i den här frågan. Laila Freivalds
              och den socialdemokratiska regeringen har haft möjligheten. Det
              har funnits en upprördhet i denna kammare när det gäller folkmordet
              i Darfur. Laila Freivalds har haft alla möjligheter att lyssna
              på oppositionen i den här frågan.
            </seg>
            <seg n="f300dae5">
              Men som sagt: Jag ser fram emot att kunna följa hur Laila Freivalds
              nu i framtiden kommer att leva upp till de löften som hon trots
              allt har gett i dag. Tack för debatten!
            </seg>
          </u>
          <note type="speaker" n="a44b4391">
            Anf. 38 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-9" n="9feff33d">
            <seg n="647a9415">
              Fru talman! Den FN-mission som ska genomföras i södra Sudan är
              en FN-mission som måste komma snabbt på plats. Det är därigenom
              vi har svarat med det som vi kan se att vi snabbt kan bidra med.
              Såvitt vi kan se klarar FN sin plan enligt det beslut som fattades
              i förra veckan. Sedan får vi se i framtiden vad som ytterligare
              kan krävas, och jag kan försäkra att Sverige kommer att, precis
              som hittills, vara berett att svara upp mot de önskemål som FN
              och Afrikanska unionen gemensamt ställer på oss.
            </seg>
            <seg n="59901f07">
              När det gäller den givarkonferens som Norge arrangerar i nästa
              vecka är bakgrunden till den, borde Rosita Runegrund kanske veta,
              att det är Norges mycket långa engagemang i södra Sudan som leder
              till den naturliga följden att det är Norge som arrangerar den
              konferensen. Jag kommer självfallet att delta i den för att på
              det viset visa Sveriges stora engagemang i den här situationen.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="450259a6">
            7 § Svar på interpellation 2004/05:415 om hävt vapenembargo mot
            Kina
          </note>
          <note type="speaker" n="483ce712">
            Anf. 39 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-10" n="9feff33d">
            <seg n="127ca6b0">
              Fru talman! Carl B Hamilton har frågat mig om min beredskap inför
              amerikanska motåtgärder när EU häver vapenembargot mot Kina och
              vilka positioner jag avser att driva för att försäkra mig om att
              motåtgärder inte ska drabba produktion, sysselsättning och ekonomi
              i Sverige. Carl B Hamilton har också frågat mig vilka åtgärder
              jag avser att driva igenom för att ett hävande av embargot inte
              ska drabba mänskliga rättigheter i Kina eller öka hotet mot Taiwan.
              Slutligen har Carl B Hamilton frågat om jag är beredd att stödja
              amerikanska krav på insyn i och inflytande över EU:s krigsmaterielexport.
            </seg>
            <seg n="b9d07dfb">
              Inledningsvis vill jag säga att avsikten både från svenskt håll
              och från EU är att ett hävande av embargot inte ska leda till
              en ökning av krigsmaterielexporten till Kina. Den svenska tillämpningen
              av våra nationella riktlinjer och EU:s uppförandekod för vapenexport
              hindrar svensk vapenexport till Kina. Vidare underströk EU-länderna
              i slutsatserna från Europeiska rådets möte i december 2004 att
              resultatet av ett hävande inte skulle bli en ökad export av krigsmateriel
              från EU till Kina, varken kvalitativt eller kvantitativt. Vidare
              är arbetet med antagandet av en reviderad uppförandekod och den
              så kallade verktygslådan ännu inte avslutat. Först därefter kan
              ett beslut om hävande av embargot fattas.
            </seg>
            <seg n="334730a8">
              EU:s medlemsländer har nyligen kommit överens om en strategi
              för samtal mellan EU och partnerländer såsom USA och Japan med
              intressen i regionen. Dessa samtal har redan inletts och kommer,
              förutom information om hur uppförandekoden, verktygslådan och
              enskilda länders exportkontrollsystem fungerar, att innehålla
              dialog med olika delar av administrationen och USA:s kongress.
              Målet med samtalen är att komplettera tidigare information och
              överbrygga missförstånd som uppstått, vilket förhoppningsvis leder
              till att en diskussion om amerikanska motåtgärder aldrig behöver
              inledas. Som svar på Carl B Hamiltons sista fråga om amerikansk
              insyn i EU:s krigsmaterielexport kan jag här tillägga att det
              ligger i Sveriges intresse att vara tillmötesgående mot USA när
              det gäller att beakta legitima säkerhetsintressen för en viktig
              strategisk partner.
            </seg>
            <seg n="5d0c5951">
              Jag delar Carl B Hamiltons oro över situationen för de mänskliga
              rättigheterna i Kina och för ett ökat hot mot Taiwan. Det har
              jag också givit uttryck för under hela den pågående processen
              med vapenembargot. Sverige för en aktiv politisk dialog med Kina
              i vilken vi bland annat lägger stor vikt vid frågor rörande de
              mänskliga rättigheterna. Det är inte främst genom vapenembargon
              som vi bedriver vår långsiktiga politik för förbättrade mänskliga
              rättigheter. Jag bedömer inte att ett hävande av embargot i sig
              skulle ha någon negativ inverkan på MR-situationen i Kina.
            </seg>
          </u>
          <note type="speaker" n="52735604">
            Anf. 40 CARL B HAMILTON (fp):
          </note>
          <u who="unknown" xml:id="i-29e0ae5c44e2a929-0" n="1a4da73c">
            <seg n="85c9851c">
              Fru talman! Jag tackar utrikesministern för svaret.
            </seg>
            <seg n="f638b376">
              Låt mig ta upp några punkter i svaret. Jag tycker att den första
              tesen här om att avsikten med att häva vapenembargot inte är att
              det ska leda till en ökad vapenexport är något förvånande. Kina
              tredubblade sina vapeninköp 19992003. Man har beslutat om en kraftigt
              ökad försvarsbudget. Enligt min mening måste en ökad export av
              vapen från EU och kanske från andra håll, till exempel Ryssland,
              förväntas enligt varje realistisk bedömning. Jag förstår därför
              inte varför utrikesministern brukar repetera sin tes om att den
              så kallade avsikten är att det inte ska leda till ökad export.
              Är inte den tesen bevisligen överspelad? Utrikesministern framstår
              som naiv när hon säger detta. Se verkligheten! Varför skulle inte
              de EU-länder som trycker på för att häva vapenexportförbudet,
              när exportförbudet väl är hävt också vilja använda sig utav dessa
              ökade möjligheter, särskilt som Kina nu ökar sin försvarsbudget.
              Verkligheten är inte en avsiktsförklaring, utan detta är en realistisk
              bedömning av hur det faktiskt kommer att gå.
            </seg>
            <seg n="71f24e26">
              Jag går över till den så kallade verktygslådan och frågan om
              vad som sker i stället för vapenembargot, om nu vapenembargot
              skulle avskaffas. Då säger utrikesministern att förhandlingarna
              om verktygslådan ännu inte är avslutade. Jo, men det är de ju
              i allt väsentligt. Det som har bromsat den fortsatta processen
              att häva embargot tack och lov! är ju de amerikanska invändningarna
              och protesterna. Hur skulle annars EU kunna ha en dialog med Japan
              och USA om innehållet i verktygslådan, det vill säga reglerna
              för framtida export, om det inte var i stort sett slutförhandlat?
              Man kan ju inte diskutera och förklara för amerikaner och andra
              hur detta ska fungera om man inte själv har utarbetat ett förslag
              som är mycket långtgående, precist och konkret.
            </seg>
            <seg n="c32ae0ab">
              Det vore bra om utrikesministern redogjorde för förslaget och
              ersättningsreglerna för Sveriges riksdag, så att inte bara USA
              och Japan utan även Sveriges folkvalda får vara med i en dialog
              om det. Varför delger regeringen inte riksdagen förslagen till
              nya regler för vapenexport till Kina? I stället deltar man direkt
              och indirekt genom Europeiska unionen i förhandlingar med USA.
              Är det viktigare att föra en dialog med USA:s regering än med
              Sveriges riksdag i denna fråga?
            </seg>
            <seg n="b4a684e8">
              Har regeringen bilaterala kontakter med USA i frågan om nya regler
              för vapenexport till Kina? Min interpellation gällde i långa stycken
              konsekvenserna för svensk och Sverigebaserad försvarsindustri
              av hotet om sanktioner från den amerikanska kongressens sida.
              Av svaret framgår ingenting. Man redogör inte för någon konsekvens-
              eller riskanalys. Ingen krisberedskap förefaller finnas.
            </seg>
            <seg n="afabd4fb">
              Utrikesministern säger att samtalen förhoppningsvis leder till
              att en diskussion om amerikanska motåtgärder aldrig behöver inledas.
              Ingen krisberedskap kan dock utläsas för svenska jobb eller svensk
              försvarsindustris framtid om det skulle bli amerikanska sanktioner
              eller repressalier mot EU:s försvarsindustri.
            </seg>
            <seg n="8ab98544">
              Det förefaller mig väldigt konstigt och osannolikt att man i
              Regeringskansliet inte skulle fundera över och försöka analysera
              de konkreta konsekvenserna och hoten mot svensk försvarsindustri.
              Har ni inte gjort det i Regeringskansliet är det tjänstefel. Jag
              frågar efter vad ni har gjort och vilka åtgärder ni har vidtagit
              eller tänker vidta om det skulle inträffa sanktioner. Man kan
              då inte bara säga förhoppningsvis.
            </seg>
          </u>
          <note n="29117161">
            Anf. 41 GUNILLA CARLSSON i Tyresö (m):
          </note>
          <u who="unknown" xml:id="i-dabe1a6a234d3d1a-0" n="1a4da73c">
            <seg n="cc50a0ef">
              Fru talman! För att häva det mångåriga vapenembargo som EU har
              haft gentemot Kina har EU:s stats- och regeringschefer enats kring
              ett antal kriterier. Vi moderater har också mycket tydligt markerat
              att dessa måste vara uppfyllda för att man slutligen ska kunna
              ta det avgörande beslutet.
            </seg>
            <seg n="a5caac7a">
              Kriterierna fastslogs vid Europeiska rådets möte i december,
              där man betonade att ett beslut inte får leda till en ökning av
              vapenexporten från EU:s medlemsstater till Kina vare sig kvantitativt
              eller kvalitativt. Europeiska rådet erinrade också om vikten av
              kriterierna i uppförandekoden för vapenexport, särskilt de kriterier
              som avser mänskliga rättigheter, stabilitet och säkerhet i regionen
              samt vänligt sinnade och allierade länders nationella säkerhet.
              Det var ett antal kriterier som i december fastställdes för att
              man skulle fortsätta arbetet med att kanske få en mer effektiv
              relation gentemot Kina men också för att kunna ha mycket bättre
              kontroll på den export till Kina som sker i dag, trots embargot.
            </seg>
            <seg n="f7b4b418">
              Syftet var att ett beslut skulle fattas, kanske i juni 2005.
              Men med tanke på utvecklingen måste både EU och Sverige fråga
              sig om tiden är mogen. Vi läser i dag i tidningen att Amnesty
              rapporterar att det sker flest avrättningar i Kina och att de
              mänskliga rättigheterna ingalunda kan anses vara godtagbara. Vi
              har också nu under våren varit med om att den kinesiska folkkongressen
              har uttalat klart fientliga ställningstaganden gentemot Taiwan.
            </seg>
            <seg n="cac1ba9e">
              Man måste då ställa sig frågan: Är kriterierna på väg att bli
              uppfyllda, de kriterier som EU och Sverige har sagt ska vara på
              plats innan vi tar det slutliga beslutet? Jag tycker faktiskt
              att det vore intressant att höra om utrikesministern är beredd
              att bilda allians för att man håller fast vid att kriterierna
              ska vara till fullo uppfyllda innan man är beredd att ta beslutet.
            </seg>
            <seg n="9fcf7817">
              Det har förts resonemang i internationella medier om att flera
              länder nu vill skjuta på beslutet. Jag vill få bekräftat om Sverige
              ingår bland dessa länder.
            </seg>
          </u>
          <note type="speaker" n="90548ec6">
            Anf. 42 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-11" n="9feff33d">
            <seg n="97770274">
              Fru talman! Carl Hamilton säger att det är en tes att vapenexporten
              till Kina inte ska öka om embargot lyfts. Det är ingen tes jag
              återger utan bara vad som har uttalats vid ministerrådsmötena
              i den här frågan. För Sverige är det egentligen inget problem
              att hantera. Vi har ingen export till Kina över huvud taget. Det
              är också det som är bakgrunden till att vi har väldigt svårt att
              se att vi skulle drabbas av några sanktioner från USA över huvud
              taget, eftersom vi inte har för avsikt att ändra vår vapenexportpolitik
              i det här avseendet.
            </seg>
            <seg n="ad12990b">
              Vi exporterar inga vapen till Kina. Vi kommer inte att exportera
              några vapen till Kina, helt oberoende av om det finns ett EU-embargo
              eller inte.
            </seg>
            <seg n="e54278cc">
              Vad gäller verktygslådan och det arbete som har bedrivits för
              att förändra den kod som ska gälla i framtiden inom EU oberoende
              av om embargot är kvar eller inte vill jag säga följande. Vi behöver
              modernisera den vapenexportkod som finns i EU. Den behöver bli
              betydligt mer öppen och ge möjlighet för länderna att ha en bättre
              insyn i varandras vapenexportpolitik. Mer information bör lämnas,
              och därigenom ges en möjlighet att föra en diskussion mellan EU-länderna
              om de olika ländernas sätt att hantera vapenexport. Det här är
              helt och hållet en nationell fråga, men det finns ett intresse
              av att ha en större öppenhet mellan EU-länderna, en bättre insyn
              och en bättre överensstämmelse mellan de olika ländernas politik
              i det här avseendet. Därför vill vi ha en förändrad vapenexportkod.
            </seg>
            <seg n="cf22ad3c">
              Det är helt korrekt att arbetet med hur verktygslådan ska se
              ut har avslutats i arbetsgruppen. Men det är fortfarande inte
              behandlat på politisk nivå. Det kommer att behandlas i Kusp i
              dag.
            </seg>
            <seg n="fc531d1b">
              Innehållet i de diskussioner vi har haft och det vi har strävat
              efter när det gäller koden och verktygslådan har mycket grundligt
              redogjorts för riksdagen, i den ordning som vi har kommit överens
              om att det ska ske, nämligen i EU-nämnden.
            </seg>
            <seg n="0ccee243">
              Gunilla Carlsson ställer frågan om tiden verkligen är mogen för
              lyftandet av embargot. Jag vet inte om den är det, ärligt talat.
              Vi måste fortsätta att föra en diskussion om det, mot bakgrund
              av hur viktigt det är att vi är överens om vad som ska gälla i
              fråga om koden och hur verktygslådan ska användas. Det är inte
              färdigdiskuterat på politisk nivå. Det gäller också hur vi bedömer
              MR-situationen.
            </seg>
            <seg n="76ad1f81">
              Jag vill dock understryka att det inte är genom ett vapenembargo
              som vi försöker förbättra MR-situationen i Kina. För det krävs
              helt andra åtgärder. Jag har vid tidigare tillfällen här i riksdagen
              haft möjlighet att redogöra för på vilket sätt vi från svensk
              sida och också från EU:s sida arbetar i en dialog och med konkreta
              åtgärder för att påverka utvecklingen i Kina mot en större respekt
              för de mänskliga rättigheterna. Vapenembargot har egentligen ingen
              betydelse i det sammanhanget.
            </seg>
            <seg n="485b7f85">
              Likafullt är situationen för mänskliga rättigheter i Kina av
              betydelse, helt oberoende av embargot. Vid tillämpningen av EU:s
              kod för vapenexport hänvisas till att det är en faktor man måste
              ta hänsyn till när man fattar beslut om export. Det är också det
              som ligger till grund för vår nationella lagstiftning. Det är
              också bland annat det som har lett till att vi inte exporterar
              vapen till Kina.
            </seg>
          </u>
          <note type="speaker" n="81a6b8e3">
            Anf. 43 CARL B HAMILTON (fp):
          </note>
          <u who="unknown" xml:id="i-29e0ae5c44e2a929-1" n="1a4da73c">
            <seg n="ca09f831">
              Fru talman! Utrikesministern säger att det inte är med eller
              utan vapenembargot som vi förbättrar situationen för mänskliga
              rättigheter i Kina. Men det är alldeles uppenbart att kineserna
              vill ha den politiska signalen att de är mer godkända, mer legitima
              i världssamfundet. Det är därför kineserna strävar efter att EU-länderna
              ska häva vapenembargot. Det kommer naturligtvis att uppfattas
              så av kineserna och exploateras av den kinesiska regimen i sin
              propaganda att de är mera rumsrena och har bedömts vara så av
              Europeiska unionen. Därför har Europeiska unionen hävt sitt vapenembargo.
              Det är så detta kommer att användas.
            </seg>
            <seg n="272a368b">
              Man kan bara göra tankeexperimentet att man själv är dissident
              i Kina. Hur skulle utrikesministern då ha uppfattat beslutet från
              Europeiska unionen? Det skulle naturligtvis ha uppfattats så att
              nu släpper Europeiska unionen i väg den kinesiska regimen och
              glömmer kraven på mänskliga rättigheter i Kina. Så måste det uppfattas
              av de människor som är förföljda i Kina, men naturligtvis även
              vilket ju är välbekant i Taiwan, som är det land som i första
              hand hotas av Kina.
            </seg>
            <seg n="45b461ec">
              För att fylla på den fråga som Gunilla Carlsson ställde tidigare
              vore det bra om utrikesministern kunde vara tydlig huruvida hon
              anser att möjligheten att häva vapenembargot förbättrats eller
              försämrats efter den nationella folkkongressens beslut, alltså
              att i någon mening legitimera eller enligt kinesisk lag göra det
              mer legalt att attackera Taiwan om Taiwan skulle förklara sig
              oberoende.
            </seg>
            <seg n="94a550aa">
              Den brittiske utrikesministern Jack Straw har ju sagt att detta
              försvårat ett hävande av vapenembargot, och det vore bra om utrikesministern
              kunde säga ifall hon instämmer i Jack Straws bedömning eller inte.
              Det vore uppseendeväckande om utrikesministern inte kunde sträcka
              sig så långt att hon anser att detta är ett problem som tillkommit
              efter Europeiska rådets beslut i december att häva vapenembargot.
            </seg>
            <seg n="c165516c">
              Sedan detta med att jag säger att det är en tes visst är det
              en tes när utrikesministern säger att avsikten inte är någonting
              då det inte ökar vapenexporten eftersom det stått i rådsslutsatser.
              Men det har blivit en tes, ett teoretiskt yttrande, då det inte
              är realistiskt. Utrikesministern säger att det inte är ett svenskt
              problem för vi tänker inte öka vår export till Kina. Vi är emellertid
              en del av Europeiska unionen, och det är ett problem för oss om
              Europeiska unionen vidtar åtgärder och fattar politiska beslut
              som vi inte tycker är bra, som inte sammanfaller med våra egna.
            </seg>
            <seg n="a8418dd3">
              Idealet måste ju vara att Europeiska unionen skulle ha ungefär
              samma exportkontroll som Sverige. Det vore väl något att sträva
              efter. Subsidiaritetsprincipen är bra, men den behöver inte drivas
              så långt att man tycker att det är en fördel att andra länder
              driver en politik som är motsatt den svenska politiken.
            </seg>
            <seg n="242c4951">
              Sedan säger utrikesministern att vi inte behöver bekymra oss
              om eventuella sanktioner eller repressalier från USA eftersom
              vi själva inte kommer att tillåta export. Så är det, men den svenska
              industrin är väldigt internationaliserad. Till exempel är en stor
              del av vår vapenindustri ägd av brittiska företag, eller de har
              i alla fall stora intressen i den. Om sanktioner eller repressalier
              vidtas mot de brittiska företagen drabbar det därför också deras
              produktionsenheter och eventuella forskningsenheter i Sverige.
            </seg>
          </u>
          <note n="1e51fc24">
            Anf. 44 GUNILLA CARLSSON i Tyresö (m):
          </note>
          <u who="unknown" xml:id="i-dabe1a6a234d3d1a-1" n="1a4da73c">
            <seg n="9ef24f19">
              Fru talman! Jag vill tacka inte minst Carl B Hamilton som interpellerat
              och på ett mycket bra sätt pläderat i frågor som är brännande
              och viktiga för Sverige. För att vi ska kunna tillgodose olika
              krav har det betydelse vad vi gör i EU och hur det politiska ledarskapet
              är där.
            </seg>
            <seg n="bff313d9">
              Jag tror att vi egentligen har stor samstämmighet i kammaren
              kring vikten av att EU har förmåga till en samlad politik för
              vapenexport och till en samlad politik för vilka värderingar man
              ska ha kring mänskliga fri- och rättigheter samt vilka relationer
              man ska ha vad gäller det transatlantiska samarbetet. Kring detta
              borde det egentligen inte finnas några som helst motsättningar.
            </seg>
            <seg n="96c06ea5">
              Nu diskuterar vi hanteringen av en speciell fråga, och jag vill
              tacka utrikesministern för hennes mycket balanserade svar beträffande
              tidpunkten när man ska fatta det slutgiltiga beslutet. Att jag
              valde att delta i den här interpellationsdebatten beror på att
              statsministern i samband med återrapporteringen från Europeiska
              rådets senaste toppmöte inte alls ville kännas vid att den här
              diskussionen förs i Europa.
            </seg>
            <seg n="5d2a9098">
              För att ha trovärdighet på alla dessa områden kan man inte bara
              frångå de kriterier som man ställt upp inom EU, alltså om, som
              i det här fallet, Kina inte lever upp till de spelregler man ställt
              upp. Därför är jag glad över att utrikesministern tar diskussionen
              på allvar och inte som statsministern för några dagar sedan bara
              avfärdar den som ett påfund från den amerikanska kongressen. Det
              handlar nämligen om bra mycket mer. För att Sverige ska kunna
              fortsätta att agera behövs det en majoritet för denna fråga också
              i Sveriges riksdag.
            </seg>
            <seg n="ab5928aa">
              Jag hoppas att vi kan lösa den här mycket svåra frågan i samförstånd,
              och framför allt hoppas jag att regeringen ser till att ha bra
              allianser i det europeiska samarbetet för att det hela ska bli
              rätt och riktigt.
            </seg>
          </u>
          <note type="speaker" n="f34a5574">
            Anf. 45 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-12" n="9feff33d">
            <seg n="ac5f9abb">
              Fru talman! Carl B Hamilton är rädd för att om man efter alla
              dessa år häver vapenembargot mot Kina skulle det kunna uppfattas
              som en signal om att allt är gott och väl, att Kina är godkänt
              jag antar att han menar i MR-avseende och att situationen i grunden
              förändrats och man därför kan lyfta embargot. Jag tror inte att
              det är någon risk för det. All den debatt, den diskussion, det
              utpekande, de reaktioner som finns på vad som vid olika tillfällen
              sker i Kina ger en tydlig bild av vilken kritisk hållning EU,
              Sverige och stora delar av den övriga världen har till situationen
              i Kina just när det gäller respekten för de mänskliga rättigheterna.
            </seg>
            <seg n="dd80cbd4">
              Vi tiger inte med vår kritik. Varje gång det förs en dialog tar
              vi upp och offentliggör den vilka frågor som varit uppe till diskussion,
              vilka kraven varit och vad svaren blivit, samt att man även följer
              upp hur förändringen i Kina sker. Och även om situationen för
              de mänskliga rättigheterna i Kina fortfarande är allvarlig och
              bekymmersam måste vi samtidigt notera att det sker en utveckling
              i positiv riktning.
            </seg>
            <seg n="ba83f818">
              Sverige kan ta åt sig lite grann av äran för detta genom det
              idoga arbete som genomförts bland annat via Raoul Wallenberginstitutet
              och dess utbildning av personer som arbetar inom rättsväsendet
              i Kina. Det har naturligtvis haft viss betydelse och också påverkat
              det politiska tänkandet i Kina när det gäller mänskliga rättigheter.
              Det arbetet måste få fortsätta. Jag tror alltså inte för ett ögonblick
              att ett eventuellt hävande av vapenembargot plötsligt skulle ge
              en helt annan bild av omvärldens bedömning av Kina i det avseendet.
            </seg>
            <seg n="c8d12136">
              När Kina fattade sitt beslut om den så kallade antisessionslagen,
              det var den 14 mars, väckte det naturligtvis djup oro inom EU.
              Med anledning av det beslutet gjorde EU därför samma dag ett uttalande
              där vi uttryckte vår oro för att lagstiftningen kan få negativa
              konsekvenser för det närmande mellan parterna Kina och Taiwan
              som den senaste tiden kunnat skönjas. Det här är givetvis en fråga
              som finns med i diskussionen om hur situationen utvecklar sig,
              hur vi ska bedöma den och vilka beslut som ska fattas.
            </seg>
            <seg n="f3609cd0">
              Det är ingen lätt diskussion, och jag uppskattar Gunilla Carlssons
              vilja att försöka hitta ett sätt att nå samförstånd inom Sverige
              eftersom vi samtidigt har uppdraget att nå samförstånd inom EU.
              Där finns olika uppfattningar, med vi har ändå anledning att försöka
              hitta en ståndpunkt som vi alla gemensamt kan stå för och försvara
              och som inte leder till allvarliga konsekvenser vare sig från
              den ena eller den andra sidan.
            </seg>
          </u>
          <note type="speaker" n="b1c44295">
            Anf. 46 CARL B HAMILTON (fp):
          </note>
          <u who="unknown" xml:id="i-591a63e7f2c8e952-2" n="1a4da73c">
            <seg n="87c2c981">
              Fru talman! Folkpartiets motstånd mot att häva vapenembargot
              beror på att vi till exempel inte kan se att det sker någon förbättring
              av situationen för mänskliga rättigheter i Kina. Det finns många
              som tittat på denna fråga och skrivit mer eller mindre långa rapporter
              om den.
            </seg>
            <seg n="fbf3b0b2">
              Jag vill återge vad Jack Straw sade i The Economist den 26 mars,
              nämligen att de politiska problemen relaterade till tanken att
              man ska lyfta vapenembargot mot Kina blivit svårare som ett resultat
              av bristen på framsteg i Kina såväl i frågor som rör mänskliga
              rättigheter som att Kina fattat beslut om antifrigörelselagen
              vad gäller Taiwan. Det är alltså inte bara Folkpartiet som tycker
              att det råder fortsatt brist på mänskliga rättigheter och att
              det inte sker någon förändring i positiv riktning. Till skillnad
              från Laila Freivalds anser även till exempel Jack Straw det.
            </seg>
            <seg n="ddf0f9d7">
              Låt mig avsluta med en fråga om tidtabellen för beslutet. Det
              är klart att det är bättre ju längre tiden går, för då ökar möjligheterna
              att stoppa denna olyckliga tanke att häva vapenembargot. Den luxemburgske
              utrikesministern, Minister Delegate to Foreign Affairs and Immigration,
              Nicolas Schmit har i Europaparlamentet sagt att det är ett mål
              för juni månad att avskaffa vapenembargot men att det målet inte
              är möjligt att uppfylla. Är den svenska regeringen införstådd
              med och delar den denna bedömning?
            </seg>
          </u>
          <note type="speaker" n="8a7071e3">
            Anf. 47 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-975e7b60be664163-5" n="9feff33d" next="i-8f0b60bb4696ec77-5">
            <seg n="f2cd53b4">
              Fru talman! Jag delar inte uppfattningen att det inte sker någon
              förbättring av MR-situationen i Kina. Som jag tidigare sade finns
              det ändå vissa framsteg som har gjorts, men de är inte tillräckliga.
              Det är definitivt inte fråga om att det inte fortsatt finns brister.
              Det finns mycket allvarliga brister vad gäller respekten för mänskliga
              rättigheter.
            </seg>
            <seg n="381e36db">
              Vi ser ändå en utveckling. Det tror vi bland annat är ett resultat
              av den intensiva politiska dialog som pågår mellan EU och Kina
              när det gäller mänskliga rättigheter. Det är viktigt att vi fortsätter
              den dialogen och inte låter frågan om vapenembargot hindra oss
              i det viktiga politiska arbete som den dialogen innebär.
            </seg>
            <seg n="a896b94f">
              Vad gäller tidsplanen har Sverige inte något mål för när beslutet
              behöver fattas. Vi vill ha ett beslut som arbetas fram där vi
              alla kan vara överens om att det är rätt beslut fattat vid rätt
              tidpunkt. Vilken tidpunkt det är vet vi inte i dag.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="149ae7e1">
            Ajournering
          </note>
          <note n="8a7f3e35">
            Kammaren beslutade kl. 15.51 på förslag av andre vice talmannen
            att ajournera förhandlingarna till kl. 18.00.
          </note>
          <u who="laila_freivalds_utrikesminis" xml:id="i-8f0b60bb4696ec77-5" n="9feff33d" prev="i-975e7b60be664163-5">
            <seg n="908756b0">
              Återupptagna förhandlingar
            </seg>
          </u>
          <note n="e1cda017">
            Förhandlingarna återupptogs kl. 18.00.
          </note>
          <note n="020dc4c7">
            8 § Svar på interpellation 2004/05:437 om Sveriges inställning
            till situationen i Nepal
          </note>
          <note type="speaker" n="e0d3199f">
            Anf. 48 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-13" n="9feff33d">
            <seg n="8d4e8739">
              Herr talman! Kalle Larsson har frågat mig vilka initiativ jag
              är beredd att ta för att klargöra vad Sverige anser om situationen
              i Nepal och för att bidra till ett återupprättande av den politiska
              demokratin i Nepal.
            </seg>
            <seg n="12592267">
              Som framgick av det svar jag gav till Kalle Larsson den 9 februari
              fråga 2004/05:848 ser den svenska regeringen med stor oro på utvecklingen
              i Nepal. Den svenska regeringen tar avstånd från kungens maktövertagande
              och den fortsatta bristen på respekt för mänskliga rättigheter
              i Nepal. Särskilt oroande är rapporter om ytterligare inskränkningar
              i civila och politiska rättigheter. Det finns ingen militär lösning
              på konflikten, utan en lösning kan bara uppnås genom förhandlingar
              inom ramen för ett demokratiskt system.
            </seg>
            <seg n="a33ddea4">
              Sveriges utbyte med Nepal är begränsat, och våra möjligheter
              att som enskilt land påverka Nepal är små. Jag bedömer därför
              att det är genom EU som Sverige kan agera med störst tyngd gentemot
              Nepal. Den svenska regeringen har tillsammans med övriga EU-länder
              gjort ett kraftfullt uttalande som uttrycker djup oro över den
              nepalesiske kungens maktövertagande och uppmanar honom att skyndsamt
              återinföra demokrati. Dessutom verkar EU, inbegripet Sverige,
              för att FN:s kommission för mänskliga rättigheter, MRK, i Genève
              tar upp MR-situationen i Nepal. Det schweiziska förslag som EU
              vill att MRK ska anta innehåller stark kritik mot regeringen för
              dess övergrepp mot de mänskliga rättigheterna och en uppmaning
              till både regeringen och den maoistiska motståndsrörelsen om att
              följa humanitärrätten. Det är också av vikt att den nepalesiska
              regeringen tillåter den nationella MR-kommissionen att utföra
              sitt mandat, vilket inte är fallet i dag.
            </seg>
            <seg n="e4bb147a">
              Sverige har också bilateralt under årens lopp arbetat för att
              påverka situationen i Nepal i positiv riktning. Vi stöder demokratirörelsen
              i Nepal och har även verkat för en bilateral dialog med den nu
              avsatta nepalesiska regeringen. Ett exempel på detta är justitieminister
              Bodströms besök i Nepal i januari förra året, ett besök som bland
              annat användes till att uttrycka den svenska regeringens stöd
              för Nepals demokratiska krafter.
            </seg>
            <seg n="e3458e3f">
              Kalle Larsson skriver i sin interpellation att Sverige valt att
              agera annorlunda än andra länder genom att Sveriges ambassadör
              rest till Nepal och överlämnat sina kreditivbrev, vilket skulle
              kunna tolkas som ett erkännande av den förda politiken. Detta
              är felaktigt. Vår politik och vårt agerande gentemot Nepal är
              samordnat med övriga EU-länders.
            </seg>
            <seg n="ef6b5044">
              Beslutet om kreditivbrevsöverlämnandet fattades efter noggranna
              överväganden och konsultationer med det lokala brittiska EU-ordförandeskapet.
              Audiensen hos kungen i samband med överlämnandet gav ambassadören
              tillfälle att framföra Sveriges och EU:s djupa oro över kungens
              åtgärder den 1 februari. I samtalet med kungen liksom med den
              nyutnämnde utrikesministern underströk ambassadören att Sverige
              inte såg något alternativ till en omedelbar återgång till ett
              flerpartisystem och konstitutionell monarki med fulla politiska
              och civila rättigheter och respekt för mänskliga rättigheter.
            </seg>
            <seg n="f09e3749">
              Sammanfattningsvis vill jag säga att Sverige kommer att fortsätta
              att verka för en återgång till demokrati i Nepal, i första hand
              genom EU och FN men även då vi har direkta kontakter med den nepalesiska
              regeringen.
            </seg>
          </u>
          <note type="speaker" n="9cd852fc">
            Anf. 49 KALLE LARSSON (v):
          </note>
          <u who="kalle_larsson_517fba" xml:id="i-1b3f05bd2bba974b-0" n="97674099">
            <seg n="87c30071">
              Herr talman! Jag vill tacka för det svar jag har erhållit. På
              flera punkter är det ett välkommet svar. Det visar en avsevärt
              tydligare hållning än det skriftliga svar gjorde som jag tidigare
              erhållit. Då lyckades man helt kort på några rader, på 13 rader,
              sex gånger hänvisa till EU. Inte vid något tillfällde sade man
              någonting om en självständig svensk politik. Det är ju ändå möjligt,
              har vi många gånger fått höra, att även som EU-land föra en självständig
              utrikespolitik. Det är välkommet att utrikesministern nu tydligt
              säger att Sverige också har egna åsikter, även om EU och kopplingen
              dit förekommer många gånger också i det svar som i dag har delgivits
              kammaren.
            </seg>
            <seg n="5de9f8d7">
              Jag vill också tacka för att utrikesministern före jul tog sig
              tid att träffa en av företrädarna för demokratirörelsen numera
              i Nepal, Madhav Kumar Nepal som är partiordförande i Nepals kommunistiska
              parti Förenade marxist-leninisterna ett demokratiskt kommunistiskt
              parti i Nepal som är en av de bärande krafterna i den demokratirörelse
              som har funnits i ungefär 15 år. Ja, egentligen har det funnits
              längre än så men i öppna former har det funnits i 15 år.
            </seg>
            <seg n="4ade322b">
              Vi talar nu om en region som ofta är bortglömd eller i alla fall
              om ett land som i viss mån fallit i glömska i den svenska debatten.
              Det skådespel som nu utspelas framför våra ögon är mycket allvarligt
              detta i ett land där det i många år har varit en dragkamp mellan
              demokrati och en auktoritär kungaregim, ett land som sedan 1966
              dessutom är inkastat i ett våldsamt inbördeskrig med en maoistisk
              gerilla som skyr få medel för att få igenom sin odemokratiska
              politik. Klämd mellan denna kungaregim och den maoistiska gerillan
              finns en demokratisk oppositionsrörelse som består av partier
              med olika åsikter men som just nu kämpar för den, tycker vi, självklara
              rätten att få vara oense i ett vanligt flerpartisystem.
            </seg>
            <seg n="4876f085">
              Jag kommer nu till frågan om vad vi ytterligare skulle kunna
              göra, för det är uppenbart att utrikesministern när det gäller
              konkreta förslag om vad Sverige kan åstadkomma än så länge inte
              har erbjudit så många sådana. Men innan jag räknar upp några förslag
              om hur det skulle kunna se ut vill jag kommentera en sak i det
              svar som jag fått här i dag.
            </seg>
            <seg n="09a95407">
              Utrikesministern har sagt att det faktum att Sveriges ambassadör
              reste till Nepal och överlämnade sina kreditivbrev skulle kunna
              tolkas som ett erkännande av den förda politiken det är vad jag
              själv har sagt. Detta är felaktigt säger utrikesministern i dag.
              Ja, det beror väl lite grann på vad man menar. Det är väl inte
              felaktigt att det skulle kunna tolkas som ett erkännande av den
              förda politiken eftersom det var just så det tolkades i den regimtrogna
              pressen i Nepal. Man tolkade den svenske ambassadörens närvaro
              hos kungen just som ett legitimerande av den förda politiken och
              också av statskuppen. Det var förstås inte ambassadörens eller
              den svenska regeringens avsikt jag är övertygad om att man också
              framförde den kritik som man nu ger uttryck för men dessvärre
              uppfattades det precis så.
            </seg>
            <seg n="ccdff4fa">
              Sedan kommer alltså några konkreta förslag om vad Sverige ytterligare
              skulle kunna göra inom EU och FN. Det handlar då om att verka
              för att det internationella biståndet, som i dag drivs genom Världsbanken
              och Valutafonden, dras in. Är utrikesministern beredd att driva
              på för detta, i alla fall som en miniminivå det som handlar om
              att bygga regeringsinstitutioner, som ju byggs under en odemokratisk
              regim just nu?
            </seg>
            <seg n="559925fb">
              När det gäller Pakistan och Kina, som båda har visat stöd för
              statskuppen i Nepal, undrar jag: Vad gör utrikesministern och
              den svenska regeringen för att där påverka ståndpunkterna? Och
              är Sverige berett att vara värd för att inom FN:s ram arrangera
              fredsförhandlingar mellan de ingående parterna?
            </seg>
          </u>
          <note type="speaker" n="d6c8a4e0">
            Anf. 50 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-14" n="9feff33d">
            <seg n="e2db1117">
              Herr talman! Jag tror inte att ens regeringen i Nepal eller kungen
              uppfattade det som en legitimering av det som hade skett i Nepal,
              i varje fall inte efter det att ambassadören hade varit uppe och
              presenterat sina kreditivbrev och därvid framfört den mycket bestämda
              uppfattning som Sverige och EU har samt uppmaningen att återgå
              till ett flerpartisystem. Jag tror alltså inte att man uppfattade
              detta på annat sätt än som det var, även om det naturligtvis kunde
              utnyttjas i förhållande till den egna befolkningen. Men situationen
              har ju normaliserats när det gäller ambassaderna. Alla de ambassadörer
              som hade kallats hem för konsultationer har nu återvänt till Katmandu.
            </seg>
            <seg n="ab2393f9">
              Jag ska kanske förklara varför vi genomförde det som var beslutat
              tidigare i ett annat led. Skälet var att vi, om vi inte hade genomfört
              installationen av ambassadören på plats då, hade hamnat i det
              läget att vi hade varit tvungna att invänta en förbättrad situation.
              Det är ju ingen förbättrad situation, i varje fall inte än så
              länge. Därför valde vi att vara på plats för att kunna framföra
              och driva vår inställning i förhållande till regimen.
            </seg>
            <seg n="59e22f7f">
              Vi tror nämligen att det som skedde inte på något vis har förbättrat
              möjligheterna att få en ökad stabilitet i landet och en fortsatt
              demokratisering. Att det inte ökar maoisternas vilja att förhandla
              är vi också övertygade om tvärtom! Ändå är den enda lösningen
              för Nepal naturligtvis en återgång till ett demokratiskt system.
            </seg>
            <seg n="d8cdae09">
              Sverige är i det internationella sammanhanget på alla sätt berett
              att göra det vi vid någon tidpunkt tror kan bidra till att få
              den processen att gå vidare. Jag bedömer inte situationen nu så
              att vi utifrån kan påverka förhandlingar. Situationen har inte
              på något sätt förbättrats. Den är fortfarande mycket dålig. Det
              som vi gör, och som jag tror är mycket viktigt här, är att EU:s
              kommitté för mänskliga rättigheter ska anta en resolution om situationen
              i Nepal. Det är det närmaste uppdrag vi har, för vi tror att det
              kan ha stor betydelse.
            </seg>
          </u>
          <note type="speaker" n="5dfb9f97">
            Anf. 51 KALLE LARSSON (v):
          </note>
          <u who="kalle_larsson_517fba" xml:id="i-1b3f05bd2bba974b-1" n="97674099">
            <seg n="2a66e5e9">
              Herr talman! Låt oss, trots att vi tycks vara överens i delar
              av detta, ändå ägna en liten stund till åt legitimeringen, hur
              vi skulle kunna uppfattas. Självfallet har inte kungen, efter
              vad jag förstått av de dokument jag har tagit del av efter besöket,
              kunnat uppfatta detta som en legitimering av den kupp som han
              har genomfört. Kritik har framförts. Jag är övertygad om att den
              informationen är riktig. Jag har ingen tvekan på den punkten.
              Men det är snarare det andra som är bekymmersamt, nämligen kungens
              möjlighet att utnyttja detta gentemot befolkningen. Jag har i
              stort sett daglig kontakt med demokratirörelsen i Nepal. När Katmandu
              Post slog upp på första sidan överlämnandet av kreditbrev från
              den svenska ambassadören var det i ordalag som var mycket legitimerande
              och mycket stödjande. Det fick många av mina kontakter att reagera
              och undra om Sverige hade bytt position från att tidigare ha stött
              demokrati och mänskliga rättigheter i stora delar av världen till
              att i stället acceptera de maktpolitiska faktumen.
            </seg>
            <seg n="a60cf8c8">
              Det är väl utmärkt att också denna interpellationsdebatt, med
              det skriftliga svar som utrikesministern har delgivit, kommer
              att översättas till engelska och sändas till demokratirörelsen.
              Därför kommer den att kunna användas för att sprida ytterligare
              information om vad Sverige har uppfattningar, i stället för att
              bara tala genom den regimtrogna pressen.
            </seg>
            <seg n="ab5165bf">
              Så till de svar som jag tror att jag fick. Vi tror inte att vi
              nu egentligen kan göra någonting annat, vad jag förstår, än att
              se till att det antas en resolution. Jag hade förslag på några
              saker till och skulle gärna vilja höra konkreta skäl till att
              det inte skulle vara möjligt att för det första agera i FN och
              i andra internationella institutioner för att det internationella
              biståndet dras in, i alla fall det som gäller att bygga regeringsinstitutioner
              och för det andra påverka både Pakistan och Kina. Kina är ju ett
              land som dessutom enligt internationella observatörer just nu
              säljer och delvis också smugglar vapen till kungaregimen. Man
              har en lång gräns sig emellan.
            </seg>
            <seg n="73331f4b">
              Är Sverige för det tredje berett att agera för att vara värd
              för fredsförhandlingar? Det är inte nödvändigtvis så att sådana
              kommer att kunna hållas inom den närmaste tiden, men visst är
              det en viktig signal att ett land som trots allt fortfarande ibland
              kan man tycka av någon märklig anledning har rykte om sig att
              vara neutralt och opartiskt och stå i bräschen för mänskliga rättigheter
              och demokrati i världen talar om att vi är beredda att stå värd
              för en sådan förhandling. Jag skulle gärna vilja ha lite mera
              argument för varför det inte skulle kunna vara möjligt eller vad
              det är som talar mot att vi agerade på det sättet.
            </seg>
            <seg n="9900cdb4">
              Sedan ska jag ge utrikesministern chansen att hälsa till den
              nepalesiska demokratirörelsen. Det är nämligen i dagarna 15 år
              sedan som maktövertagandet skedde. Demokratirörelsen lyckades
              att pressa den då auktoritära kungaregimen att träda tillbaka,
              och man införde flerpartisystem. Detta firas nu, under det auktoritära
              nya styre som har tillkommit, genom ett otal olika manifestationer
              och protestmarscher. Vad är utrikesministerns budskap till dem
              som församlas bland annat i morgon dag i Katmandu City? Vad är
              dessutom budskapet till kungaregimen? Jag är säker på att de kommer
              att få höra det.
            </seg>
          </u>
          <note type="speaker" n="901a5202">
            Anf. 52 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-15" n="9feff33d">
            <seg n="3389abf2">
              Herr talman! Kalle Larsson nämnde olika förslag. När det gäller
              bistånd kan jag säga att Sverige inte ger något bistånd till Nepal.
              Det jag känner till är humanitärt bistånd via internationella
              organisationer. Men jag kan ta reda på om det också skulle finnas
              bistånd till upprättande av regeringens institutioner. Jag känner
              faktiskt inte till att det är något land som bidrar med det.
            </seg>
            <seg n="a10d1d8f">
              När det gäller Kina ingår givetvis i alla kontakter vi tar med
              Kina att diskutera relationen mellan Kina och dess närmaste grannar.
              Utvecklingen i Nepal är en sådan fråga som regelbundet återkommer
              i våra dialoger med Kina.
            </seg>
            <seg n="9369d618">
              När det gäller fredsförhandlingar bedömer jag, som jag redan
              tidigare sade, situationen inte så att vi utifrån har någon möjlighet
              att nu ta initiativ till sådana. Det måste ske förbättringar inom
              landet. Det måste finnas någon vilja som visas från kungens och
              regeringens sida att man är beredd att lyssna till den starka
              opinion som världssamfundet har visat vad gäller kravet på återgång
              till demokrati. Det är också mitt budskap till demokratirörelsen
              i Nepal.
            </seg>
          </u>
          <note type="speaker" n="4a5f84ae">
            Anf. 53 KALLE LARSSON (v):
          </note>
          <u who="kalle_larsson_517fba" xml:id="i-1b3f05bd2bba974b-2" n="97674099">
            <seg n="c6d29b67">
              Herr talman! Jag tror att det finns utrymme för ytterligare några
              meningar i den hälsningen, gärna riktat såväl till demokratirörelsen,
              det stöd som utrikesministern vill ge, som till kungen direkt.
              Problemet med det svenska agerandet den senaste tiden är just
              det att kritiken har framförts direkt till kungen, men för vanligt
              folk har den framstått i motsatta dager. EU:s kritik har framgått
              genom medier. Trots att medierna är censurerade, trots att det
              på tv-stationerna står företrädare för militärregimen och säger
              vad som får sändas och inte sändas har det sipprat ut kunskap
              om att EU är kritiskt och om att FN varnar för en humanitär katastrof.
              Men vad Sveriges uppfattning är, utöver att man ingår i de här
              institutionerna, har ännu inte riktigt kommit fram. Sverige har
              just nu i demokratirörelsen rykte om sig att vara ett av de mer
              passiva länderna. Ta gärna chansen att ytterligare förstärka hälsningen
              till kungen och demokratirörelsen.
            </seg>
            <seg n="0d9f8ded">
              Jag sade inte och har inte heller uppfattningen att Sverige bedriver
              något biståndsarbete till stöd för demokratiska eller, i det här
              fallet, odemokratiska regeringsinstitutioner. Däremot gör det
              internationella samfundet det. Det finns ett sådant stöd. Det
              svenska biståndet är mycket blygsamt. Det handlar, vad jag vet,
              om ett projekt för vattenrening som Sida driver i Katmandudalen
              och inte mycket mer än så. Det är inte mycket bevänt att vare
              sig fortsätta eller avbryta det samarbetet. Här handlar det om
              det omfattande internationella bistånd som ges genom de internationella
              institutionerna. Där har Sverige möjlighet att påverka.
            </seg>
            <seg n="0f6807f8">
              Avslutningsvis vill jag tacka för den diskussion vi har haft.
              Jag kommer att återkomma skriftligen och hoppas på utförliga och
              fylliga svar om Sveriges position då, i annat fall kanske också
              i den här formen, via en interpellationsdebatt. Tack för debatten!
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="e1fc9588">
            9 § Svar på interpellation 2004/05:452 om Sveriges stöd till
            Vitryssland
          </note>
          <note type="speaker" n="87dd6529">
            Anf. 54 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-16" n="9feff33d">
            <seg n="ee8f12be">
              Herr talman! Cecilia Wigström har ställt ett antal frågor som
              alla berör Sveriges agerande för att främja demokratiutveckling
              i Vitryssland.
            </seg>
            <seg n="17fef947">
              Låt mig inleda med att säga att jag till fullo delar Cecilia
              Wigströms oro för den nedåtgående spiral som präglar respekten
              för grundläggande mänskliga fri- och rättigheter i Vitryssland.
              I Europa av i dag borde inget land behöva bevittna att dess journalister
              försvinner till följd av att de publicerat för regimen misshagliga
              artiklar eller att dess politiskt aktiva fängslas efter grundlösa
              anklagelser. I ett land som gränsar till EU borde icke-statliga
              organisationer få verka fritt, oberoende fackföreningar få existera
              och yttrandefriheten vara helgad. Det borde vara en självklarhet
              för varje medborgare att kunna göra sin röst hörd i rättvisa och
              demokratiska val.
            </seg>
            <seg n="b707084c">
              Det är mot denna bakgrund som regeringen driver att Vitryssland
              bör ges större uppmärksamhet inom EU. Inom unionen har vi drivit
              kravet på ett långsiktigt och flexibelt agerande gentemot Vitryssland
              för att få största möjliga effekt. Stöd till stärkandet av det
              civila samhället är en central punkt. Ett fortsatt tryck på regimen
              utesluter inte upprätthållandet av en dialog, inom de fastställda
              ramarna. Sverige driver aktivt en rad konkreta förslag, i linje
              med slutsatserna från Europeiska rådet i december, som på sikt
              skulle kunna bidra till en demokratisk utveckling i Vitryssland.
            </seg>
            <seg n="6e8822cb">
              Jag är övertygad om att den senaste tidens politiska utveckling
              i framför allt Ukraina kan inverka positivt också på situationen
              i Vitryssland. Bland länderna i Vitrysslands närområde, tillika
              nya EU-stater, som Polen och Litauen, finns en påtaglig vilja
              att påverka situationen i Vitryssland i demokratisk riktning.
              Från svensk sida vill vi i största möjliga utsträckning samarbeta
              med dessa länder för att påverka situationen i Vitryssland.
            </seg>
            <seg n="a720b7b7">
              Det nedslående resultatet av höstens parlamentsval respektive
              folkomröstning utmynnade i rådsslutsatser om Vitryssland i november
              2004. I dessa bekräftades att EU:s föreliggande riktlinjer avseende
              Vitryssland skulle ligga fast, inte minst vad gäller en fortsatt
              inriktning av biståndet på humanitärt, regionalt och demokratistödjande
              stöd, samt att EU:s medlemsstater bör avhålla sig från bilaterala
              ministerkontakter.
            </seg>
            <seg n="fd610ac0">
              En handlingsplan inom ramen för EU:s grannskapspolitik ENP är
              inte ett ensidigt initiativ från EU:s sida. Handlingsplaner ska
              vara differentierade och ta hänsyn till olika länders skilda behov
              och ambitioner. Men en grundläggande förutsättning för att det
              ska bli aktuellt att inleda förhandlingar om en handlingsplan
              är att landet i fråga ansluter sig till de grundläggande värden
              som bland annat uttrycks i den europeiska grannskapspolitikens
              grunddokument. Den nuvarande vitryska regimen visar inga tecken
              på att hysa en sådan vilja.
            </seg>
            <seg n="db3e184c">
              Värdet av det samlade svenska utvecklingssamarbetet med Vitryssland
              uppgick i fjol till drygt 40 miljoner kronor, vilket gör Sverige
              till en av de största bilaterala biståndsgivarna i kretsen av
              EU-stater. Vi kan på sikt förutse en utvidgning och utveckling
              av samarbetet med Vitryssland. Det långsiktiga målet för våra
              insatser i Vitryssland är en modernisering och demokratisering
              av det vitryska samhället. Respekten för de mänskliga rättigheterna
              präglar på alla plan våra relationer med Vitryssland.
            </seg>
            <seg n="018fc383">
              Till de prioriterade målgrupperna för det svenska reformstödet
              hör studenterna. Det är angeläget att unga människor ges möjlighet
              att på nära håll få möta de grundläggande värden som förenar de
              europeiska rättsstaterna.
            </seg>
            <seg n="20f450a6">
              Svenska institutets Visbyprogram för studentutbyte gör åtskillnad
              mellan gruppansökningar respektive individuella stipendier. Ser
              man således till totalen har antalet stipendier för studentutbyte
              med Vitryssland ökat betydligt över tiden, och Svenska institutet
              gör betydande ansträngningar för att öka utbytet med Vitryssland.
              Jag har fått försäkringar från Svenska institutet att inga ansökningar
              av godtagbar standard som rör Vitryssland för närvarande avslås.
              Väl så viktigt som stipendier till enskilda vitryssar är den verksamhet
              inom Svenska institutet som går ut på att stödja forskningsnätverk
              mellan svenska och vitryska institutioner.
            </seg>
            <seg n="b7f378d1">
              Avseende egeninsatsen för svenska icke-statliga organisationer
              involverade i biståndssamarbete utomlands är detta en sedan länge
              vedertagen princip som gäller i samma grad för Vitryssland som
              för andra länder. När den politiska situationen i Vitryssland
              försämrades under andra hälften av 1990-talet gjordes under några
              år ett tillfälligt avsteg från denna princip, i syfte att stimulera
              svenska folkrörelser att engagera sig i landet. Det torde från
              början ha stått klart för alla att detta endast var att betrakta
              som en tillfällig lösning. Nu har man således återgått till det
              gängse förfarandet, det vill säga att organisationer som får svenska
              biståndsmedel till en mindre del måste ha egen finansiering.
            </seg>
            <seg n="d3ae2157">
              Syftet med egeninsatsen är att det inte ska råda några tvivel
              om att det är organisationen i fråga som äger programmet och därmed
              ges möjlighet till inflytande över det. Kravet på en egeninsats
              torde också kunna borga för ett större mått av långsiktighet i
              engagemanget.
            </seg>
          </u>
          <note type="speaker" n="36e1893b">
            Anf. 55 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-3c46fb4d8b1a6bdb-0" n="8fc35411">
            <seg n="2715e636">
              Herr talman! Jag vill börja med att tacka utrikesministern för
              svaret.
            </seg>
            <seg n="c205b406">
              Jag har väckt interpellationen om Vitryssland och om situationen
              för de mänskliga rättigheterna där därför att jag är väldigt bekymrad,
              som många människor är, över vad som händer i ett land som ligger
              så nära oss men mentalt ändå så långt borta. Diktatorn Lukasjenko
              håller på att isolera sitt folk från den positiva utveckling som
              annars sker runtom i Europa med ökad demokrati och ökat samarbete
              mellan länder.
            </seg>
            <seg n="704b043d">
              I mars kom OSSE:s medierepresentant med en starkt kritisk rapport
              om situationen vad gäller de fria medierna i landet. År 2003 fanns
              det 50 försäljningsställen för fria tidningar. År 2004 var antalet
              försäljningsställen i landet nere i 18. Det finns en oroande tendens
              att suspendera tidningar och till och med lägga ned dem. 20 stycken
              fria och oberoende tidningar suspenderades inför valet i höstas.
            </seg>
            <seg n="bb9d8ad3">
              Inte heller NGO-föreningar tillåts att verka. 1 500 föreningar
              ansökte förra året om att få registrera sig, så som föreningar
              bör göra i Vitryssland, men bara 100 föreningar, alltså knappt
              1 %, fick rätt att registrera sig.
            </seg>
            <seg n="cc12b0b2">
              De politiska partier som finns i landet har nu ålagts ett nytt
              dekret om att de måste omregistrera sig. Det vet vi för Folkpartiets
              liberala systerparti som bildades för ett år sedan fick inte registrera
              sig. De nya kraven kommer säkert att innebära att de oppositionspartier
              som finns också kommer att bli illegala.
            </seg>
            <seg n="8e969432">
              Listan på försämringar som sker i landet kan göras lång. En oerhört
              skrämmande utveckling är, tycker jag, ett nytt presidentdekret
              som nu kommer att träda i kraft. Man säger att man vill skydda
              befolkningen från trafficking , slavhandel. Det innebär att alla
              studenter eller människor som arbetar utomlands eller vill åka
              utomlands måste ansöka om tillstånd hos ett regeringsdepartement.
              Man säger att det är för att skydda människor från trafficking
              , men det är ju egentligen ett sätt att stänga inne och kontrollera
              människor.
            </seg>
            <seg n="6e7362fd">
              Vi behöver göra mycket från svensk sida för att hjälpa demokratirörelsen
              och försöka få till stånd en bättre utveckling i Vitryssland.
              Jag har tagit upp fyra områden i min interpellation där vi kan
              göra mycket.
            </seg>
            <seg n="4d165981">
              Först gäller det EU. Vitryssland är ju ett grannland till EU,
              och det är viktigt att vi använder EU för att jobba tillsammans
              vad gäller Vitryssland. Där behöver Sverige ligga på mer. EU har
              till exempel inget representationskontor i Minsk. Det skulle vara
              väldigt viktigt att finnas på plats och bygga upp kontakter med
              människor, visa att EU inte är så farligt.
            </seg>
            <seg n="dc569259">
              Vi behöver också stödja demokratirörelsen mer med biståndsmedel.
            </seg>
            <seg n="cc1e205b">
              Studentutbytet är ett annat sätt att från svensk sida främja
              demokratiutvecklingen i Vitryssland. Utrikesministern säger i
              sitt svar att antalet studentutbyten har ökat. Det är möjligt,
              men i så fall är det därför att man mer har övergått från långtidsstipendier
              till korttidsstipendier om två veckor. Det totala belopp som avsätts
              för det så kallade Visbyprogrammet för studentutbyten har minskat
              med 25 % sedan år 2001. Det är en drastisk nedskärning som inte
              borde ske i dessa tider.
            </seg>
            <seg n="28c53a17">
              Jag får återkomma i mina kommande inlägg vad gäller vad vi kan
              göra för att använda svenskt demokratibistånd bättre och sluta
              importera vapen från denna diktatur. Det är två andra sätt att
              hjälpa till att få utvecklingen på rätt väg.
            </seg>
            <seg n="227ecce6">
              Men jag vill höra lite mer konkret vad utrikesministern vill
              göra inom EU. Det nämns i svaret att ni driver frågor. Men vad
              konkret vill ni att EU ska göra?
            </seg>
          </u>
          <note type="speaker" n="d14e2530">
            Anf. 56 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-17" n="9feff33d">
            <seg n="d981b6c4">
              Herr talman! Cecilia Wigström tog upp några konkreta förslag.
              Och jag har ingen anledning att kommentera den beskrivning som
              Cecilia Wigström gör av tillståndet i Vitryssland. Det är precis
              så illa ställt som jag försökte beskriva i mitt interpellationssvar
              och som Cecilia Wigström också lägger ut texten om. Det är en
              svår situation. Det innebär inte desto mindre att vi måste öka
              våra ansträngningar att påverka utvecklingen i Vitryssland, och
              som situationen är i dag är det framför allt genom att stödja
              demokratirörelsen och genom att skapa kontakter med befolkningen.
              Även om vi har svårigheter att påverka regimen har vi möjligheter
              till ett inflytande för att öka medvetenheten och viljan till
              en demokratisering i landet på många olika sätt.
            </seg>
            <seg n="22df2ae6">
              Cecilia Wigström frågar om ett representationskontor för EU i
              Minsk. Jag tror att när det känns möjligt att över huvud taget
              etablera ett sådant kontor och bedriva meningsfull verksamhet,
              så blir det en viktig åtgärd. EU försöker ju vara närvarande i
              alla de länder där vi försöker påverka utvecklingen och där vi
              har ett omfattande samarbete. När det gäller Vitryssland befinner
              vi oss fortfarande i det läget att vi har svårt att ha ett direkt
              samarbete med regimen, så det är via andra kanaler som påverkan
              sker. Men när det blir meningsfullt och möjligt för EU att ha
              ett representationskontor kommer det att etableras.
            </seg>
            <seg n="cc445158">
              När det gäller studentutbytet har Svenska institutets Visbyprogram
              för i år beviljat samma anslag som för förra året, nämligen 45
              miljoner kronor. Enligt uppgift från Svenska institutet ökade
              utbytet med Vitryssland under fjolåret.
            </seg>
            <seg n="a87868b6">
              Detta gäller särskilt antalet individuella stipendier i Sverige.
              Det är någonting som man särskilt har eftersträvat från Svenska
              institutets sida.
            </seg>
            <seg n="cd0fafa7">
              Till de betydande ansträngningar som görs för att öka utbytet
              med Vitryssland hör också anordnandet av kontaktseminarier på
              plats i Vitryssland. Det gäller både utbildnings- och forskningsinstitutioner
              och också enskilda studenter. Detta är ett viktigt arbete, och
              det satsar vi mycket på.
            </seg>
            <seg n="d3e84d2a">
              Därutöver vill jag ytterligare framhålla det som jag sade i mitt
              svar, nämligen att vi ser det som särskilt meningsfullt att etablera
              ett samarbete med Vitrysslands närmaste grannar, särskilt dem
              som har blivit nya medlemmar i EU. De har en egen erfarenhet av
              vad förändringar av ett samhälle i demokratisk riktning innebär.
              De har dessutom ett väldigt starkt eget intresse för att få en
              förändring till stånd hos sin närmaste granne.
            </seg>
          </u>
          <note type="speaker" n="1805db91">
            Anf. 57 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-3c46fb4d8b1a6bdb-1" n="8fc35411">
            <seg n="f42e5f70">
              Herr talman! Jag kan instämma i det som utrikesministern sade
              om att det är viktigt att vi samarbetar med de närmaste grannländerna
              som har väldigt bra kontakter med Vitryssland. Det är bra.
            </seg>
            <seg n="7c681dad">
              När det gäller EU-samarbetet tycker jag att det faktiskt är meningsfullt
              för EU att redan i dag etablera ett kontor. Det skulle vara en
              viktig politisk signal till de demokratiska krafterna att vi vill
              vara aktiva i landet. Redan i dag finns det alltså anledning att
              etablera detta kontor.
            </seg>
            <seg n="45197599">
              Jag vill också höra lite om vad Sverige driver mer i EU. Jag
              funderar till exempel på vad som nu kommer att hända med den europeiska
              grannskapspolitiken och ENPI-programmet som ska sättas upp. Vi
              etablerar nu handlingsplaner för olika länder men inte för Vitryssland.
              Hur kommer detta att påverka demokratibiståndet till Vitryssland
              när alla andra program ska läggas ned och allt ska kanaliseras
              via ENPI? Det är oerhört viktigt att stödet till Vitryssland ökar
              i detta ögonblick.
            </seg>
            <seg n="218fbbb1">
              När det gäller stipendierna stämmer det att det i budgeten under
              de senaste två åren har varit samma belopp, nämligen 45 miljoner
              kronor. Men år 2000 och 2001 var det faktiskt 60 miljoner kronor
              som satsades på Visbyprogrammet. Att gå från 60 miljoner till
              45 miljoner är en minskning på 25 % som vi har sett. Det är väldigt
              olyckligt.
            </seg>
            <seg n="7475064d">
              Jag vill komma in på två andra saker som jag också har tagit
              upp och som vi från svensk sida kan göra, och det är att bättra
              på det svenska demokratibiståndet till Vitryssland. Där har det
              skett en försämring från förra året i och med att alla projekt
              i Vitryssland nu måste betala 10 % i egenavgift. Jag tycker att
              det är en rimlig hållning för demokratiprojekt att föreningar
              som har projekt i olika länder är beredda att betala en viss del
              själva.
            </seg>
            <seg n="84368488">
              Men just när det gäller Vitryssland tycker jag inte att det är
              rimligt därför att Vitryssland är en diktatur där NGO:er och föreningar
              får svårare och svårare att verka. Väldigt många får inte ens
              registrera sig. De jobbar olagligt, och det gör att det blir en
              svår situation för svenska föreningar att verka under. Vi vet
              till exempel att Svenska Freds sedan detta krav infördes från
              Sida har avbrutit sitt projekt i Vitryssland.
            </seg>
            <seg n="a96b1e4f">
              Från Folkpartiets sida tycker vi att det är naturligt att man
              när man jobbar med diktaturer har hundraprocentig finansiering
              från Sida för att återspegla vår politiska vilja att stödja demokratirörelserna
              i dessa länder. Jag tycker att en egenavgift inte behövs för att
              man ska kunna känna ägarskap för ett projekt. Jag tror att föreningarna
              mycket väl vet att de äger projekten. Det är på samma sätt med
              socialbidragstagare som inte ska tro att någon ska komma och ta
              deras tv ifrån dem. De äger tv-apparaten ändå. Man kan känna ägarskap,
              om utrikesministern förstod denna parallell.
            </seg>
            <seg n="530b730c">
              Jag ska ställa en sista fråga som gäller det faktum att vi importerar
              vapen från Vitryssland. Vi importerar lasersikten från denna diktatur.
              Det innebär faktiskt att vi stöder den här regimen finansiellt.
              Jag tycker att det är vidrigt att våra skattepengar går till Lukasjenko.
              Det är dessutom så att just vapenexporten och de inkomster som
              den inbringar inte går in i statsbudgeten, utan den går in i hemliga
              presidentfonder som det inte finns någon parlamentarisk kontroll
              över, utan det är Lukasjenkos egen domän. Och dit går svenska
              skattebetalares pengar när vi köper in lasersikten.
            </seg>
            <seg n="29b769f9">
              Jag är besviken på utrikesministerns svar där hon hävdar att
              vi köper in de billigaste produkterna som vi kan hitta. Men vi
              måste ju vara aktiva konsumenter. Likväl som vi kan ställa krav
              som konsumenter på att det ska vara miljövänligt tycker jag också
              att vi ska ha ett demokratikriterium. Inte är det rimligt att
              vi ska köpa vapen från en diktatur?
            </seg>
          </u>
          <note type="speaker" n="11ac53bc">
            Anf. 58 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-18" n="9feff33d">
            <seg n="6227e005">
              Herr talman! Vi har en grannskapssamverkan med Vitryssland från
              EU:s sida. Men när det gäller den handlingsplan som jag nämnde
              i mitt svar förutsätter ett framförhandlande av en handlingsplan
              för det fortsatta gemensamma samarbetet att man har en gemensam
              värdegrund, för annars är det inte möjligt att bedriva det nära
              samarbete som en handlingsplan innebär. Och situationen är för
              närvarande inte sådan i Vitryssland att vi ser att vi kan ha en
              gemensam värdegrund att utgå från i dessa förhandlingar.
            </seg>
            <seg n="11d186ae">
              När det gäller egenavgifter för de organisationer som verkar
              i Vitryssland kan jag inte se att det finns någon anledning att
              ha någon annan ordning än den som vi har för alla andra organisationer
              som arbetar i andra länder. Och jag kan inte förstå att det skulle
              bli lättare att agera under de onekligen svåra förhållanden som
              finns i Vitryssland bara för att man får full finansiering och
              inte själv behöver bidra med någon finansiering.
            </seg>
            <seg n="01fe86a9">
              Den svenska vapenexporten motiveras av Sveriges försvarsintressen,
              och upphandlingen av försvarsmateriel sker på strikt affärsmässiga
              grunder. Vi köper inte material från länder som är föremål för
              internationella sanktioner, embargon eller liknande. Och Vitryssland
              är inte föremål för någon sådan sanktion. I övrigt vill jag hänvisa
              interpellanten till att fortsätta den diskussionen med försvarsministern.
            </seg>
          </u>
          <note type="speaker" n="3b39db7c">
            Anf. 59 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-3c46fb4d8b1a6bdb-2" n="8fc35411">
            <seg n="c8a9308e">
              Herr talman! Jag är självklart medveten om att EU:s handlingsplaner
              bygger på att två länder vill göra dem tillsammans och att det
              inte kan vara aktuellt för Vitryssland i detta fall. Men när jag
              efterlyser en handlingsplan menade jag inte en EU-handlingsplan
              eller action plan , utan jag menade att EU har antagit deklarationer
              om hur man vill hantera Vitryssland. Men jag tycker att om man
              ska jobba på ett strukturerat och strategiskt sätt gentemot Vitryssland
              kan man behöva ha en egen handlingsplan för vad man ska göra.
              Jag tycker att det är väldigt viktigt att vi ökar våra ansträngningar
              när Vitryssland nu går i helt radikalt motsatt riktning än övriga
              Europa.
            </seg>
            <seg n="e211a308">
              Jag såg till exempel i dag ett TT-telegram där det sades att
              Lukasjenko nu planerar ett nytt dekret som innebär att företagsledare
              som inte kan uppnå fastställda mål kan riskera inte bara böter
              utan till och med fängelse i framtiden. Det är alltså en ökad
              terrorisering av befolkningen som är på väg.
            </seg>
            <seg n="55df39fa">
              Jag tycker därför att det är dags att vi öppnar ett Minskkontor.
            </seg>
            <seg n="4019d5bd">
              Trots att vi inte har en EU-handlingsplan med Vitryssland ska
              vi när det gäller ENP, den nya grannskapspolitiken, se till att
              det finns öronmärkta pengar för demokratirörelsen i EU.
            </seg>
            <seg n="cd78f185">
              Det är oerhört viktigt att utöka studentutbytet. Vi har sett
              en trend att regeringen sedan år 2000 har minskat detta med 25
              %. Det är mycket olyckligt.
            </seg>
            <seg n="9b9a1255">
              Vi bör se till att alla föreningar som verkar i diktaturer inte
              själva ska ta den risken som det innebär, utan där ska staten
              kunna gå in med hundraprocentig finansiering.
            </seg>
            <seg n="56928f24">
              Slutligen vill jag säga att vi måste sluta importera vapen. Jag
              hade förväntat mig, även om det inte ligger på utrikesministerns
              bord, ett annat svar. Jag tog upp denna fråga med Leni Björklund
              för ett år sedan. Men nu har vi ändå haft denna utredning, Krut,
              som talar om att vi kanske ska ha tillstånd för import av vapen
              till Sverige. Då är det väl lämpligt att också i detta sammanhang
              faktiskt se till att vi inte importerar vapen från diktaturer?
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="a1b83d78">
            10 § Svar på interpellationerna 2004/05:462, 463, 464, 465, 466
            och 467 om situationen i Colombia
          </note>
          <note type="speaker" n="001e0740">
            Anf. 60 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-19" n="9feff33d">
            <seg n="77299659">
              Herr talman! Jag har fått sex interpellationer om Sveriges engagemang
              i Colombia. Jag besvarar interpellationerna i ett sammanhang.
            </seg>
            <seg n="cf96e287">
              Sverige är starkt engagerat i att försöka bidra till att uppnå
              fred i Colombia. Vi anser att en förhandlingslösning är den enda
              möjliga vägen. Diplomatiska kontakter kombineras med ett slagkraftigt
              utvecklingssamarbete. Vi agerar såväl bilateralt som tillsammans
              med de andra medlemsstaterna i EU och genom vängruppen G 24.
            </seg>
            <seg n="e214b446">
              Sverige ger dessutom såväl politiskt som ekonomiskt stöd till
              ett flertal FN-organ i Colombia, däribland MR-kontoret. Vi anser
              att FN bör spela en central roll när det gäller fredsförhandlingar
              genom generalsekreterarens Good Offices. Den colombianska regeringen
              har hittills visat en öppen attityd gentemot FN, det internationella
              samfundet och det civila samhället. Jag hoppas att denna öppenhet
              kommer att fortsätta.
            </seg>
            <seg n="aacefd20">
              Colombias regering och folk behöver stöd utifrån. Londondeklarationen,
              och den efterföljande Londonprocessen, utgör grunden i relationerna
              mellan det internationella samfundet och Colombias regering. Härigenom
              kan Sverige genom dialog framföra svenska profilfrågor som till
              exempel en politisk lösning av den väpnade konflikten, en demokratisk
              kultur, jämställdhet mellan kvinnor och män, barns rättigheter
              och en rättvis fördelningspolitik.
            </seg>
            <seg n="8a60d63f">
              Situationen i Colombia är mycket allvarlig med våld, kidnappningar
              och antalet internflyktingar på internationellt sett anmärkningsvärda
              nivåer. Samtidigt har Colombia under president Uribe upplevt minskat
              våld och minskad kriminalitet. En faktor som bidragit till att
              minska våldet är den demobiliseringsprocess som pågår med paramilitärerna.
              I dag har över 4 000 vapen lämnats in vilket minskat antalet lätta
              vapen i omlopp i landet.
            </seg>
            <seg n="f511515f">
              Jag vill samtidigt understryka vikten av att den process som
              inletts med paramilitärerna leder till avväpning, demobilisering
              och återanpassning. Ett adekvat juridiskt ramverk som är nationellt
              förankrat och internationellt acceptabelt är ett villkor för att
              Sverige, EU och andra ska stödja processen. Det är nu viktigt
              att Colombias regering och parlament gör allt som står i deras
              makt så att ett juridiskt ramverk kan träda i kraft så snart som
              möjligt.
            </seg>
            <seg n="e08b127d">
              Sverige ger stöd till Organisationen för Amerikanska Staters
              (OAS) viktiga verifieringsarbete för att öka transparensen i den
              pågående demobiliseringsprocessen. Politiskt åtnjuter OAS mission
              stöd från såväl EU som USA och det civila samhället. Samtidigt
              måste jag beklaga att den inte får tillräckligt med finansiellt
              stöd från länderna i närområdet för att fullt ut kunna fullfölja
              sitt uppdrag.
            </seg>
            <seg n="fd26c580">
              Målet för det svenska utvecklingssamarbetet med Colombia, som
              i dag uppgår till närmare 100 miljoner svenska kronor per år,
              är att bidra till en förankrad fredsprocess som även tar itu med
              de grundläggande konfliktorsakerna, till att lindra konfliktens
              verkningar och till att respekten för de mänskliga rättigheterna
              förbättras. Sverige stöder bland annat organisationer som arbetar
              för att öka kvinnors deltagande och kvinnors möjligheter att påverka
              fredsprocessen i landet. Via Unicef stöder Sverige arbetet med
              barnsoldater och via UNHCR arbetet med landets internflyktingar
              där kvinnor och barn som är särskilt utsatta är prioriterade.
              Sverige kommer att arbeta för att få den colombianska regeringen
              att uppmärksamma och implementera FN:s resolution 1325 om stöd
              till kvinnor i väpnade konflikter.
            </seg>
            <seg n="7afbfead">
              Frågan om internationell valövervakning i Colombia har diskuterats
              inom EU inför de senaste två valen, och slutsatsen var att EU
              inte skulle kunna bidra med något genom en sådan. Däremot finns
              det mycket att göra när det gäller stärkande av demokratiska institutioner
              och en demokratisk kultur. På dessa områden utgör det svenska
              utvecklingssamarbetet ett viktigt inslag.
            </seg>
            <seg n="534f05d7">
              Genom samarbete och kontakter med forskare, enskilda organisationer
              och internationella organisationer ökar också kunskapen om problematiken
              i Colombia. I Sverige arbetar Kollegiet för utvecklingsstudier,
              som får stöd från Sida, med seminarier som syftar till att fördjupa
              kunskapen om Colombia. Under våren planeras ett heldagsseminarium
              för att belysa paramilitarismen, dess rötter och den pågående
              demobiliseringsprocessen.
            </seg>
            <seg n="52496df3">
              I Colombia är narkotika både ett socialt problem och en finansieringskälla
              för de illegala väpnade grupperna. Den internationella dimensionen
              är uppenbar eftersom huvuddelen av den narkotika som produceras
              i Colombia till slut hamnar på gatorna i USA och Europa. Sverige
              anser att man måste angripa problemet från två håll. Dels stoppa
              efterfrågan men också erbjuda alternativ till de bönder som odlar
              koka för att bidra till att utbudet minskar. Sverige ger ett stort
              stöd till UNODC i Colombia, FN:s särskilda organ för bekämpning
              av organiserad brottslighet och handel med droger.
            </seg>
          </u>
          <note type="speaker" n="92922bd7">
            Anf. 61 LUCIANO ASTUDILLO (s):
          </note>
          <u who="unknown" xml:id="i-17d778342a9fa262-20" n="1a4da73c">
            <seg n="ef77280b">
              Herr talman! Först och främst vill jag tacka utrikesministern
              för svaret. Låt mig ge en kort bakgrund till att vi är så många
              riksdagsledamöter här som gemensamt tagit initiativ till att ställa
              frågor om Colombia. Företrädare för sex av de sju riksdagspartierna
              var på en resa som organiserades av Diakonia under den plenifria
              veckan i februari. Den var mycket intressant och givande för oss
              allihop. Vi har den colombianska ambassadören här i Sverige att
              tacka för att vi bland annat fick möjlighet att möta president
              Uribe och vicepresidenten direkt. Men vi ska också tacka Diakonia
              för möjligheten att ta oss ut ur huvudstaden Bogotá till konfliktzonen,
              till djungeln och till floden Bojayá. Det är därifrån jag har
              mina starkaste minnen från resan. Att få möta dessa offer och
              lyssna på deras skildringar och historier om hur de upplever konflikten,
              att få sitta i kyrkan som den 2 maj 2002 sprängdes i bitar, den
              här gången av Farc, och där 119 människor miste livet och att
              i samma kyrka få sitta och lyssna på företrädare för sex byar
              som flytt undan från stridszonen lite längre bort vid samma flod
              var skakande. Jag tror att många av oss bär med sig de här intrycken
              av att vara så nära dessa människor.
            </seg>
            <seg n="0d9c2dfa">
              Konflikten i Colombia är väldigt svårbegriplig. Det är en av
              de mest långvariga väpnade konflikterna mellan väldigt många olika
              grupper. Här har narkotikan den senaste tiden verkligen fungerat
              som en katalysator i hela situationen, och de som lidit mest är
              byborna i Bojayáregionen och de civila runtom i hela Colombia.
              Konsekvenserna av detta är alldeles oerhörda.
            </seg>
            <seg n="cfefa212">
              Herr talman! Här har Sverige faktiskt varit en positiv kraft
              som försökt motverka konflikten. Under den förra presidenten Pastranas
              tid var Sverige väldigt engagerat i de fredsförhandlingar som
              pågick med Farcgerillan, en av de stora parterna i den här konflikten.
            </seg>
            <seg n="2e76cc15">
              Vid det givarmöte som var i Cartagena hade vi den näst största
              delegationen på plats efter USA. Det visar också vårt intresse
              för att vara med och bidra till att den här konflikten ska lösas
              på ett fredligt sätt.
            </seg>
            <seg n="191e8029">
              Så tolkar jag också våra ambitioner när vi gick in och stödde
              den här verifieringsprocessen, även om det ska sägas här att det
              är väldigt många som kritiserar den, inte minst från det civila
              samhället. Men det vill jag lämna därhän. Däremot tror jag att
              det är oerhört viktigt att vi framöver villkorar de resurser som
              ges i den här verifieringsprocessen så att det finns ett lagligt
              ramverk som tar hänsyn till sanning, rättvisa och gottgörelse
              för de offer som vi bland annat träffade vid Bojayáfloden.
            </seg>
            <seg n="ae675691">
              I mitt nästa inlägg kommer jag att gå in på de problem med demokratin
              som finns i Colombia.
            </seg>
          </u>
          <note type="speaker" n="58a17be9">
            Anf. 62 JAN LINDHOLM (mp):
          </note>
          <u who="jan_lindholm_47d961" xml:id="i-aac571be79770e66-0" n="175ec14b" next="i-f85ce98ece683276-0">
            <seg n="ff424cdb">
              Herr talman! Jag vill också börja med att tacka för svaret på
              interpellationen. Jag måste dock erkänna att jag är lite besviken
              på det, som jag tycker, mycket allmänna svaret. De här sex interpellationerna
              som utrikesministern har valt att besvara i ett sammanhang, vilket
              jag i och för sig förstår att ministern väljer att göra, tar ju
              trots allt upp flera olika frågeställningar som allesammans, tycker
              jag, känns mycket angelägna.
            </seg>
            <seg n="337d9440">
              Utrikesministern inledde med att peka på att Sverige är mycket
              starkt engagerat i situationen i Colombia. Med anledning av det
              vill jag påpeka att jag uppfattar det som ytterst viktigt att
              vi får en snabb lösning på ambassadörsfrågan i Colombia. Den nuvarande
              provisoriska lösningen är inte så lyckad av flera skäl, tycker
              jag. Jag tycker inte heller att det återspeglar det här starka
              engagemanget, så jag hoppas att vi får se en lösning där.
            </seg>
            <seg n="5f0f2780">
              Jag har ju ingen erfarenhet eller kunskap om diplomati. Om man
              kommer utifrån landsbygden så där så är man kanske van att vara
              lite väl rak, så jag kanske trampar i klaveret lite grann, men
              jag kan inte låta bli att tycka att svaren på sådana här interpellationer
              blir väldigt försiktiga. Jag kan i och för sig förstå att tonen
              i svaret kanske delvis kan bero på att man är orolig för att skada
              förbindelser eller något sådant jag tror att det brukar heta ungefär
              så. Men jag tror ju att det i längden är väldigt bra att man pratar
              ur skägget och är väldigt tydlig.
            </seg>
            <seg n="43fa63d9">
              Att då till exempel påstå att demobiliseringsprocessen bidragit
              till att minska våldet uppfattar jag som en skönmålning. Det betyder
              inte att jag är emot en demobiliseringsprocess, men man måste
              vara väldigt kritisk och granska vad som faktiskt döljer sig bakom
              den. Många av de så kallade demobiliserade är med största sannolikhet
              rekryterade just för att demobiliseras. Det ser bra ut på papperet
              utan att det egentligen på något sätt påverkar de paramilitära
              grupperna i någon större utsträckning. Och de vapen som hittills
              har lämnats in är i stor utsträckning äldre vapen som egentligen
              inte har något större militärt intresse.
            </seg>
            <seg n="1046f4e0">
              Sedan påstår ministern att Colombia under president Uribe har
              upplevt ett minskat våld. Det här med statistik är ju väldigt
              svårt naturligtvis, men den uppfattning jag har fått från människorättsorganisationer
              i landet är att paramilitären till exempel har brutit mot den
              vapenvila man har utlovat, i den halva av landet som man har kunnat
              kontrollera, så mycket som 340 gånger bara under förra året. Det
              finns närmare 200 fall av försvunna, troligen döda, människor.
            </seg>
            <seg n="ae9cfa7c">
              Under resan i Colombia besökte vi, som ni har hört, olika delar
              av landet, och vi har sett mycket. Vi var i en by där det fanns
              1 400 flyktingar som berättade mycket för oss om sin situation.
              Enligt den colombianska juristkommissionen, som den heter, som
              vi också träffade, var det ungefär 4 000 personer som miste livet
              varje år. Som det ser ut i dag står alltså Farcgerillan bara för
              25 % av det. Det finns alltså mycket talar för att våldet har
              bytt karaktär.
            </seg>
            <seg n="907cee91">
              Jag skulle gärna vilja ha en antydan till svar på min fråga om
              regeringen har för avsikt att på något sätt inom EU och FN ta
              några nya initiativ för att försöka stärka kampen mot det globala,
              illegala nätverk som har vuxit fram genom den colombianska maffiakulturen.
              Jag tycker att det är en väldigt allvarlig fråga som jag hoppas
              ska få ett tydligt svar.
            </seg>
          </u>
          <note n="91b757d5">
            Anf. 63 BIRGITTA SELLÉN (c):
          </note>
          <u who="jan_lindholm_47d961" xml:id="i-f85ce98ece683276-0" n="175ec14b" prev="i-aac571be79770e66-0">
            <seg n="cdc7d1be">
              Herr talman! Tack, utrikesminister Freivalds, för svaret!
            </seg>
            <seg n="7017249e">
              Det är bra att Sverige är starkt engagerat för att bidra till
              fred i Colombia. Vi som besökte Colombia under vecka 8 fick också
              tacksamma bekräftanden på det. Men det behövs också hjälp, precis
              som utrikesministern säger, för i Colombia finns cirka tre miljoner
              internflyktingar och dessutom övrig civilbefolkning, som lider
              av den väpnade konflikt som har pågått i ca 50 år.
            </seg>
            <seg n="f9ff09c2">
              Vi träffade, som vi har hört förut här, internflyktingar som
              nyligen flytt från striderna. De kom från en plats 20 minuters
              båtväg längre upp längs floden till byn Bojayá i Colombias djungel,
              där vi befann oss. Vittnesmålen var entydiga. Både Farcgerillan
              och paramilitärerna deltar i extrema övergrepp på civilbefolkningen.
              Mötet med flyktingarna skedde där i nordvästra hörnet av Colombia,
              i den kyrka där 119 personer hade mördats brutalt för tre år sedan.
            </seg>
            <seg n="6f322b66">
              De beväpnade grupperna, paramilitärerna och Farcgerillan, är
              ungefär likvärdiga i sina övergrepp mot internationell humanitär
              rätt. Det handlar bland annat om mord, kidnappningar, stöld av
              egendom och sexuella övergrepp mot kvinnor. 42 % av kvinnorna
              har blivit våldtagna, och av flickorna har 18 % blivit gravida.
              Det här har lett till väldigt många oönskade graviditeter och
              med det också illegala aborter. Man räknar med ungefär 300 000400
              000 illegala aborter varje år.
            </seg>
            <seg n="5776d6db">
              Rapporter och vittnesmål från bland annat FN:s kontor för mänskliga
              rättigheter pekar även ut regeringstrupperna som ansvariga för
              grova övergrepp mot internationell humanitär rätt och mot mänskliga
              rättigheter.
            </seg>
            <seg n="b3efdcc1">
              Den sittande regeringen säger att MR-situationen har förbättrats.
              Man pekar på statistik om minskat antal mord och kidnappningar.
              Kidnappningarna uppgår i dag till ungefär 3 000 per år. I förra
              veckan kunde vi se ett reportage i svensk tv om presidentkandidaten
              och den gröna politikern Ingrid Betancourt, som blev kidnappad
              av Farcgerillan för mer än tre år sedan. Inget har hörts från
              henne sedan september 2003. Dagens vicepresident har också varit
              kidnappad, och han kommenterade när vi träffade honom: De lyckades
              nästan avrätta mig.
            </seg>
            <seg n="95bd48da">
              Regeringens siffror om minskat antal kidnappningar och mord kan
              vara korrekta när det gäller trenden, men det behöver inte betyda
              att skyddet av de mänskliga rättigheterna faktiskt har förbättrats.
              FN:s speciella kontor för mänskliga rättigheter pekar på att situationen
              snarare utvecklas i fel riktning inom flera områden. FN:s speciella
              kontor för mänskliga rättigheter har funnits i Colombia sedan
              1997. Det är väldigt viktigt att de finns där, och den colombianska
              regeringen har också i avtal med FN förbundit sig att följa FN:s
              rekommendationer, samtidigt som regeringen ifrågasätter FN:s roll.
            </seg>
            <seg n="ba5b3e4c">
              FN behöver få fortsätta att vara representerat i Colombia och
              jobba för de mänskliga rättigheterna. Dess närvaro behöver snarare
              förstärkas än förminskas. Enligt chefen för FN-kontoret, Micael
              Frühling, skulle FN behöva vara närvarande på fler platser i landet
              än vad man är i dag.
            </seg>
            <seg n="ae1fe100">
              Därför undrar jag: Är utrikesministern beredd att fundera över
              detta förslag och arbeta för att FN ska få utökade möjligheter
              att arbeta med MR-frågor i Colombia? Vi vet att president Uribe
              vill ha kvar FN i landet, men vad händer när han inte är president
              längre? Hans tid går ut 2006.
            </seg>
          </u>
          <note type="speaker" n="3075e591">
            Anf. 64 CHRISTER WINBÄCK (fp):
          </note>
          <u who="christer_winback_f8394e" xml:id="i-46bb170f54be99be-0" n="3941fdb6">
            <seg n="1ba82792">
              Herr talman! Jag vill också börja med att tacka utrikesministern
              för svaret. Jag vill också tacka Colombias ambassadör, som just
              nu lyssnar på oss här nere.
            </seg>
            <seg n="9c743763">
              Det är så att i Colombia är lätta vapen ett mycket stort problem
              och en stor affär. Vapen som smugglas in från olika delar av världen,
              USA bland annat, säljs på illegal marknad till enorma förtjänster.
              Men den illegala handeln är bara en del av problemet. Många vapen
              finns kvar sedan kalla krigets dagar, nu i händerna på gerilla,
              brottslingar och civila och späder på det mer än 40 år gamla inbördeskriget.
            </seg>
            <seg n="f979a697">
              Varje minut i världen, dygnet runt, året om, dödas någon av lätta
              vapen. Sammanlagt i världen finns över 650 miljoner vapen i omlopp
              i dag, och de senaste tio åren har två miljoner barn blivit dödade
              och mer än fem miljoner blivit invalidiserade av lätta vapen i
              världen.
            </seg>
            <seg n="69f30bf0">
              Colombia har det högsta mordtalet i världen, 77 ½ döda per 100
              000 invånare vilket vid 44 miljoner invånare i landet ger ca 30
              00040 000 döda per år. Den colombianska polisen säger att ca 85
              % av alla mord som sker i Colombia sker med lätta vapen. När utrikesministern
              i svaret säger att över 4 000 vapen har lämnats in, vilket har
              minskat antalet lätta vapen i omlopp i landet, så är det riktigt.
              Av de cirka fyra miljoner vapen som finns i landet är det 0,1
              % som just nu är inlämnade. Så visst: Det går framåt, men kanske
              inte tillräckligt fort.
            </seg>
            <seg n="6c7a1028">
              Jag skulle vilja veta, utifrån de diskussioner Sverige har med
              Colombia: Vad gör vi konkret i Sverige för att få stopp på spridningen
              av lätta vapen? Vad gör Sverige konkret för att få en snabbare
              avveckling av lätta vapen i landet?
            </seg>
          </u>
          <note type="speaker" n="19a8db41">
            Anf. 65 ALICE ÅSTRÖM (v):
          </note>
          <u who="alice_astrom_5d697c" xml:id="i-2282f81e7eec8076-0" n="b464aa3d">
            <seg n="9735915e">
              Herr talman! Jag är en av dem som inte var med på den här resan.
              Vänsterpartiet hade en annan representant som inte hade möjlighet
              att delta i debatten. Jag kan alltså inte hänvisa till de upplevelser
              som de andra har haft därifrån, men däremot har jag fått väldigt
              mycket berättat för mig.
            </seg>
            <seg n="95d2e322">
              Den fråga som var mest på tapeten och som upplevs som väldigt
              viktig är kvinnornas situation i Colombia.
            </seg>
            <seg n="2da54c46">
              Kvinnor, var än i världen det är, där det finns konflikter, inbördeskrig
              eller våld, är ofta de mest utsatta parterna. Kvinnornas situation
              i Colombia är väldigt utsatt, trots att det har blivit en viktig
              fråga även på den politiska agendan i Colombia under de senaste
              åren. Det beror också på att det finns starka krafter i kvinnorörelsen
              för att uppmärksamma kvinnors situation.
            </seg>
            <seg n="18a09ba4">
              Huvudproblemet som flera av kvinnorna där lyfte upp är att det
              också blir en kamp mot terrorism, att man inte ser det som en
              väpnad konflikt på vanligt sätt. Det innebär att man underminerar
              MR-situationen.
            </seg>
            <seg n="af969ebc">
              Kvinnor säger att regeringens politik, som kallas för demokratisk
              säkerhet, också påverkar kvinnornas situation, framför allt det
              som man benämner som godtyckliga arresteringar. Kvinnor som börjar
              organisera sig i kvinnoorganisationer och kvinnor som kommunala
              ledare riskerar att bli arresterade i sitt viktiga arbete och
              bli utsatta för trakasserier från regeringen. Det allra värsta
              är våldtäkter, det sexualiserade våldet. De blir tvingade till
              sexuella tjänster.
            </seg>
            <seg n="8d279717">
              Min fråga till utrikesministern är vilka insatser Sverige gör
              för att trycka på Colombia för att man ska följa FN:s säkerhetsråds
              resolution 1325 som tar upp kvinnornas roll i konflikten. Hur
              tänker den svenska regeringen trycka på för att man inte ska ge
              straffrihet för de allvarliga övergrepp som har begåtts mot kvinnor
              när det gäller massvåldtäkter och det sexualiserade våldet i den
              militära kampen, för att de inte ska undgå straffansvar?
            </seg>
            <seg n="9babfdb8">
              Den sista frågan är hur Sverige är berett att stödja FN ytterligare
              i arbetet för att stärka kvinnoorganisationer och kvinnors rättigheter
              i Colombia.
            </seg>
          </u>
          <note type="speaker" n="20afd8ff">
            Anf. 66 BJÖRN HAMILTON (m):
          </note>
          <u who="bjorn_hamilton_019a00" xml:id="i-70a22be864c4a549-0" n="60058fac">
            <seg n="0fc33b28">
              Herr talman! Utrikesministern! Jag får tacka så mycket för svaret.
              Jag var med på resan och har fått många intryck därifrån. Jag
              vill först konstatera att det var en av arrangörerna mycket väl
              genomförd resa. Vi fick lära oss mycket, vi som åkte dit.
            </seg>
            <seg n="02191d78">
              Man kan också konstatera att den väpnade konflikten i Colombia
              har skördat och fortsätter att skörda offer dagligen. Som någon
              har sagt här tidigare befinner sig 3 miljoner människor på flykt,
              inom landet, undan våldet, enligt den statistik som UNHCR publicerar.
              Colombia är ett av de länder som har flest internflyktingar i
              världen.
            </seg>
            <seg n="c9607620">
              Civilbefolkningen som hamnat i skottlinjen lider svårt av den
              längsta väpnade konflikten i Latinamerika. Den colombianska regeringen
              kan, som ett resultat av sin förda politik, uppvisa statistik
              på hur antalet mord och kidnappningar minskat i landet. Det är
              mycket positivt. Men de två huvudsakliga illegala väpnade grupperna
              FARC och paramilitärerna framstår bägge som likartade våldsorganisationer.
            </seg>
            <seg n="f945753c">
              Det som ursprungligen kunde liknas vid en politisk agenda har
              alltmer ersatts av kopplingar till narkotikahandel, kontroll av
              territorium, stöld av egendomar, sexuella övergrepp mot kvinnor,
              användande av barnsoldater och andra kriminella aktiviteter. Grupperna
              är, som någon har sagt tidigare, enligt FN:s MR-kontor att betrakta
              som likvärdiga i sina övergrepp mot internationell humanitär rätt
              och de mänskliga rättigheterna.
            </seg>
            <seg n="6aea2480">
              Det är allmänt omvittnat att paramilitärerna arbetar i flera
              steg där våldet så småningom övergår i kontroll över stat och
              samhälle, inte minst på kommunal nivå. Paramilitarismen är ett
              stort och komplext samhällsproblem som därför måste angripas som
              ett sådant.
            </seg>
            <seg n="e36093b3">
              Regeringen Uribe sitter nu i förhandlingar med paramilitärerna.
              Men många röster uttrycker oro över att denna fredsprocess inte
              är tillräckligt djupgående. Tyvärr anser enstaka regeringsrepresentanter
              att avmobiliseringen av paramilitären skulle kunna resultera i
              straffrihet och att amnestier kan utfärdas även för grova brott
              mot mänskligheten.
            </seg>
            <seg n="ed02653b">
              Jag tror inte att en fredslösning kan vara hållbar utan rättmätiga
              straff och att stulen egendom återbördas till sina rättmätiga
              ägare.
            </seg>
            <seg n="99261e67">
              Det diskuteras nu olika förslag till juridiskt ramverk i den
              colombianska kongressen som ska reglera den fortsatta förhandlingsprocessen
              med paramilitären och framtida förhandlingar med andra illegala
              väpnade grupper. Det råder en stor enighet, såväl nationellt som
              internationellt, om att ett internationellt stöd till en fredsprocess
              helt bör villkoras av om detta ramverk lyckas leva upp till internationellt
              godtagbar standard vad gäller de tre grundprinciperna om offrens
              rätt till sanning, rättvisa och gottgörelse. Ramverket som bland
              annat definierar straffsatser och påföljder av illegala exponeringar
              kommer att bli helt avgörande för huruvida paramilitarismen står
              inför en nedmontering, en legalisering eller någonting däremellan.
            </seg>
            <seg n="2e64e697">
              Jag ansluter mig till den avmobilisering av paramilitären som
              redan påbörjats. Där har OAS gått in för att bidra med verifiering
              av avmobiliseringen. De har dock för lite resurser eftersom många
              i det internationella samfundet föredrar att avvakta i väntan
              på ett juridiskt ramverk.
            </seg>
            <seg n="ddd6243d">
              Risken är, som många ser det, att ett stöd till OAS i det här
              osäkra läget legitimerar en process som först måste definieras
              mycket klarare. Denna ståndpunkt har framför allt framförts av
              Human Rights Watch i en nyutkommen rapport från 2005.
            </seg>
            <seg n="8999b4ec">
              Herr talman! Jag återkommer med min fortsättning.
            </seg>
          </u>
          <note type="speaker" n="69f9ff29">
            Anf. 67 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-21" n="9feff33d">
            <seg n="f9278786">
              Herr talman! Får jag först säga att jag tycker att det är utmärkt
              att så många riksdagsledamöter har gjort den här resan till Colombia.
              Det är nog bara på plats som man kan få en föreställning om hur
              komplicerad och allvarlig situationen i Colombia är och hur svår
              den därför är att hantera även för det internationella samfundet.
            </seg>
            <seg n="58fe8601">
              Luciano Astudillo tar upp hur viktigt det är att den verifieringsprocess
              som vi bland annat deltar i och stöder har ett ramverk och att
              det är villkorat. Det är viktigt att ha de skilda delarna klara
              för sig. Det är viktigt att skilja på förhandlingarna mellan regeringen
              och paramilitärerna å den ena sidan och en oberoende internationell
              verifikation å den andra sidan.
            </seg>
            <seg n="f09b0979">
              Sveriges och EU:s villkor för att ge ett utvidgat stöd när det
              gäller processen för avväpning, demobilisering och återanpassning,
              det som kallas DDR, är att det finns villkor för hur det ska gå
              till. Det måste finnas ett juridiskt ramverk som är nationellt
              förankrat och internationellt acceptabelt. Det var det som Björn
              Hamilton syftade på i sin inledning, förstår jag. Jag delar helt
              uppfattningen att det måste ha en sådan nivå vad gäller rättssäkerhet
              och krav på icke straffbarhet att det är acceptabelt internationellt
              sett.
            </seg>
            <seg n="03672cb0">
              Det viktiga här är att ett beslut kommer till stånd och att regeringen
              och parlamentet gör allt som står i deras makt för att få ett
              juridiskt ramverk till stånd så att det kan träda i kraft. Det
              är då det skapas förutsättningar för omvärlden att gå in och ge
              mer stöd till DDR-processen.
            </seg>
            <seg n="855a862c">
              Hittills har vi bara kunnat vara aktiva i det som kallas verifieringsprocessen.
              Det är bara en kontrollinsats, för att kontrollera om de fredsuppgörelser
              som har gjorts på sina håll efterlevs. Det är ju inte tillfyllest
              för att man verkligen ska få i gång en process som så småningom
              kan leda till att konflikterna och det ohyggliga våldet upphör.
            </seg>
            <seg n="c61c589c">
              Jan Lindholm tar upp frågan om ambassadör på plats. Jag hoppas
              snart ha en lösning. Det blev en olycklig situation. Den som tillträdde
              som ambassadör blev av personliga skäl tvungen att hoppa av, men
              vi har snart en lösning på gång.
            </seg>
            <seg n="43fb0d2c">
              Birgitta Sellén tar upp MR-kontoret och dess situation. Sverige
              deltar för närvarande aktivt i EU:s arbete med att åstadkomma
              ett bra ordförandeuttalande i MRK som uppmanar Colombias regering
              att implementera MR-kontorets rekommendationer.
            </seg>
            <seg n="08e6e702">
              EU har förberett ett uttalande om Colombia som i fredags överlämnades
              till den colombianska delegationen. Sverige har särskilt verkat
              för en stark text som uttalar oro för MR- och IHR-situationen,
              som stöder FN:s MR-kontor i Bogotá och understryker vikten av
              att Colombias regering genomför kontorets och MRK:s rekommendationer.
            </seg>
            <seg n="b3b6c6f5">
              När det gäller vapnen är naturligtvis det enda sättet att verkligen
              få till stånd en minskning av vapnen att DDR-processen kommer
              i gång, och därför är det också viktigt att det legala ramverket
              kommer till stånd.
            </seg>
            <seg n="fb4404c5">
              Alice Åström tar särskilt upp kvinnornas situation, och jag kan
              bara instämma i att det är en viktig fråga i sammanhanget.
            </seg>
          </u>
          <note type="speaker" n="edc4210b">
            Anf. 68 LUCIANO ASTUDILLO (s):
          </note>
          <u who="unknown" xml:id="i-17d778342a9fa262-22" n="1a4da73c">
            <seg n="c88911fb">
              Herr talman! Låt mig kort säga något om det svenska stödet så
              att det inte blir några missuppfattningar. Det som många civila
              organisationer uttryckte var att just det stöd som Sverige gick
              in med i verifieringsprocessen de facto uppfattades som en indirekt
              legitimering av demobiliseringsprocessen. Det var den kritik som
              kom fram.
            </seg>
            <seg n="4b7b5509">
              Det är ett bra initiativ som Uribe tagit att faktiskt försöka
              få till stånd fredsförhandlingar med en av de stora våldsverkarna
              i landet, de paramilitära grupperna, och jag tycker att det är
              helt rätt av Uribe att bekämpa de terrorgrupper som finns i landet.
              I det arbetet ska Uribe ha stöd. Samtidigt är det oerhört viktigt
              att det finns ett juridiskt ramverk. Jag kan dock tycka att det
              hela sker lite grann bakvänt. Först börjar man demobilisera, och
              sedan försöker man komma fram med hur straffen ska vara och så
              vidare. Man kan tycka att ordningen egentligen borde vara den
              omvända.
            </seg>
            <seg n="68eef466">
              När det gäller den demokratiska utvecklingen i landet tycker
              jag att där finns mycket positivt. Colombia är en relativt väl
              fungerande demokrati, och landet har tagit flera steg i positiv
              riktning. För mig som socialdemokrat är det oerhört positivt att
              en demokratisk vänster för första gången på länge får lov att
              verka i landet utan att bli avrättad, attackerad, mördad eller
              kidnappad. Borgmästaren i huvudstaden Bogotá tillhör till exempel
              samma International som vi socialdemokrater. Det ger en positiv
              signal, och Colombia ska ha stöd och uppmuntran för att man skyddar
              dem som engagerar sig politiskt.
            </seg>
            <seg n="d4e07d9a">
              Det är också positivt att flera av de borgmästare som tidigare
              inte kunde verka i sina kommuner, utan i stället fick styra från
              centralorten i regionen, nu kunnat återvända för att styra de
              kommuner där de blivit valda.
            </seg>
            <seg n="ad9f0c02">
              Samtidigt finns det tecken som pekar åt andra hållet. I det förra
              presidentvalet var valdeltagandet det hittills lägsta. Det fanns
              regioner där så lite som 9 % deltog i valet. Att de inte kunde
              delta berodde till stor del på konflikten. Internflyktingsituationen
              gjorde att många inte hade möjlighet att rösta, och i så många
              som 300 av landets 1 098 kommuner fanns endast en kandidat som
              ställde upp i borgmästarvalet. Än i dag finns många hot, både
              indirekta och direkta, mot politiskt verksamma människor. Det
              är delvis anledningen till dessa siffror.
            </seg>
            <seg n="40c7b5db">
              Jag vill ta upp en annan viktig faktor, som jag också tagit upp
              i min interpellation. Det handlar om att ha ett val som övervakas
              internationellt, att erbjuda det nu när Colombia är öppet och
              vill ha internationell närvaro i landet. Det kommer att hållas
              presidentval 2006, och under presidentvalsprocessen har man i
              landet arbetat på en konstitutionell förändring som eventuellt
              innebär att Uribe, mot den rådande konstitutionen från 1991, åter
              ska kunna kandidera. Det har varit en mycket infekterad debatt,
              där egentligen hela oppositionen motsatt sig den förändringen
              av konstitutionen. Sannolikt kommer den dock att gå igenom.
            </seg>
            <seg n="651a7c1a">
              Jag vill avsluta med en fråga. EU har, som sagt, diskuterat frågan
              om internationella valövervakare. Två gånger har man sagt att
              det inte är lämpligt. Varför inte ha det denna tredje gång?
            </seg>
          </u>
          <note type="speaker" n="a1accda8">
            Anf. 69 JAN LINDHOLM (mp):
          </note>
          <u who="jan_lindholm_47d961" xml:id="i-aac571be79770e66-1" n="175ec14b" next="i-f85ce98ece683276-1">
            <seg n="f059d09c">
              Herr talman! Bland många organisationer och människor som vi
              mötte i Colombia fanns en tydlig oro för att den pågående demobiliseringsprocessen
              snarare kunde bli en form av legalisering av paramilitarismen
              som fenomen i stället för ett avskaffande av den. Det är mot den
              bakgrunden, risken för att själva fenomenet paramilitarism legaliseras
              och konserveras, som jag ställde min fråga som jag fortfarande
              egentligen inte fått något svar på. Jag frågade om regeringen
              har några avsikter att inom ramen för till exempel FN och EU ta
              nya initiativ för att stärka kampen mot den nya typen av illegala
              globala nätverk som vuxit fram i den paramilitära narkotikainspirerade
              kulturen. Det är en väldigt viktig fråga, för den spiller över
              på alla samhällen i världen.
            </seg>
            <seg n="9039c44f">
              En del av detta har utrikesministern redan pekat på, alltså att
              processen måste få en form där man har internationellt godtagbara
              nivåer på straff och dylikt. Verkligheten är dock den att straffrihet
              för brott mot internationell humanitär rätt och brott mot mänskliga
              rättigheter håller på att bli norm. Därför är det oerhört viktigt
              att det internationella engagemanget till stöd för den här processen
              väldigt tydligt och väldigt snabbt visar att så får det inte gå
              till. Med en kraftigt ökad militär kontroll kan lugnet på ytan
              vara en chimär. Så uppfattar jag att det är. Vi har också fått
              tydliga signaler om att utvecklingen just nu går bakåt.
            </seg>
            <seg n="a4033e3e">
              De interpellationer som vi nu behandlar pekar på olika saker:
              övergrepp mot kvinnor och barn, tvångsrekrytering av soldater,
              narkotikahandel, trafficking , allvarliga brister i demokratin,
              narkotikafinansierade rövarband som kontrollerar lokala val, institutioner
              och dylikt. Det finns alltså många problem.
            </seg>
            <seg n="5d6e1cf6">
              Efter den resa som vi gjorde kan vi emellertid konstatera att
              Colombia också är ett oerhört rikt land med väldiga naturtillgångar
              och en ekonomi som växer. Jag slogs av att där finns en fantastisk
              natur, en fantastisk miljö, med ett oerhört fint klimat. Man har
              en lång formell demokratisk historia bakom sig, även om det finns
              brister i den. Man har ett bra utbildningsväsende. Den del av
              samhällets invånare som har möjlighet att ta del av den har alltså
              hög kvalitet på sin utbildning.
            </seg>
            <seg n="294200a7">
              Samtidigt är klyftorna stora, såsom de ofta är i samhällen med
              denna typ av problem. De 64 % som lever under fattigdomsgränsen
              har det mycket svårt. Även sådana problem finns att tackla, förutom
              de demokratiska problemen.
            </seg>
            <seg n="014b5d63">
              Dessa problem är inte endast nationella, utan vi är en del av
              dem. Narkotikans makt är beroende av att det finns avnämarländer.
              Det gäller handeln med narkotika, med kvinnor och så vidare. Därför
              har världssamfundet ett tungt och tydligt ansvar att se till att
              någonting händer. Jag tar tacksamt emot det som sägs i svaret,
              nämligen att Sveriges uppfattning är att problemet måste lösas
              från två håll. Det gäller dels att stoppa efterfrågan, dels att
              erbjuda alternativ. Så ser även jag på det.
            </seg>
            <seg n="dca61cfb">
              På vilket sätt försöker Sverige realisera den linjen i internationella
              sammanhang såsom EU och FN?
            </seg>
          </u>
          <note n="75ebaebf">
            Anf. 70 BIRGITTA SELLÉN (c):
          </note>
          <u who="jan_lindholm_47d961" xml:id="i-f85ce98ece683276-1" n="175ec14b" prev="i-aac571be79770e66-1">
            <seg n="a0cb3b60">
              Herr talman! Vi vittnar alla om att befolkningen i Colombia ofta
              lever under förhållanden som inte överensstämmer med FN:s krav
              på mänskliga rättigheter. Speciellt besvärligt upplevde jag att
              det var för urbefolkningen indianerna och afrocolombianerna. Vi
              mötte dem och talade med dem. Djupt inne i hjärtat finns en stark
              känsla av medlidande och sorg, vilket satt sina spår. Och som
              utrikesministern också säger är det bara på plats man kan uppleva
              och känna detta. Det är därför en rikedom att ha fått vara där,
              att ha fått krama kvinnorna som berättade, att ha gråtit tillsammans
              med dem över deras tragiska berättelser. Det är ett minne jag
              kommer att bära med mig resten av livet.
            </seg>
            <seg n="d8ead4b5">
              Förutom den rädsla de känner för att gerillarörelser ska komma
              och kriga, beslagta mark, våldta kvinnor och unga flickor och
              så vidare drabbas deras barn också av att de inte kan få den skolgång
              som de har rätt till. I byn som vi besökte hade 1 400 flyktingar
              tagit sin tillflykt. Var skulle de bo? Jo, i skolan naturligtvis.
              Det fanns inte så många andra ställen där de kunde bo.
            </seg>
            <seg n="5e4f8558">
              Skolgången i djungeln har förutom det jag nu beskriver ett stort
              problem. Regeringen har nämligen fattat ett beslut om att det
              bara ska finnas utbildade lärare i landets skolor. Det är ett
              mycket bra förslag. Det är en tanke som jag önskar kunde vara
              realiserbar. Men i praktiken fungerar det inte där, och det gör
              det inte heller i vårt eget land. Det vet vi.
            </seg>
            <seg n="9482fc79">
              Därför kan man behöva ha unga människor som har en gymnasieutbildning
              som vikarierar som lärare. Eftersom det i dag saknas lärare i
              Colombia innebär det att det framför allt är i djungeln och i
              annan glesbygd som barnen inte får den skolgång som de har rätt
              till.
            </seg>
            <seg n="3bd3f0bc">
              Jag lyfte den frågan när vi träffade president Uribe. Han berättade
              om allt som de försöker göra nu för ungdomarna och barnen i skolan.
              Han sade att det var ett problem som man kanske måste åtgärda.
              Jag hoppas innerligt att man kommer att göra det.
            </seg>
            <seg n="90999e92">
              Om det är ord som kommer att förverkligas vet jag inte. Men det
              kanske skulle hjälpa om utrikesminister Laila Freivalds trycker
              på i den här frågan. Det gäller vikten av att barnen får skolgång.
              Det tillhör de mänskliga rättigheterna.
            </seg>
            <seg n="0064c34d">
              Jag hade i min interpellation lyft just den frågan. Det känns
              väldigt bra att utrikesministern talar om att det sker påtryckningar
              från svensk sida inom EU. Det är bra att det pågår ett arbete
              och att ett uttalande har skickats i väg.
            </seg>
            <seg n="faa46e88">
              Det är viktigt att landet så snart som möjligt kan få leva under
              normala förhållanden. Det är precis som andra har sagt här. Det
              är ett oerhört, otroligt vackert land. Det kan bli ett mycket
              populärt turistland.
            </seg>
          </u>
          <note type="speaker" n="417ea73c">
            Anf. 71 CHRISTER WINBÄCK (fp):
          </note>
          <u who="christer_winback_f8394e" xml:id="i-46bb170f54be99be-1" n="3941fdb6">
            <seg n="ef6a2483">
              Herr talman! Jag kan hålla med om det som utrikesministern sade.
              Resan till Colombia som många av oss gjorde gav oss intryck på
              plats som vi inte hade fått om vi inte hade åkt dit. Som Birgitta
              Sellén nämnde var det många starka intryck. Det var bland annat
              positiva intryck. Det var ett vackert land och mycket att se.
              Men det var också negativa intryck av kränkningar och andra saker.
            </seg>
            <seg n="94858d1e">
              Vi såg väldigt många vapen. Vi såg militärer beväpnade med tunga
              vapen. Vi såg också tungt beväpnade poliser. När FN år 2001 genomförde
              en första internationell konferens om den illegala handeln med
              lätta vapen, där bland annat en colombian satt ordförande, antogs
              en politiskt bindande handlingsplan. Parlamentens roll som lagstiftande
              organ var en av de punkter som lyftes fram i arbetet mot den fortsatta
              spridningen av lätta vapen liksom också vikten av det civila samhället.
            </seg>
            <seg n="27f19c4b">
              Det svenska engagemanget i Colombia beträffande lätta vapen ställer
              en rad utmaningar. Utrikesministern nämnde DDR Disarmament, Demobilization
              and Reintegration. Den militära vapenproduktionen kan vara ett
              bekymmer. Hur ser den svenska regeringen på detta?
            </seg>
            <seg n="1e2cff46">
              Utrikesministern gled lite grann förbi, om jag nu får använda
              det uttrycket, frågan om lätta vapen. Jag kände att vi inte fick
              några konkreta svar om vilka åtgärder Sverige avser att vidta
              för att vi ska få ett inflytande och ta ansvaret att hjälpa Colombia
              med bekymret med lätta vapen.
            </seg>
            <seg n="efb2fcf3">
              Det är ett vackert land. Jag anser att vi ska göra vad vi kan
              för att stödja det. Jag vill gärna tillbaka till landet. Jag hoppas
              att vi har kommit bra mycket längre i åtgärderna mot problemet
              med lätta vapen nästa gång jag kommer till landet.
            </seg>
          </u>
          <note type="speaker" n="a76ca33c">
            Anf. 72 ALICE ÅSTRÖM (v):
          </note>
          <u who="alice_astrom_5d697c" xml:id="i-2282f81e7eec8076-1" n="b464aa3d">
            <seg n="a7d4120f">
              Herr talman! Som det ofta är i krig och konflikter är det männen
              som krigar. Det är också männen som nu ska försöka skapa fred
              och ska föra fredssamtalen, de samtal som förs mellan regeringen,
              paramilitären och Farcgerillan. Det sker utan kvinnornas deltagande
              i en fredsprocess. Det är nödvändigt att det kommer i gång för
              att få ett stabilt land.
            </seg>
            <seg n="cdbc61a5">
              Som i så många konflikter runtomkring i världen är det nödvändigt
              att man ingriper mot de brott som sker mot kvinnor just i syfte
              att kränka och att kontrollera områden. Det handlar om det sexualiserade
              våldet, massvåldtäkterna. Det måste också räknas in i de uppgörelser
              som görs.
            </seg>
            <seg n="9ac8a5c2">
              Det är därför viktigt att man lyfter fram kvinnors situation
              inte bara i Colombia utan överallt. Tittar man på Colombia har
              regeringen ändå undertecknat konventioner. Det gäller säkerhetsrådets
              resolution 1325, som jag tog upp tidigare. Den rör kvinnors roll
              i konflikter. Det är viktigt att kvinnorna nu kommer med i fredsprocessen.
            </seg>
            <seg n="672a4714">
              Där sade utrikesministern i svaret att Sverige kommer att stödja
              just arbetet för resolution 1325. Det är oerhört viktigt att man
              följer upp det med tekniskt bistånd för ge möjlighet att följa
              implementeringen av resolution 1325.
            </seg>
            <seg n="74a1ed51">
              Det är också viktigt att man lyfter upp att Romfördraget har
              ratificerats av Colombia. Även i Romfördraget finns det ett kapitel
              som handlar om gender. Där sägs att brott mot kvinnor är brott
              mot mänskligheten, och våldtäkter räknas också in bland brotten
              i Romfördraget. Det är viktigt att även de frågorna tas upp i
              fredsprocessen och i de krav man ställer på Colombia.
            </seg>
            <seg n="c4efce40">
              Oavsett vilken fredsprocess som man kommer att inleda är det
              viktigt att man tar hänsyn till de aspekterna och att kvinnorna
              nu får vara med om återuppbyggnaden och uppleva ett tryggare Colombia.
              Det kommer att kräva att kvinnorna får sin rätt och sin plats
              i samhället.
            </seg>
          </u>
          <note type="speaker" n="50e3649e">
            Anf. 73 BJÖRN HAMILTON (m):
          </note>
          <u who="bjorn_hamilton_019a00" xml:id="i-70a22be864c4a549-1" n="60058fac">
            <seg n="de821810">
              Herr talman! Jag tänkte upprepa min fråga till utrikesministern
              som jag ställde i min interpellation. Vilka åtgärder avser utrikesministern
              att vidta för att klargöra att ett fortsatt stöd till demobiliseringsprocesserna
              är avhängigt ett godtagbart ramverk som utgår från internationell
              godtagbar minimistandard i fråga om straff för brott mot de mänskliga
              rättigheterna?
            </seg>
            <seg n="e82e0ae0">
              Med andra ord och kort uttryckt kan det sägas: Först lag, sedan
              process. Det känns väldigt omvänt för mig att man först processar
              och sedan kommer efter med lagen och den lagstiftning som ska
              fälla de eventuella brottslingar som man har fångat in. Det ligger
              väldigt långt ifrån svensk rättspraxis att hantera problemen på
              det sättet. Det var egentligen min fråga.
            </seg>
            <seg n="706f4d45">
              Sverige beslutade år 2004 om ett mindre, tekniskt och ekonomiskt
              stöd till OAS verifieringsmission. Det stödet som löper ut nu
              i augusti år 2005 har kritiserats av Human Rights Watch. De menar
              att alla givarländer ska hålla inne med stöd så länge inte garantier
              finns för att paramilitarismen nedmonteras i sin helhet, garantier
              ges för att straffrihet inte ska ges och att offrens rättigheter
              tillvaratas. Det ska finnas ett juridiskt ramverk för hur man
              ska hantera situationen.
            </seg>
            <seg n="dd0d430a">
              Samtidigt är den officiella svenska ståndpunkten att det juridiska
              ramverket är helt centralt för processens möjligheter att lyckas.
              Det är en ståndpunkt som jag till fullo delar. Därför borde Sveriges
              engagemang koncentreras ytterligare till att verka för att ett
              av FN godtagbart juridiskt ramverk kommer till stånd.
            </seg>
            <seg n="7609a36d">
              Vi borde avvakta med ytterligare stöd till OAS eller till någon
              annan instans som arbetar med den omtvistade nu pågående demobiliseringsprocessen.
              Likväl väljer regeringen till skillnad från i många andra länder
              att inte sätta press på Colombia genom att avvakta med allt stöd
              till processen till dess att ramverket är klart och färdigt.
            </seg>
          </u>
          <note type="speaker" n="984d1746">
            Anf. 74 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-23" n="9feff33d">
            <seg n="3038083a">
              Herr talman! Luciano Astudillo och Björn Hamilton tar upp samma
              fråga, nämligen att det borde finnas ett juridiskt ramverk för
              demobiliseringsprocessen innan man över huvud taget är där även
              i stödet till OAS. Självklart vore det bra om det redan fanns
              ett juridiskt ramverk på plats. Det är det som vi försöker få
              colombianska regeringen och parlamentet att få till stånd. Det
              är ett krav från vår sida att vi inte kommer att ge stöd till
              demobiliseringsprocessen förrän det finns på plats. Men vi skulle
              vilja det därför att den är nödvändig för att vi ska kunna hantera
              den här konflikten och få slut på allt det våld som finns.
            </seg>
            <seg n="2e5bb334">
              Men eftersom samtal mellan regeringen och paramilitärerna redan
              pågår vi kan inte komma ifrån det faktum att de redan pågår, och
              det träffas överenskommelser och även om inte ramverket finns
              där för demobiliseringsprocessen som sådan och vårt stöd för den
              inte kan finnas där måste vi också ge stöd för att kunna verifiera
              det som de facto sker på marken. Det är faktiskt viktigt. Jag
              delar inte Björn Hamiltons uppfattning att vi ska avvakta med
              ytterligare stöd till OAS i väntan på att det finns ett ramverk
              för demobiliseringsprocessen. Jag delar alltså inte den uppfattningen
              utan tror att det är viktigt att vi finns på plats för att kontrollera
              vad som sker på marken.
            </seg>
            <seg n="dc74b002">
              Sedan gäller det den fråga som Luciano Astudillo ställer varför
              EU inte ställer upp med valövervakning. Den frågan har varit uppe
              och diskuterats inom EU inför de senaste två valen. Slutsatsen
              har blivit att EU inte ska kunna bidra med någonting genom en
              valövervakning. Det har alltså inte varit möjligt att få politisk
              enighet kring frågan. Det har att göra med att det nuvarande valsystemet
              i Colombia är i stort behov av reformering. Ett mindre svenskt
              stöd utgår faktiskt till det interamerikanska institutet för mänskliga
              rättigheter och dess arbete med stöd till reformering av valsystemet
              i Colombia.
            </seg>
            <seg n="d0b2bccc">
              Jan Lindholm pekar på att det är ett rikt land med stora klyftor.
              Den aspekten tycker jag att det är väldigt viktigt att lyfta fram,
              särskilt som Birgitta Sellén också pekar på behovet av att inte
              minst ge barnen möjlighet att gå i skola. Det finns en rad sociala
              frågor som behöver omhändertas i Colombia. Det finns också ekonomiska
              förutsättningar för landet att göra det; man måste använda sina
              egna resurser. Men naturligtvis lever man under svåra förhållanden.
              Likafullt är det viktigt att omvärlden också ställer krav på Colombias
              regering och myndigheter att säkerställa befolkningens möjligheter
              till utbildning och omvårdnad sjukvård och annat sådant även under
              de förutsättningar som föreligger i landet.
            </seg>
            <seg n="f2d64f9e">
              Christer Winbäck tar återigen upp frågan om vapen. Till honom
              vill jag bara säga att Sverige stöder FN:s handlingsplan, som
              framförhandlades under colombianskt ordförandeskap, och arbetar
              på olika sätt för att hjälpa till med att förverkliga konkreta
              initiativ inför nästa års stora konferens om små och lätta vapen.
            </seg>
            <seg n="de474944">
              Sverige fäster stor vikt vid att det normativa arbetet på det
              internationella planet drivs framåt här. Inom EU har Sverige aktivt
              medverkat till att ta fram ett gemensamt synsätt som vägledning
              för förhandlingarna inom FN:s ram om ett internationellt instrument
              och om identifiering och spårning av små och lätta vapen.
            </seg>
            <seg n="c9986eb6">
              Alice Åström återkommer till frågan om kvinnorna. Jag kan inte
              annat än hålla med om att det är en oerhört viktig fråga. Men
              jag vill också säga att kvinnors situation och kvinnors rätt i
              internationella sammanhang faktiskt är en svensk profilfråga.
              Sverige har varit en av de mest pådrivande medlemsstaterna i FN
              när det gäller att implementera resolution 1325. Genom en dialog
              med den colombianska regeringen uppmärksammar vi det och uppmuntrar
              till implementering.
            </seg>
          </u>
          <note type="speaker" n="9e36afee">
            Anf. 75 LUCIANO ASTUDILLO (s):
          </note>
          <u who="unknown" xml:id="i-17d778342a9fa262-24" n="1a4da73c">
            <seg n="74f16042">
              Herr talman! Avslutningsvis vill jag tacka utrikesministern för
              att hon har deltagit i den här debatten.
            </seg>
            <seg n="29f073dc">
              När det, helt kort, gäller vårt stöd till verifieringsprocessen
              tycker jag att det är rimligt. Vi ska vara med. Det pågår samtal,
              och kan vi ge stöd där är det oerhört positivt.
            </seg>
            <seg n="cf6a001a">
              Uribe har till de olika illegala militära krafter som finns i
              landet satt upp ett enda krav för att inleda förhandling, och
              det är eldupphör, att de ska sluta med sina fientligheter. Det
              har paramilitärerna en massa gånger brutit mot sedan samtalen
              påbörjades. Det är det som vi vill verifiera. Vi ser ju hur man
              gång på gång bryter mot det enda krav som presidenten själv satt
              upp för att förhandla. Den här verifieringsprocessen i sig blir
              inte tillräckligt meningsfull, kan jag tycka, om vi inte går in
              och säger: Hallå där! Vad är det som pågår? Har ni inte själva
              satt upp minimikraven för att en förhandling över huvud taget
              ska komma till stånd?
            </seg>
            <seg n="1280fd1f">
              Sedan har vi detta med internationella övervakare. Ja, att det
              finns olika linjer i EU är väl inte första gången, liksom att
              man har olika syn. Men vi har varit spjutspetsen när det gällt
              att se till att en fredlig lösning kommer till stånd och att se
              till att den demokrati som ändå finns i Colombia får blomstra.
              Vi var med i fredsförhandlingarna under den förra presidentens
              tid, och vi var med under den tid då Londondeklarationen och G
              24 bildades. Nu tycker jag att Sverige som land inom ramen för
              EU ska säga: Ja, vi ska driva linjen att faktiskt vara där och
              se till att nästa val i Colombia blir så demokratiskt som möjligt,
              inom ramen för den konflikt som finns där.
            </seg>
          </u>
          <note type="speaker" n="78c03d10">
            Anf. 76 JAN LINDHOLM (mp):
          </note>
          <u who="jan_lindholm_47d961" xml:id="i-aac571be79770e66-2" n="175ec14b" next="i-f85ce98ece683276-2">
            <seg n="b1297e38">
              Herr talman! Jag konstaterar att jag ännu inte har fått svar
              på någon av mina två frågor, dels om nya sätt att bekämpa de illegala
              nätverken, de interglobala nätverken, dels om hur man avser att
              agera för att verkligen följa upp det som utrikesministern talar
              om som två olika sätt detta med att jobba från två olika håll.
            </seg>
            <seg n="dea06016">
              Jag förstår att det är väldigt svårt att svara på den typen av
              frågor, så där kan man kanske inte förvänta sig så mycket. Jag
              vill bara fylla på det som Luciano sade och säga att jag uppfattar
              väldigt tydligt att pågående samtal riskerar att legalisera paramilitarismen
              som en samhällsfunktion så att säga.
            </seg>
            <seg n="dd5f7a91">
              Men jag vet också att Colombias regering månar mycket om relationen
              till Sverige. Av alla de representanter för olika organisationer
              som vi träffade uppfattade jag att stora delar av det colombianska
              samhället är väldigt måna om relationerna till Sverige. Jag tror
              att de lyssnar det är nog väldigt viktigt vad Sverige gör. Men
              självklart måste Colombia självt lösa de flesta av de här problemen.
            </seg>
            <seg n="74128ffb">
              Jag ser dock det hela så att vi mera måste arbeta för ett ökat
              internationellt, globalt, arbete mot de globala brottsliga nätverken.
              Det handlar då om narkotika, kvinnohandel, penningtvätt, utpressning,
              sedelförfalskning och alla sådana moment. För att vi ska komma
              till rätta med sådant krävs det ett större samarbete internationellt.
              Sedan måste vi också på något sätt hjälpa till så att vi under
              den här processen får någonting annat än bara en militär uppbyggnad.
              Det måste också komma till moment som gör att vi får sociala,
              kulturella och ekonomiska reformer. De kraven måste finnas med
              för att vi ska nå fram.
            </seg>
          </u>
          <note n="75ff9b8b">
            Anf. 77 BIRGITTA SELLÉN (c):
          </note>
          <u who="jan_lindholm_47d961" xml:id="i-f85ce98ece683276-2" n="175ec14b" prev="i-aac571be79770e66-2">
            <seg n="edb047dd">
              Herr talman! Jag tolkar ministerns svar om barnens rättigheter
              positivt och litar nu på att utrikesministern på möten med EU,
              FN och colombianska företrädare lyfter fram kravet, rättigheterna,
              när det gäller skolutbildningen.
            </seg>
            <seg n="a07a8be3">
              Vi har här talat en del om demobiliseringsprocessen. Jag reagerar
              lite grann på siffrorna i ministerns svar. Det står där att 4
              000 vapen har lämnats in under den demobiliseringsprocess som
              pågår. Är den siffran rätt det skulle det vara väldigt intressant
              att veta eller mörkar regeringen? President Uribe säger till oss
              att 11 600 vapen har lämnats in. Det är en väldig skillnad mellan
              4 000 och 11 600. Naturligtvis låter siffran 11 600 som vi fick
              höra betydligt bättre än, om det nu råkar vara sant, siffran 4
              000. Det skulle alltså vara intressant att få information där.
            </seg>
            <seg n="530d4a7e">
              Narkotikan har vi också talat om här i dag. Odlingen av koka
              är, som vi vet, ett stort problem. 80 % av det kokain som säljs
              runtom i världen kommer från Colombia.
            </seg>
            <seg n="67e1b21f">
              Bönderna har en besvärlig situation. De tvingas att och hotas
              med att de måste odla koka. De måste få tillbaka sin jord och
              odla vad de vill, inte vad de tvingas till. Dessutom förstörs
              markerna i dag av att man flygbesprutar dem. Bönderna försöker
              varva odling av koka med matproduktion för att förhindra flygbesprutning,
              men det hjälper inte. Snarare blir det större områden som besprutas.
              Där skulle jag vilja att man gör någonting. Jag hoppas att ministern
              lyfter upp de här problemen inom EU och FN.
            </seg>
            <seg n="4b4aac2c">
              Allra sist vill jag passa på att tacka Diakonia för det fantastiska
              arbete de gjort med vårt program. Jag vill tacka Colombias ambassadör,
              som har varit mycket vänlig mot oss och gett oss mycket information
              både före och efter vår resa. Tack också till utrikesministern
              för det engagemang som jag känner finns.
            </seg>
          </u>
          <note type="speaker" n="fa1e17ef">
            Anf. 78 CHRISTER WINBÄCK (fp):
          </note>
          <u who="christer_winback_f8394e" xml:id="i-46bb170f54be99be-2" n="3941fdb6">
            <seg n="8711109a">
              Herr talman! Utrikesministern hänvisar angående vad Sverige avser
              att göra till att man kommer att lägga fram frågan för den FN-konferens
              som ska äga rum under nästa år. Vi får väl avvakta och se vad
              den svenska delegationen kommer att framföra. Vi kommer med intresse
              att bevaka den frågan i fortsättningen.
            </seg>
            <seg n="c2faaa19">
              Jag ser fram emot fortsatta debatter i detta ämne, och jag tackar
              för debatten så här långt. Jag känner att styrkan i engagemanget,
              som utrikesministern pratade om, är att vi som känner oss engagerade
              i den här frågan är från så pass många partier. Det tycker jag
              är en fördel både för frågeställningarna och för den här debatten.
            </seg>
            <seg n="a529a056">
              Avslutningsvis vill jag tacka för debatten. Vi ledamöter som
              deltagit i den här interpellationsdebatten med utrikesministern
              tänker ta en kopp kaffe efteråt. Jag tänkte fråga om utrikesministern
              och Colombias ambassadör vill följa med på den koppen kaffe så
              att vi kan ha en efterdiskussion. Vi kommer strax och hämtar ambassadören.
            </seg>
          </u>
          <note type="speaker" n="3f073769">
            Anf. 79 BJÖRN HAMILTON (m):
          </note>
          <u who="bjorn_hamilton_019a00" xml:id="i-70a22be864c4a549-2" n="60058fac">
            <seg n="16f56695">
              Herr talman! Jag ser fram emot kaffestunden.
            </seg>
            <seg n="3fea067b">
              Först lag, sedan process jag vill återkomma till det. Jag tycker
              att det är oerhört viktigt. Det har att göra med både vårt sätt
              att tänka och vårt sätt att agera i Sverige, och det borde gälla
              överallt. Vi måste värna om någon form av rättstrygghet.
            </seg>
            <seg n="ba0a8d42">
              Under de diskussioner som vi hade med olika representanter i
              Colombia hade vi bland annat ett långt samtal med vice presidenten.
              Han ville han var kanske rätt ensam ge paramilitären straffrihet.
              Det är sådana synpunkter och tankar som gör att man blir väldigt
              fundersam över var det här kommer att ända någonstans. Det är
              det som gör att många organisationer hävdar att man måste sätta
              press på den här processen. Min fråga var också hur regeringen
              såg på det.
            </seg>
            <seg n="c172906a">
              Jag kan väl, efter vår diskussion här, tycka att vi har ett gemensamt
              mål, utrikesministern och jag. Det är bara när det gäller medlet
              som det kanske skiljer lite grann. Jag tycker att det är bra att
              höra att man från regeringens sida ändå uppmärksammat problemen,
              vill komma till rätta med dem och vill stödja Colombia i det de
              håller på med. Colombia är ändå Sydamerikas äldsta demokrati och,
              som någon har sagt här, ett fantastiskt land, oerhört vackert
              och har oanade resurser bara man får ordning på de här problemen,
              som är mycket speciella för landet. Jag vill tacka för en intressant
              debatt.
            </seg>
          </u>
          <note type="speaker" n="7d495501">
            Anf. 80 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-25" n="9feff33d">
            <seg n="53ba344b">
              Herr talman! Jag måste få upprepa att jag inte tycker att det
              är meningslöst att delta i verifieringsprocessen, även om jag
              håller med om det principiella i först lag, sedan process. Men
              när det finns en verklighet kan man inte blunda för det, utan
              man måste acceptera att den är där. Dessutom är det, Birgitta
              Sellén, på grund av att vi deltar i verifieringsprocessen som
              vi kan säga att vi vet att det är 4 000 vapen. Det är antagligen
              fler, men det är vad vi har kunnat konstatera i samband med den
              kontrollmission som utförs. Det är ett exempel på värdet av det,
              men det finns också annat.
            </seg>
            <seg n="8073820e">
              När det gäller valövervakning tycker jag ändå att det stöd som
              vi ger till reformering av valsystemet, vilket vi ser som en nödvändighet,
              är ett sätt att föra den frågan framåt.
            </seg>
            <seg n="a8771e15">
              Jan Lindholm återkommer om de kriminella nätverken. Anledningen
              till att jag inte går närmare in på dem är att det är en något
              annan problematik, även om de är en del av problematiken i Colombia.
              Sverige stöder naturligtvis det FN-organ som arbetar mot internationell
              brottslighet. Det pågår ett mycket omfattande arbete internationellt
              för att bekämpa både illegal narkotikahandel och annan internationell
              kriminalitet, som också har bärighet på Colombia. Det här är en
              fråga där justitieministern säkert skulle kunna redovisa mycket
              noggrannare. Det gäller vad som sker till exempel inom EU:s ram
              och även i samarbetet mellan Colombia och Sverige.
            </seg>
            <seg n="dcb8fd91">
              Avslutningsvis: Tack för inbjudan till kaffe, men tyvärr har
              jag fler interpellationer att besvara.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="bbfe626a">
            11 § Svar på interpellation 2004/05:480 om de bortförda barnen
          </note>
          <note type="speaker" n="986327fc">
            Anf. 81 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-26" n="9feff33d">
            <seg n="d76dbc90">
              Herr talman! Annelie Enochson har i sin interpellation återkommit
              till frågan om vilka åtgärder jag avser att vidta så att föräldrar
              till bortförda barn får den hjälp som krävs för att få hem sina
              barn.
            </seg>
            <seg n="60da4387">
              Det är en angelägen uppgift för Utrikesdepartementet att bistå
              föräldrar vars barn blivit bortförda till ett annat land i samband
              med en vårdnadstvist. Det finns få frågor som är så svåra att
              hantera som dessa. Bakom varje enskilt fall finns människor med
              olika syn på barn, familj och samhälle. Den ökade rörligheten
              över gränserna har lett till att antalet vårdnadstvister med internationella
              inslag har ökat.
            </seg>
            <seg n="c6e01c87">
              Jag kan försäkra Annelie Enochson att jag och mina medarbetare
              inom UD och inom utrikesförvaltningen energiskt arbetar för att
              barn inte ska vara åtskilda från vårdnadshavare. Såväl i större
              internationella sammanhang som i enskilda ärenden hävdar vi barnets
              rätt med hänvisning till 1980 års Haagkonvention om de civila
              aspekterna på internationella bortföranden av barn och 1989 års
              FN-konvention om barnets rättigheter. När det gäller åtgärder
              för att hjälpa barn som bortförts till andra länder har Haagkonventionen
              generellt visat sig vara ett bra verktyg för att förebygga och
              motverka internationella bortföranden av barn. Konventionen bygger
              på samarbete och ömsesidigt förtroende för myndigheter i konventionsstaterna.
            </seg>
            <seg n="23294f44">
              Ärenden om bortförande till länder som inte är anslutna till
              Haagkonventionen är svårlösta, och handläggningstiden blir ofta
              lång. Men även i ärenden med länder som är med i Haagsamarbetet
              visar erfarenheterna att det kan ta mycket lång tid innan en lösning
              kan nås. Kvaliteten på rättsväsendena skiftar. Trots de omfattande
              ansträngningar som vi gör i dessa ärenden är det ibland svårt
              att nå fram till en lösning.
            </seg>
            <seg n="23b35a84">
              Den personal som handlägger dessa grannlaga och komplicerade
              ärenden besitter såväl den juridiska som den psykologiska kompetens
              som krävs för att med både kunskap och empati handlägga dessa
              ärenden. I varje enskilt ärende lämnar UD:s konsulära enhet och
              berörd ambassad eller konsulat omfattande stöd och hjälp till
              den drabbade föräldern. För varje enskilt ärende finns det en
              handläggare som har det huvudsakliga ansvaret och en som har ett
              andrahandsansvar.
            </seg>
            <seg n="c387329f">
              Jag har för avsikt att se till att den nuvarande höga kompetensen
              på handläggarna bibehålls, och jag ser för närvarande inget behov
              av någon ytterligare förstärkning.
            </seg>
            <seg n="fa74c511">
              Inkomstgränsen för rättshjälp är en generell begränsning, som
              alltså gäller alla typer av ärenden. Målet för rättshjälpen är
              att den ska ge bistånd till dem som annars inte skulle ha möjlighet
              att ta till vara sina rättsliga intressen.
            </seg>
          </u>
          <note type="speaker" n="ed97a16d">
            Anf. 82 ANNELIE ENOCHSON (kd):
          </note>
          <u who="annelie_enochson_4aff48" xml:id="i-3d05f188e1842342-0" n="ca7a3e4a">
            <seg n="d84987c8">
              Herr talman! En rättsstats trovärdighet visar sig genom det sätt
              varpå man tar till vara sina svagaste medborgare. Och vilka kan
              vara mer svaga än barn som berövats en av sina föräldrar genom
              att de bortrövats till annat land?
            </seg>
            <seg n="7faeff02">
              Det borde vara en rättsstats självklara mål att alla tillgängliga
              resurser sätts in för att se till att dessa barn kommer tillbaka
              till sitt hemland och till den förälder som har vårdnaden och
              är kvar i Sverige. Enligt uppgifter är 107 barn bortrövade från
              Sverige till annat land, varav de flesta finns i de länder som
              skrivit under Haagkonventionen.
            </seg>
            <seg n="9e21262e">
              Jag har fått tillåtelse från Annika Pezu att nämna hennes fall
              som ett exempel på hur illa det kan gå när UD inte gör rätt. Hennes
              dotter Konstadina har nu varit bortförd till Grekland sedan juni
              2003, i ett år och tio månader! Konstadina är folkbokförd och
              bor i Luleå, går i förskola där och har sin mor och halvbror kvar
              där. Hennes mor har ensam vårdnaden om Konstadina. Hon brukar
              på sommarloven åka till sin far i Grekland, och 2003 beslöt sig
              hennes grekiske far för att egenmäktigt hålla kvar Konstadina
              i Grekland.
            </seg>
            <seg n="8bf5fa83">
              Våren 2004 prövade för första gången grekisk domstol om Konstadina
              skulle lämnas ut enligt Haagkonventionen, och den grekiska domstolens
              dom var att flickan är grekiska. Trots otaliga bevis på dagisgång,
              läkarbesök, vaccination i Sverige och hyreskontraktet i Luleå
              motiverar den grekiska tingsrätten domen med att flickan ska ha
              bott hela sitt liv på Rhodos.
            </seg>
            <seg n="1326b167">
              Det allra senaste är att den grekiska centralmyndigheten förra
              veckan avslog Annika Pezus överklagande för att få dottern återförd
              till Sverige. Det kanske till och med är så illa att detta avslag
              inte går att överklaga. Detta är en rättsskandal, och det är en
              stor skam för UD att detta har gått så långt. Här har en kvinna
              litat på att ett svenskt medborgarskap skulle innebära att staten,
              UD, skulle hjälpa henne i en ytterst svår situation.
            </seg>
            <seg n="61ae2cc8">
              Enligt Haagkonventionen om bortförande eller kvarhållande av
              barn ska barnet för barnets skull skyndsamt återföras till sin
              vårdnadshavare. Om det därefter blir en vårdnadstvist ska den
              avgöras i det land där vårdnadshavaren bor, alltså Sverige. Inget
              av detta har hänt med åttaåriga Konstadina.
            </seg>
            <seg n="38f67b57">
              I en tidningsintervju om vilka påtryckningsmedel som ska till
              för att de bortrövade barnen ska komma hem snabbare svarade utrikesministern
              följande: Om inte ett land uppfyller Haagkonventionen så skulle
              jag kunna ta upp det med min kollega i det landet. Det är tänkbart.
            </seg>
            <seg n="05a76ca7">
              I en annan tidningsintervju svarade ansvarig chef för UD:s avdelning
              som arbetar med de bortförda barnen på frågan varför det tar så
              långt tid: Min erfarenhet är att det mest effektiva är att vår
              ambassad går upp till utrikesministeriet och påtalar för ansvariga
              chefer att det gått för lång tid. Det upplever jag som mest effektivt.
              En av huvudpunkterna är just att ärendet skall handläggas snabbt.
              Detta säger ansvarig chef. Varför gör man då inte detta?
            </seg>
            <seg n="795aab3f">
              Jag anser att UD kan arbeta mer effektivt och snabbare och är
              inte nöjd med det svar jag fått från utrikesministern, som varken
              vill förstärka kompetensen eller antalet på enheten för bortrövade
              barn. Det rör sig i alla fall om 107 svenska barn som är bortrövade.
            </seg>
            <seg n="1f40b039">
              Vidare vill jag ha svar på min fråga om föräldrar till bortrövade
              barn utan kostnad kan få hjälp med översättning av dokument av
              UD:s personal på plats.
            </seg>
            <seg n="e401bcc2">
              Jag vill också ha svar på hur utrikesministern ställer sig till
              mitt förslag om plikt för ansvarig handläggare att minst var fjortonde
              dag informera berörd förälder.
            </seg>
          </u>
          <note type="speaker" n="97237bd1">
            Anf. 83 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-27" n="9feff33d">
            <seg n="f9f1216c">
              Herr talman! Jag kan av naturliga skäl inte kommentera det ärende
              som Annelie Enochson redogjorde för. Men jag vill göra den allmänna
              kommentaren att vi naturligtvis inte kan intervenera i den rättsliga
              process som ägt rum i Grekland och som uppenbarligen ändå har
              skett i enlighet med konventionens föreskrifter, även om vi kanske
              ogillar den slutsats som domstolen har kommit fram till.
            </seg>
            <seg n="482071dd">
              Jag får en känsla av att Annelie Enochson har uppfattningen att
              UD och UD:s personal kan agera som ombud för en förälder som har
              förlorat sitt barn genom att det har förts bort. Jag måste understryka
              att det inte finns någon möjlighet för en myndighet att uppträda
              såsom ett ombud. Det viktiga är naturligtvis att UD:s konsulära
              enhet i Helsingfors och ambassader och konsulat runtom i världen
              ger den information som en förälder behöver för att kunna agera
              och ta till vara sin rätt, informerar om det rättsliga systemet
              och ger allt stöd i den formen som över huvud taget är möjligt.
            </seg>
            <seg n="5de45429">
              Jag är övertygad om att UD:s personal både här i Helsingfors
              och ute i världen sköter detta med högsta ambition. Jag vet dessutom
              att man inte bara gör det som man författningsmässigt är skyldig
              att göra, utan ofta gör man mycket, mycket mer än så. Man går
              långt utöver det egentliga uppdraget. Jag tycker att det är bra
              att man gör det när man finner det meningsfullt och ser att det
              finns en möjlighet att hjälpa en drabbad person, framför allt
              de barn som har blivit utsatta för en felaktig hantering.
            </seg>
            <seg n="6e34ed47">
              När det gäller översättningsfrågan är svaret att UD inte kan
              utföra en översättning åt myndigheten, eftersom vi inte uppträder
              såsom ombud, utan det måste ske en översättning som är godtagbar
              i den rättsliga process där den ska användas. Det måste parten
              själv ombesörja. Så är det i alla andra rättsliga sammanhang,
              och så är det även i detta sammanhang.
            </seg>
            <seg n="2bd56c44">
              Att införa särskilda regler om att information ska ges inom vissa
              tidsramar tror jag vore oerhört olämpligt och opraktiskt. Här
              handlar det naturligtvis om att information ska ges i enlighet
              med de behov som finns i ett ärende. Det kan ofta handla om information
              som ges varje dag under en period då det pågår ett intensivt arbete.
              Om ett ärende däremot ligger för rättslig prövning finns det ingen
              anledning att ge någon information förrän någonting förändras
              och det finns anledning att ge den informationen. Då är det självklart
              så att tjänstemännen vidarebefordrar den informationen.
            </seg>
          </u>
          <note type="speaker" n="4bbee4ef">
            Anf. 84 ANNELIE ENOCHSON (kd):
          </note>
          <u who="annelie_enochson_4aff48" xml:id="i-3d05f188e1842342-1" n="ca7a3e4a">
            <seg n="cf360117">
              När det gäller att UD inte kan vara ombud för de här barnen är
              det ändå så att UD kan agera oerhört kraftfullt i vissa fall,
              till exempel när det gäller bortförda vuxna personer. I fallet
              med Guantánamofången Mehdi Ghezali kunde UD uttala sig både högt
              och brett och ligga på USA:s utrikesdepartement och kräva frigivning.
              Varför kan man då inte vara lika kraftfull när det gäller dessa
              svenska försvarslösa barn som är bortrövade?
            </seg>
            <seg n="26ef32db">
              När det gäller översättning tror jag att om det är 2 500 anställda
              på UD och fyra av dem sysslar med bortrövade barn, så måste det
              på alla ambassader och generalkonsulat finnas folk som kan hjälpa
              till med översättning. Det är inte så att översättningarna behöver
              ha en juridisk giltighet, utan det kan möjligtvis advokaten gå
              igenom när man väl har kommit så långt. Men ofta behöver man hjälp
              med att ta reda på vad som sägs i landet, var barnet befinner
              sig och vad som händer. Därför har jag väldigt svårt att förstå
              att man inte kan få hjälp av landets ambassad när det ändå finns
              så många som 2 500 personer på UD.
            </seg>
            <seg n="297ee3ba">
              Jag har ett exempel på ett barn som blev bortfört till Spanien.
              Mamman var tvungen att ha en advokat i Spanien, en i Schweiz och
              en i Sverige. Det är klart att sådant ruinerar dessa mödrar ofta
              är det mödrar till på köpet när de är i en väldigt svår situation
              där de inte har sina barn nära sig.
            </seg>
            <seg n="6e2ca082">
              Jag har lite svårt att första att det inte går att göra så. Vad
              jag förstår är det utrikesministern som bestämmer på UD och skulle
              kunna se till att det blir möjligt.
            </seg>
            <seg n="305ab60a">
              Nej, jag anser att UD:s primära uppgift är att hjälpa svenskar
              i nöd utomlands, och då speciellt de yngsta. Därför undrar jag
              om det här med informationsplikten. Utrikesministern säger att
              ibland ges information varje dag och ibland inte. Den erfarenhet
              jag har av de mödrar som jag pratat med är att det går väldigt
              lång tid innan de får information och att de inte meddelas om
              inget händer. Men även om inget händer vill man veta det också.
              Även då ska man få hjälp med att få den informationen.
            </seg>
          </u>
          <note type="speaker" n="b03adafd">
            Anf. 85 GÖRAN LINDBLAD (m):
          </note>
          <u who="goran_lindblad_cb988e" xml:id="i-8277811af85fc31b-0" n="8bd1322f">
            <seg n="f3c7e784">
              Herr talman! Nu, Laila Freivalds, står vi här igen och diskuterar
              bortförda barn. För cirka en månad sedan hade vi en förvirrad
              debatt som bland annat handlade om bortförda barn. Den handlade
              om tsunamin och om en massa olika saker. Statsrådet sade då att
              det var riksdagens fel. Det visade sig efteråt att det var det
              inte. Strunt samma nu ska vi prata om de bortförda barnen.
            </seg>
            <seg n="41f847fc">
              Annelie Enochson tar upp frågan om ombud och om att ge rätt råd,
              och vi har många erfarenheter av fall där det har visat sig att
              vårdnadshavaren inte har behövt något ombud utan egentligen bara
              behövt hjälp med översättning.
            </seg>
            <seg n="a195cd7a">
              Kanske vore det då på sin plats att UD ändrade sina rutiner så
              att man hade ett antal jurister som klarade av att göra en juridiskt
              korrekt översättning som man kunde hänvisa till och som dessa
              föräldrar kan anlita.
            </seg>
            <seg n="8a4ed15b">
              När det gäller fallet Ayla, som jag bland annat var inblandad
              i, visade det sig att mamman lade enormt mycket pengar på en advokat
              här i Sverige som hon egentligen inte hade någon annan nytta av
              än just för översättningen. Det var pengar som den dubbelarbetande
              ensamstående mamman egentligen inte hade råd med. Det visade sig
              att när hon verkligen behövde en advokat i Turkiet fick hon lov
              att stå med bössan i hand i Nynäshamn och samla in de nästan 20
              000 kr som det kostade.
            </seg>
            <seg n="a2448453">
              I det fallet var ambassaden i Ankara mycket professionell och
              duktig. Ambassadör Anne Dismorr ställde upp och hade bra kontakter
              med det turkiska justitieministeriet. Men samtidigt är jag övertygad
              om att det fallet inte hade lösts om vi inte samtidigt hade drivit
              frågan i Europarådet och inte samtidigt hade använt ett antal
              personliga kontakter inom den turkiska riksdagen och den turkiska
              regeringen. I det fallet gick det mesta fel.
            </seg>
            <seg n="82030416">
              Ayla kom hem den 4 februari. Det visade sig i slutändan att man
              hävdade att hon hade varit olagligt i Turkiet och att man skulle
              betala böter på flygplatsen, trots att hon uppenbarligen dessutom
              hade blivit turkisk medborgare under tiden.
            </seg>
            <seg n="8c5638cf">
              Jag efterlyser att UD skaffar rutiner så att man har en checklista
              som man går igenom och där man kontrollerar om barnet har fått
              ett nytt medborgarskap och vilka problem som kan uppkomma efter
              vägen.
            </seg>
            <seg n="86b9856a">
              Det verkade i detta fall och i alla andra fall som jag har varit
              nära som om man är överraskad över att man stöter på problem.
              Här gäller det att ha en ordentlig checklista men samtidigt att
              ha en förmåga att improvisera.
            </seg>
            <seg n="44981ca7">
              Jag håller med Annelie Enochson om att det är en kärnverksamhet.
              Jag satt i den utredning om konsulärt bistånd som riksdagen antog
              och vars förslag det lades fram en proposition om för några år
              sedan. Vi i utredningen konstaterade att det är en viktig kärnverksamhet
              för utrikesförvaltningen. Det kan ju vara så att man skulle kunna
              omfördela en del resurser mellan en del annan verksamhet i utrikesförvaltningen
              över till den konsulära verksamheten. Eftersom fler och fler människor
              reser och eftersom fler och fler familjer är familjer som består
              av människor från olika länder blir denna verksamhet än viktigare.
            </seg>
            <seg n="6a5566e4">
              I dag är det kanske inte av lika stor betydelse att man får depescher
              med löddrig springare som det var en gång på 1600-talet. Man kan
              skaffa sig den informationen på ett snabbare sätt med modern Internetteknik.
            </seg>
            <seg n="90e9fc4d">
              Jag uppmanar utrikesministern att se över rutinerna inom utrikesförvaltningen
              så att man verkligen får en hantering så att dessa 7080 barn som
              fortfarande är utanför Sveriges gränser men som borde vara här
              kommer hem. Samtidigt borde vi tala med ett annat statsråd om
              de ca 20 barn som är felaktigt i Sverige.
            </seg>
          </u>
          <note type="speaker" n="40908158">
            Anf. 86 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-28" n="9feff33d">
            <seg n="c9e2c680">
              Fru talman! Annelie Eriksson undrar om Haagkonventionen är verkningslös.
              Nej, den är inte verkningslös tvärtom. Som jag sade i mitt svar
              är vår erfarenhet att den är ett bra instrument. Utan den skulle
              vi ha samma problem som är ännu mer komplicerade i alla länder
              som vi har i dag med dem som inte är konventionsanslutna. Och
              det är verkligen inte en situation som vi önskar oss. Tvärtom
              arbetar vi för att Haagkonventionen ska spridas och att fler länder
              ansluter sig till den. Det är nämligen det enda instrument som
              vi har för att över huvud taget kunna hantera situationen med
              bortförda barn.
            </seg>
            <seg n="f6f05a34">
              Annelie Eriksson säger att vi ibland agerar kraftfullt när det
              gäller att få svenska frigivna och nämner Guantánamofången. Självfallet
              utnyttjar vi alla våra möjligheter när det handlar om att andra
              stater håller svenska medborgare fångna utan rättslig grund. Vi
              gjorde det i Guantánamofallet, vi gör det i Eritrea, och vi gör
              det i alla de situationer då en annan regim, ett annat land, orättmätigt
              håller svenska medborgare fångna. Här är det inte fråga om det.
              Här är det inte någon annan stat som gör det, utan här är det
              fråga om enskilda människor. Det är en tvist mellan enskilda människor,
              oftast mellan två föräldrar som inte kan enas om vårdnaden om
              sitt barn. Och det är alltså därför som vi behöver staternas hjälp
              för att ha möjlighet att använda rättsliga medel för att återskapa
              den rätta situationen när någon på ett felaktigt sätt har bortförts.
            </seg>
            <seg n="cbef670d">
              Jag vill säga att det finns många exempel då UD:s personal konsulära
              enheten i Helsingfors, men framför allt kanske de som finns ute
              på ambassader och konsulat har agerat oerhört kraftfullt för att
              utnyttja de möjligheter som finns för att ge stöd till den förälder
              som kämpar för att återfå sitt barn.
            </seg>
            <seg n="fe777f5a">
              Göran Lindblad efterlyser checklistor. Självklart finns det checklistor.
              Det finns formulär. Det är en lång erfarenhet som de människor
              som arbetar med dessa frågor har. Man ska inte tro att det finns
              någon som blir överraskad när man stöter på problem. Jag tror
              inte att det finns några som är så kunniga om alla problem som
              man kan stöta på i den här typen av ärenden som de personer som
              arbetar med det.
            </seg>
            <seg n="47e106e6">
              Vi har i dag nio handläggare som arbetar med dessa frågor. Det
              är självklart så att detta är oerhört viktiga frågor. Det är mycket
              möjligt att antalet fall av bortförande ökar. Vi lever i en globaliserad
              värld där människor möter varandra över gränserna, skapar familj
              och får barn, men också bryter upp, och det uppstår tvister mellan
              individerna. Det är möjligt att det kommer att öka trycket på
              oss. Och då kommer vi självfallet att anpassa de resurser som
              vi lägger på detta för att svara upp mot det behov som finns.
            </seg>
          </u>
          <note type="speaker" n="ed1428c3">
            Anf. 87 ANNELIE ENOCHSON (kd):
          </note>
          <u who="annelie_enochson_4aff48" xml:id="i-3d05f188e1842342-2" n="ca7a3e4a">
            <seg n="5d97e665">
              Fru talman! Vi riksdagsledamöter har interpellationer som ett
              verktyg för att påtala saker som vi anser är fel och bör åtgärdas
              av regeringen. Detta är alltså andra gången som jag möter utrikesministern
              i en debatt om bortrövade barn. Denna gång liksom förra gången
              anser ministern att allt är bra, att det inte behövs någon mer
              kompetent personal och att UD gör allt föredömligt rätt.
            </seg>
            <seg n="f8a9f86e">
              Men varför rimmar denna syn så illa med de berörda som jag har
              talat med?
            </seg>
            <seg n="90a0b237">
              Det fall som Göran tog upp om kvinnan som fick gå på stan med
              insamlingsbössa för att få fram pengar för att kunna betala den
              dyra advokathjälp som UD hade gett henne rådet att ta är ett exempel.
            </seg>
            <seg n="a845be15">
              De berörda mammorna och papporna säger att det är först när politikerna
              uttalar sig eller när medierna uttalar sig som det blir fart på
              UD. Så ska det självklart inte vara, utan alla ska ha samma rätt
              till förstklassig hjälp.
            </seg>
            <seg n="175df447">
              Jag undrar: Är det helt orimligt att vara lite självkritisk på
              UD? Att det är nio handläggare tycker jag är bra. Det verkar som
              om man börjar komma upp i det antal som jag tror behövs. Om jag
              har förstått det rätt har antalet bortrövade barn fördubblats
              under de senaste fem åren. Självklart måste det då till fler handläggare
              med bra kompetens.
            </seg>
            <seg n="8d2a2e20">
              Jag skulle vilja avsluta den här debatten med att önska att alla
              de bortrövade barnen snart kommer hem till Sverige, att alla föräldrar
              som är berövade sina barn ska få den hjälp som de har rätt till
              och att UD agerar kraftfullare mot de länder som har de bortrövade
              barnen inom sina gränser.
            </seg>
            <seg n="fcaf54d8">
              Det finns ju risk för att vi möts i fler debatter. Därför vill
              jag bara tala om för utrikesministern att jag heter Annelie Enochson,
              så blir det rättare och lättare nästa gång.
            </seg>
          </u>
          <note type="speaker" n="4facf338">
            Anf. 88 GÖRAN LINDBLAD (m):
          </note>
          <u who="goran_lindblad_cb988e" xml:id="i-8277811af85fc31b-1" n="8bd1322f">
            <seg n="3454757b">
              Fru talman! Statsrådet talade om Eritrea. När det gäller den
              svensk som är fast i Eritrea var det väl lite att förhäva sig
              att man har gjort allt som behöver göras där. Det görs inte särskilt
              mycket för den svensken såvitt jag förstår. I alla fall görs det
              inte tillräckligt. Det är en annan debatt.
            </seg>
            <seg n="64af4ff7">
              Nu handlar det om de bortförda barnen tvist mellan människor
              om vårdnaden, säger statsrådet. Men i de fall som vi har talat
              om här har det varit solklart vem som har haft vårdnaden. Det
              har inte funnits någon som helst juridisk tveksamhet om vem som
              har haft vårdnaden, utan den har den förälder som är kvar i Sverige
              haft i detta fall. Sedan finns det andra fall där det är på motsatt
              sätt eller där tvist kan föreligga. Så har det inte varit här.
            </seg>
            <seg n="bd05d6d9">
              Checklistor finns. Men då är det väl kanske på sin plats att
              använda dessa checklistor så att man inte blir överraskad. Jag
              hävdar fortfarande att man blir överraskad och förvånad. Förutom
              frågan om möjliga böter vid utresan för illegal vistelse för denna
              flicka hade hon ju ett utreseförbud som hon fick eftersom domstolen
              ännu inte hade fastlagt att fallet inte skulle överklagas.
            </seg>
            <seg n="f08c4127">
              Jag frågade tjänsteman på plats i Istanbul. Jo, det var borta.
              Jag ringer i stället till mina kontakter i den turkiska riksdagen
              som kontrollerar detta med polisen, och utreseförbudet var kvar.
            </seg>
            <seg n="4ad4598b">
              Jag tycker att om man har checklistor får man också se till att
              någon kontrollerar att man har följt checklistorna och att människorna
              faktiskt får den hjälp som de har förtjänat.
            </seg>
            <seg n="74dee6fa">
              Beträffande resurserna, Laila Freivalds: Hur många fler barn
              än de 7080 som är borta nu och som väntar på att få hjälp ska
              behöva vara borta för att man ska öka resurserna så att det finns
              tillräckligt många handläggare, om det nu är det som är problemet?
              Är det antalet handläggare som är för litet borde man redan nu
              se till att man får hem så många som möjligt av dessa 7080 barn
              och inte vänta ytterligare.
            </seg>
          </u>
          <note type="speaker" n="248d4a53">
            Anf. 89 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-17d778342a9fa262-29" n="9feff33d">
            <seg n="c633adcf">
              Fru talman! Jag tror att man går väldigt vilse i den här frågan
              om man tror att det beror på hur många handläggare på UD som ägnar
              sig åt ärenden med bortförda barn om barnen kommer hem eller inte.
              Då tror jag att man har en fullkomligt felaktig inställning till
              hur verkligheten och den här problematiken ser ut. Jag tror inte
              att det skulle hjälpa ett dugg om det vore många fler handläggare
              som hade i uppgift att ägna sig åt detta. Det handlar om att få
              människor att acceptera att man inte får föra bort barn olagligt.
            </seg>
            <seg n="40d3e15d">
              Haagkonventionen är inte till för att bestämma vem som ska ha
              vårdnaden, som Göran Lindblad tycks tro. Haagkonventionen är till
              för att återställa status quo. Det är domstolen i det land där
              barnet bor som ska avgöra vem som ska ha vårdnaden. Att det drar
              ut på tiden kan ha att göra med att det finns en rättslig tvist
              som pågår, och i det land där den pågår tar den tid.
            </seg>
            <seg n="d0a5d20f">
              Men oftast handlar det om att man inte ens vet var barnet är
              någonstans. Den förälder som söker efter barnet är tvungen att
              genomföra ett detektivarbete och söka via kontakter av olika slag
              för att få information om var barnet finns. Man får försöka mobilisera
              polisen via centralmyndigheten i det landet för att leta efter
              barnet. Det är precis samma situation som när vi har det omvända
              förhållandet, det vill säga när det har förts barn olagligen till
              Sverige. Då blir vi tvungna att koppla in svensk polis och se
              till att man letar efter det barnet, och ibland tar det oändlig
              tid.
            </seg>
            <seg n="4710cdee">
              Jag kan försäkra Annelie Enochson att alla får den hjälp de har
              rätt till. Men jag har en känsla av att Annelie Enochson vill
              att de egentligen ska få mycket mer än det som vi i dag har ett
              system för. Då tycker jag att Annelie Enochson ska ta ett annat
              initiativ, och jag är också beredd göra det. Vi kan medverka i
              det gemensamt. Vi kan tillsätta en utredning för att ta reda på
              vilken hjälp vi anser att barn bör få i den här situationen. Det
              handlar om någonting annat än det system vi har i dag.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="97ba8a3d">
            12 § Svar på interpellation 2004/05:430 om FN-resolution 1325
          </note>
          <note type="speaker" n="1517ac22">
            Anf. 90 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-17d778342a9fa262-30" n="92dcbb13">
            <seg n="915ddd81">
              Fru talman! Rosita Runegrund har frågat utrikesministern vilka
              åtgärder hon avser att vidta för att stärka kvinnors roll i arbetet
              för fred och säkerhet i Liberia, Sri Lanka och andra konfliktdrabbade
              länder i enlighet med FN:s säkerhetsråds resolution 1325 (2000).
              Vidare vill hon veta om utrikesministern avser att vidta åtgärder
              för att bidrag och biståndsinsatser ska utformas så att kvinnors
              kunskaper tillvaratas, så som beskrivs i regeringens skrivelse
              2004/05:52 rörande regeringens politik för humanitärt bistånd
              och i enighet med resolution 1325. Interpellationen har överlämnats
              till mig för besvarande.
            </seg>
            <seg n="4ffe30fa">
              Sverige arbetar aktivt för genomförande och uppföljning av resolution
              1325 genom såväl stöd till kvinnor och flickor i konfliktdrabbade
              länder som åtgärder för att bygga upp vår egen kunskap och kompetens.
              Arbetet sker i FN, EU, OSSE och andra multilaterala sammanhang
              samt bilateralt och genom utvecklingssamarbetet.
            </seg>
            <seg n="70306ff5">
              Sveriges arbete med att förbättra kvinnors situation och öka
              kvinnors deltagande i arbetet för fred och säkerhet uppmärksammades
              i FN:s generalsekreterares senaste rapport om kvinnor, fred och
              säkerhet från oktober 2004. Sverige agerar, tillsammans med andra
              aktörer, för att FN:s samtliga fredsfrämjande insatser ska genomsyras
              av resolution 1325. Detta arbete har lyckats väl i exempelvis
              Elfenbenskusten och i Liberia.
            </seg>
            <seg n="381a141c">
              Jag vill nämna några ytterligare exempel på de många insatser
              som pågår.
            </seg>
            <seg n="58cff527">
              UD samordnar arbetet inom Regeringskansliet som syftar till att
              förbättra arbetet med uppföljningen av resolutionen. En interdepartemental
              arbetsgrupp tillsattes under hösten 2004 för att stödja ett mer
              systematiskt och effektivt arbete. Arbetsgruppen ska bland annat
              ta fram en sammanhållen handlingsplan för arbetet nationellt,
              i FN och i EU och ska intensifiera dialogen med andra aktörer,
              inklusive riksdagen och det svenska civila samhället.
            </seg>
            <seg n="93720137">
              Sverige finansierar tillsammans med ett mindre antal andra länder
              ett jämställdhetsintegreringsprojekt i FN:s avdelning för fredsbevarande
              verksamhet (DPKO), inklusive arbetet med en fältmanual för fredsbevarande
              styrkor samt utbildningar med utgångspunkt i manualen.
            </seg>
            <seg n="f6b09b73">
              Regeringen stöder genom Sida en rad nationella och internationella
              organisationers fältverksamhet med resolution 1325.
            </seg>
            <seg n="40107961">
              Utvecklingssamarbetet med Sri Lanka är sedan 1998 inriktat på
              fred, demokrati och mänskliga rättigheter samt fattigdomsbekämpning.
              Den långvariga väpnade konflikten har resulterat i ett ofattbart
              mänskligt lidande och stora ekonomiska och sociala kostnader,
              inte minst för kvinnor och barn. Sverige har utökat sitt stöd
              till organisationer som arbetar i de krigsdrabbade områdena och
              med krishanteringsinsatser efter tsunamikatastrofen. Stödet har
              ett särskild fokus på kvinnor, barn och ungdomar.
            </seg>
            <seg n="16384bb3">
              I Liberia har Sverige bidragit till att särskilda hänsyn tas
              till barn och till kvinnors deltagande under avväpnings- och demobiliseringsprocessen.
              Liberias ministerium för genderfrågor är aktivt i detta arbete.
            </seg>
            <seg n="76636ac6">
              Sexuellt utnyttjande, våld mot och handel med kvinnor och barn
              följer alltför ofta i spåren av krig och katastrofer. All svensk
              personal som deltar i fredsfrämjande operationer utbildas därför
              i jämställdhetsfrågor. UD och Sida ingår i ett nätverk av myndigheter
              och organisationer som år 2004 slutförde arbetet med en rekommenderad
              uppförandekod för svensk personal i internationella uppdrag. Sverige
              är pådrivande i arbetet med uppförandekoder och etiska riktlinjer
              i FN, EU, OSSE, Nato/EAPR och andra multilaterala sammanhang.
            </seg>
            <seg n="38f039cf">
              Fru talman! Jag vill avsluta med att påminna Rosita Runegrund
              om Sveriges nya politik för global utveckling Gemensamt Ansvar
              , regeringens proposition 2002/03:122, där regeringen betonar
              tillvaratagandet av kvinnors kunskaper såsom aktiva deltagare
              i utveckling och i fredsprocesser. Detta speglas med eftertryck
              i politikens genomförande, bland annat i budgetpropositionen för
              2005 för utgiftsområdena Internationell samverkan och Internationellt
              bistånd samt i UD:s regleringsbrev för Sida för 2005.
            </seg>
          </u>
          <note type="speaker" n="5ef2d0fd">
            Anf. 91 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-b167f1e6b0866ecd-3" n="1deefb43">
            <seg n="8551d35f">
              Fru talman! Tack för svaret.
            </seg>
            <seg n="855309f0">
              Jag ska börja bakifrån. Där säger statsrådet: Jag vill avsluta
              med att påminna Rosita Runegrund . Nu är det faktiskt så att jag
              sitter som ledamot här i riksdagen. Min uppgift är att granska
              regeringen när det gäller skillnaden mellan ord och handling.
              Det är syftet med den här interpellationen.
            </seg>
            <seg n="b3a11d63">
              I Nerikes Allehanda såg jag att s-kvinnor i Karlskoga väcker
              en motion till förbundsmötet som hålls i Eskilstuna i maj. Den
              motionen ska också skickas till riksdagens s-ledamöter och till
              regeringen. Vi är otroligt många i Sverige i dag som kommer att
              granska regeringen och se vad den gör när det gäller resolution
              1325.
            </seg>
            <seg n="578be4f4">
              Statsrådet tar bland annat upp att Sverige arbetar aktivt för
              genomförande och uppföljning av resolution 1325 genom såväl stöd
              till kvinnor och flickor i konfliktdrabbade länder som åtgärder
              för att bygga upp vår egen kunskap och kompetens. Vad menar statsrådet
              med det? Är det denna Operation 1325 där sex olika kvinnoförbund
              har gått samman och arbetar med resolution 1325? Jag är lite nyfiken
              på vad vi gör med vår egen kunskap. På vilket sätt har man lyckats
              när det gäller Liberia och Elfenbenskusten?
            </seg>
            <seg n="b6db4bbf">
              Vad menar statsrådet med att man ska intensifiera dialogen med
              andra aktörer, inklusive riksdagen? Kommer det att bli något speciellt
              när det gäller resolution 1325? Eller kommer den dialogen att
              handla om interpellationer och debatter?
            </seg>
            <seg n="e1e27713">
              Sedan vet jag att biståndsministern har varit i Sri Lanka. Där
              bildades det snabbt en rad kvinnoorganisationer för återuppbyggnad.
            </seg>
            <seg n="afc722b9">
              Det visar sig då att man är oroad över den nästan totala frånvaron
              av kvinnoröster i återuppbyggnadsarbetet. Det är en kvinna som
              heter Visaka Dharmadasa som har grundat Tsunami Womens Fund. Man
              kräver nu plats i de sammanhang där återuppbyggnadspolitiken för
              landet utarbetas. Enligt omvärldsbilder gör länder klokt i att
              lyssna på den här kvinnan och organisationen, för kvinnorna är
              ju de som är värst drabbade, men de visar sig också vara nyckeln
              i återuppbyggnadsarbete efter katastrofer och konflikter.
            </seg>
            <seg n="ef49fbdb">
              Det finns många orsaker till att kvinnor kommer i skymundan efter
              en katastrof eller konflikt. Det är ofta så att biståndet hanteras
              man till man, och då är det inte kvinnorna som är framme. Vi vet
              också att kvinnorna efter en katastrof har större svårigheter
              än män att få tag på de identitetshandlingar och annat som krävs
              för mathjälp, hälsovård, utbildning och annan hjälp. De blir ofta
              också speciellt utsatta för våld och trafficking . Men kvinnor
              är inte offer, utan de är, som jag sade tidigare, nyckeln till
              återuppbyggnad.
            </seg>
            <seg n="102af554">
              Jag är lite nyfiken på de frågor som jag ställde till statsrådet
              när det gäller Operation 1325. Och vad menar statsrådet med att
              intensifiera dialogen?
            </seg>
          </u>
          <note type="speaker" n="ceb8bb0b">
            Anf. 92 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-17d778342a9fa262-31" n="92dcbb13">
            <seg n="23221e2f">
              Fru talman! Tack också för alla frågorna! Jag får börja med att
              be om ursäkt för språket i sista stycket, om det uppfattas på
              det sätt som Rosita Runegrund sade. Det var absolut inte så jag
              menade. Jag vet också att du är väl engagerad och involverad i
              uppföljningen av den här propositionen och genomförandet av arbetet
              i utvecklingspolitiken, och det är jag väldigt glad för, speciellt
              vad gäller jämställdhetsfrågor, kvinnors rättigheter och även
              barns rättigheter. Jag vet också att det är många kvinnor och
              också en del män i riksdagen som är väldigt aktiva när det gäller
              just resolution 1325 och för den delen resolution 1460, som ju
              handlar om barn i väpnade konflikter.
            </seg>
            <seg n="0502baef">
              Jag ska börja med att kommentera mitt besök på Sri Lanka. Jag
              mötte också det. Jag var, precis som Rosita Runegrund sade, ganska
              nyligen på Sri Lanka, primärt för att titta på just återuppbyggnaden
              efter tsunamin, men också för att prata om fredsprocessen. Det
              som var helt tydligt, och det vi hade hört innan, var att kvinnor
              inte heller fick vara med i fredsförhandlingarna. Den frågan tog
              vi upp vid några tillfällen och fick då svaret: Men vi har ett
              kvinnoutskott. Det var inte riktigt det svaret vi ville ha, utan
              att kvinnor har en självklar roll i fredsförhandlingarna som fredsförhandlare
              av egen kapacitet men också just för att tillvarata att kvinnor
              oftast är de som drabbas hårdast. Det är också kvinnor som ofta
              har möjlighet att lösa en konflikt genom att man är närmast verkligheten:
              i familjen, i byn och i det lilla samhället i verkligheten. Därför
              var det sorgligt att få det svaret, men det var viktigt att vi
              tog upp frågorna med dem vi träffade i olika sammanhang. Vi hade
              också vid det tillfället en middag med bara kvinnliga företrädare
              för olika MR-organisationer för att diskutera både fredsprocessen
              och återuppbyggnaden efter tsunamin.
            </seg>
            <seg n="ca0d13d4">
              Det är säkerligen så att just frånvaron av kvinnor i återuppbyggnadsarbetet
              speglar synen på kvinnor och kvinnors roll i samhällen runtomkring
              i världen, och det är det vi måste arbeta i riktning mot med biståndet:
              att höja kvinnors status och möjlighet att delta i olika fredsförhandlingar
              och kapacitetsuppbyggnader efter katastrofer, oavsett om de katastroferna
              kommer till efter konflikter, som resolution 1325 handlar om,
              eller katastrofer som kommer till efter naturkatastrofer. Och
              det måste vi göra på olika sätt.
            </seg>
            <seg n="1fafcde0">
              I Sverige har vi en interdepartemental arbetsgrupp som jobbar
              med resolution 1325 för att på olika sätt driva frågorna på den
              internationella agendan men också belysa dels kvinnors rätt att
              delta i fredsförhandlingar och katastrofbehandlingsarbete, dels
              kvinnors roll som offer, för det är kvinnor ofta i katastrofer.
              De blir utnyttjade, våldtäkt används som medel och så vidare.
              Det måste tas hänsyn till när man tittar på vilka åtgärder som
              behöver vidtas i en fredsprocess helt enkelt.
            </seg>
            <seg n="40feb0e3">
              Det handlar självklart om att personal på olika departement det
              är ju inte bara Utrikesdepartementet som behandlar de här frågorna
              inom Sida och i de svenska trupper som åker ut i fält på olika
              sätt måste utbildas i resolutionens texter, vad den handlar om
              och hur man ska kunna ta till vara kvinnors kraft, men det handlar
              också som sagt om att hjälpa de kvinnor som har utsatts för fasansfulla
              saker i olika sammanhang. Det är en stor fråga som vi måste ta
              i både i det långsiktiga samarbetet och i det humanitära arbetet.
            </seg>
          </u>
          <note type="speaker" n="86563ab0">
            Anf. 93 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-b167f1e6b0866ecd-4" n="1deefb43">
            <seg n="afccf0ea">
              Fru talman! Jag fick inte svar på frågan om Carin Jämtin tänker
              stödja nätverket Operation 1325. Jag tror att de har samtalat
              med biståndsministern utifrån vad jag kunde se på underlaget inför
              samtalet med biståndsministern just när det gäller att söka anslag
              från Sida, eller varifrån de nu söker anslag.
            </seg>
            <seg n="2e0f895d">
              Operation 1325 går faktiskt ut på att utbilda kvinnor både nationellt
              och internationellt och att vi också bygger upp de nätverk som
              jag tror är oerhört viktiga. Jag vill alltså gärna höra om biståndsministern
              är beredd att stödja Operation 1325.
            </seg>
            <seg n="67482bfa">
              Vi har ju också här i riksdagen Sällskapet riksdagskvinnor mot
              krig, med förkortningen Särk. Där är vi representerade från olika
              partier. Vi arbetar med frågan där. Vi har också skrivit till
              Kofi Annan, och vi har haft konferens här i riksdagen om just
              resolution 1325.
            </seg>
            <seg n="b30bdae9">
              Jag hade ställt den här interpellationen till utrikesministern
              först. Det var så att hon hade en artikel i juni förra året där
              överskriften var: Utan kvinnorna blir ingen fred varaktig. Laila
              Freivalds säger just det: Det är få kvinnor som finns med i fredsprocessen.
              Vi kan historiskt gå tillbaka till Bosnien och se vad som hände
              där. Den rapport som har kommit upp innebär en svidande kritik
              mot ländernas arbete mot människohandel. Man kan fråga sig: Är
              det egentligen rätt verktyg vi har använt, och är det på det bästa
              och mest ultimata sättet vi arbetar? Då kommer frågan tillbaka:
              Är det så att vi inte använder kvinnors kunskap och ser till den
              sociala delen tillräckligt efter en konflikt eller en katastrof?
              Eller är det så att vi går in och ser brottsligheten och människohandeln?
            </seg>
            <seg n="2f26fd6c">
              Risken finns också på Sri Lanka. Jag sitter med i Ecpats styrelse,
              och vi fick från vår vänorganisation Peace på Sri Lanka uppgift
              om att människor kommer in som hjälparbetare och är pedofiler
              som utnyttjar barn. Oftast är det kvinnorna som ser det här och
              som också är nyckeln till att kunna hjälpa till i de här situationerna.
            </seg>
            <seg n="59a80bc9">
              Min vädjan till biståndsministern är att hon ligger på just när
              det gäller fredsprocessen nere i Sri Lanka, så att vi kan säga
              om några år att det var tack vare kvinnornas medverkan i den här
              processen som vi hittade rätt.
            </seg>
            <seg n="412801da">
              Jag såg på ett TT-meddelande förut att barn efter tsunamikatastrofen
              nu går i skolan, och det är mycket som löser sig. Men trots allt
              sker det utifrån resolution 1325, som jag tror att det är oerhört
              viktigt att vi i Sverige arbetar för. Det är också viktigt att
              vi som får kunskapen också sätter lite press på de regeringar
              som berörs. Nu blir det statsrådet som får ta det här, men jag
              önskar att statsrådet också trycker på hos andra regeringar om
              att de tar sitt ansvar.
            </seg>
          </u>
          <note type="speaker" n="a767efb7">
            Anf. 94 Statsrådet CARIN JÄMTIN (s):
          </note>
          <u who="carin_jamtin_bistandsmini" xml:id="i-17d778342a9fa262-32" n="92dcbb13">
            <seg n="9fa98f86">
              Fru talman! Jag delar helt Rosita Runegrunds syn på att den här
              resolutionen är helt central i allt vårt internationella arbete
              efter katastrofer och i samband med fredsoperationer av olika
              slag. Det är just därför vi har tillsatt den här interdepartementala
              arbetsgruppen, som i sig inte kommer att lösa det här problemet
              men som kommer att kunna se var utbildningsinsatser behöver sättas
              in, var andra typer av insatser behöver sättas in, om det är något
              speciellt vi behöver göra på något departement och så vidare,
              men också vilka internationella aktörer vi måste samarbeta med.
            </seg>
            <seg n="ab809a93">
              Vi kan med säkerhet göra en del mer i vårt eget biståndsarbete.
              Vi kan säkert oftare ta på könsglasögonen när vi tittar på humanitära
              insatser och katastrofinsatser. Men vi måste också påverka andra
              biståndsgivare, andra humanitära organs arbete runtomkring i världen
              och också andra länders fredsbevarande truppers agerande runtomkring
              i världen. Vi måste klara av det också. Det gäller att vi hittar
              kanaler för att påverka ute i världen, precis som Rosita Runegrund
              sade.
            </seg>
            <seg n="8a1baeb7">
              Jag säger som jag brukar säga här i talarstolen, att jag hoppas
              att vi för kampen gemensamt på den internationella arenan. Jag
              pratar med regeringsföreträdare men också med företrädare för
              internationella socialdemokratiska partier, och jag hoppas att
              Rosita Runegrund pratar om de här frågorna med sina kristdemokratiska
              partikolleger runtomkring i världen, för att påverka kristdemokratiska
              regeringar i andra delar av Europa eller, för den delen, på andra
              ställen i världen. Som tur är finns biståndsgivare och trupper
              från andra delar av världen än Sverige.
            </seg>
            <seg n="a23d8d29">
              Vi måste också hela tiden värdera hur vi arbetar. En av de saker
              som vi nog har varit dåliga på i Sverige traditionellt, precis
              som i många andra länder, är att se att kvinnor har behov av andra
              typer av stöd. Kvinnor har andra kunskaper, andra kompetenser
              än vad män har. Vi har varit dåliga på att planera in det. Jag
              tycker att vi har blivit bättre men att det kan utvecklas. Därför
              har vi den interdepartementala arbetsgruppen om resolution 1325.
              Men vi har också ett projekt som jobbar med jämställdhetsintegrering
              generellt, specifikt på UD. Det kommer också att leda till en
              förbättrad syn på de här frågorna vad gäller just UD:s ansvarsområde.
            </seg>
            <seg n="b9003fae">
              Vi måste orka jobba på alla möjliga nivåer med de här frågorna.
              Det är sammanfattningen av det jag sade.
            </seg>
            <seg n="6e351975">
              Om jag minns rätt har nätverket Operation 1325 skickat in en
              ansökan som ligger hos Sida. Jag tror inte att den hamnade på
              UD. Jag tror att den behandlas just nu. Jag kan gärna återkomma
              i den frågan.
            </seg>
          </u>
          <note type="speaker" n="4b3371f6">
            Anf. 95 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-7532b02a902a0372-0" n="1deefb43" next="i-d882067befe032e0-0">
            <seg n="a93cac96">
              Fru talman! När det gäller Operation 1325 är det nog rätt som
              biståndsministern säger, att ansökan inte ligger hos UD utan hos
              någon organisation under Sida. Men den behöver stödet från ministern.
            </seg>
            <seg n="faf79dc9">
              Egentligen är vi inte oeniga i den här frågan. Det är ändå ett
              sätt för oss att pressa på. När det första betänkandet om Liberia
              kom fanns inte detta med. Det är trögt på departementen. Det har
              inte varit självklarheter.
            </seg>
            <seg n="53c7cf04">
              Nu ser jag att det har skett en förbättring, på grund av att
              den interdepartementala gruppen har bildats. Men det finns väldigt
              mycket kvar att göra. När betänkandet om Liberia kom andra gången
              var det inte självklart att det var med. Vi från utrikesutskottet
              fick påpeka att vi ville ha det skrivet, att det ska finnas med.
            </seg>
            <seg n="ad62fcbc">
              För ett antal år sedan när jag bodde i Angola, i slutet på 80-talet,
              såg jag FN-missioner som arbetade och det som fanns runtomkring.
              Där såg man hur viktigt det är att kvinnor finns med i olika fredsprocesser
              och i processen över huvud taget. Då ville ingen inom FN-systemet
              erkänna att man utnyttjade kvinnor och barn sexuellt. I dag är
              det tillåtet att tala om det. Nu, när det är tillåtet, tror jag
              också att vi kan påverka och göra mycket mer. Vi har ingenting
              att förlora utan allt att vinna på att få med kvinnorna i fredsprocesserna.
            </seg>
            <seg n="41eaf9a0">
              Tack för debatten.
            </seg>
          </u>
          <note n="8c0d673a">
            Överläggningen var härmed avslutad.
          </note>
          <note n="cb5420ec">
            13 § Hänvisning av ärenden till utskott
          </note>
          <note n="901096e4">
            Föredrogs och hänvisades
          </note>
          <note n="553f9efa">
            14 § Förnyad bordläggning
          </note>
          <note n="e2aeb231">
            Föredrogs och bordlades åter
          </note>
          <note n="9f8f6df3">
            15 § Bordläggning
          </note>
          <note n="8abf6263">
            Anmäldes och bordlades
          </note>
          <note n="278d6670">
            16 § Anmälan om frågor för skriftliga svar
          </note>
          <note n="a84adbdb">
            Anmäldes att följande frågor för skriftliga svar framställts
          </note>
          <note n="cad69bce">
            den 5 april
          </note>
          <note n="511c97a4">
            Anita Sidén
          </note>
          <note n="38291ac5">
            Harald Nordlund
          </note>
          <note n="cc5fbf5f">
            Ulrik Lindgren
          </note>
          <note n="0a03a7a6">
            Helena Bargholtz
          </note>
          <note n="4617e995">
            Carina Hägg
          </note>
          <note n="38291ac5">
            Harald Nordlund
          </note>
          <note n="4aa0920b">
            Krister Hammarbergh
          </note>
          <note n="3f7535c5">
            Allan Widman
          </note>
          <note n="e75d69ce">
            Frågorna redovisas i bilaga som fogats till riksdagens snabbprotokoll
            tisdagen den 12 april.
          </note>
          <note n="9e336699">
            17 § Anmälan om skriftliga svar på frågor
          </note>
          <note n="de073624">
            Anmäldes att skriftliga svar på följande frågor inkommit
          </note>
          <note n="cad69bce">
            den 5 april
          </note>
          <note n="54032a5a">
            Anita Brodén
          </note>
          <note n="4617e995">
            Carina Hägg
          </note>
          <u who="rosita_runegrund_9cb68d" xml:id="i-d882067befe032e0-0" n="1deefb43" prev="i-7532b02a902a0372-0">
            <seg n="e10cc22a">
              Luciano Astudillo
            </seg>
          </u>
          <note n="c6d666be">
            Cecilia Wikström
          </note>
          <note n="1ddf27e6">
            Svaren redovisas i bilaga som fogats till riksdagens snabbprotokoll
            tisdagen den 12 april.
          </note>
          <note n="05ae5278">
            18 § Kammaren åtskildes kl. 20.34.
          </note>
          <note n="329df686">
            Förhandlingarna leddes
          </note>
          <note n="6b10c1a5">
            /Monica Gustafson
          </note>
        </div>
      </body>
    </text>
  </TEI>
</teiCorpus>
