<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--34</head>
          <docDate when="2004-11-22">2004-11-22</docDate>
        </div>
      </front>
      <body>
        <div>
          <note n="4205a366">
            ﻿
          </note>
          <note n="640ea773">
            Riksdagens protokoll
          </note>
          <note n="a17f04e9">
            2004/05:34
          </note>
          <note type="date" n="65d48b39">
            Måndagen den 22 november
          </note>
          <note n="a1a2e0f4">
            Kl. 12:00 - 14:10
          </note>
          <note n="abc250c8">
            1 § Justering av protokoll
          </note>
          <note n="979a0721">
            Justerades protokollen för den 15 och 16 november.
          </note>
          <note n="6611bf1d">
            2 § Anmälan om val av ordförande i finansutskottet
          </note>
          <note n="366013c6">
            Förste vice talmannen meddelade att Arne Kjörnsberg (s) valts
            till ordförande i finansutskottet från och med den 11 november.
          </note>
          <note n="3484f4e1">
            3 § Meddelande om frågestund
          </note>
          <note n="ee01319b">
            Förste vice talmannen meddelade att vid frågestunden torsdagen
            den 25 november kl. 14.00 skulle följande statsråd närvara:
          </note>
          <note n="15f7d0de">
            Finansminister Pär Nuder, statsrådet Ulrica Messing, statsrådet
            Morgan Johansson, statsrådet Jens Orback och statsrådet Ibrahim
            Baylan.
          </note>
          <note n="a19a913e">
            4 § Meddelande om aktuell debatt
          </note>
          <note n="9077ce8d">
            Förste vice talmannen meddelade att på begäran av Centerpartiets
            riksdagsgrupp skulle en aktuell debatt om bostadssituationen i
            Sveriges storstadsområden anordnas fredagen den 26 november kl.
            11.00 .
          </note>
          <note n="e9056671">
            Från regeringen skulle samhällsbyggnadsminister Mona Sahlin delta.
          </note>
          <note n="c39b184a">
            Den inkomna skrivelsen hade följande lydelse:
          </note>
          <note n="6b830759">
            Begäran om aktuell debatt om bostadssituationen i Sveriges storstadsområden
          </note>
          <note n="f0712ee8">
            Centerpartiet begär en aktuell debatt med anledning av hur bostadssituationen
            ser ut i många av Sveriges kommuner. Frågan har aktualiserats
            av diverse tidningsartiklar som bland annat har avslöjat att lägenheter
            som har varit avsedda för behövande kvinnor i stället har gått
            till stiftelsens styrelse, dess styrelsemedlemmars barn samt stiftelsens
            revisor.
          </note>
          <note n="f5c00172">
            Förstahandskontrakt på hyreslägenheter saknar nominellt värde.
            Den nuvarande uttolkningen av bruksvärdessystemet gör dock att
            lägenheter i attraktiva områden inte prissätts på ett korrekt
            sätt. Resultatet av detta är att lägenheter blir en bristvara,
            och därmed blir varje hyreskontrakt mycket värdefullt samtidigt
            som kötiderna till attraktiva lägenheter kan räknas i decennier.
          </note>
          <note n="a5f9769c">
            När vanliga människor tvingas leva i osäkra andra- och tredjehandslägenheter
            på grund av ett system som är politiskt betingat, samtidigt som
            politiker som försvarar detta system drar nytta av situationen
            för egen personlig vinning, rubbas förtroendet för bostadspolitiken
            allvarligt.
          </note>
          <note n="1ba7e542">
            Åsa Torstensson
          </note>
          <note n="9c2f7496">
            5 § Anmälan om fördröjda svar på interpellationer
          </note>
          <note n="19b8aa91">
            Till riksdagen hade inkommit följande skrivelser:
          </note>
          <note n="1f71d805">
            Interpellation 2004/05:79
          </note>
          <note n="630ff892">
            Interpellation 2004/05:79 av Ingrid Burman om flyktingmottagandet
          </note>
          <note n="d51f3269">
            Interpellationen kommer att besvaras tisdagen den 23 november
            2004.
          </note>
          <note n="ea82a656">
            Skälet till dröjsmålet är sjukdom och utlandsresa.
          </note>
          <note n="6d148a62">
            Per Thöresson
          </note>
          <note n="a0e117b1">
            Interpellation 2004/05:145
          </note>
          <note n="06e45988">
            Interpellation 2004/05:145 av Linnéa Darell om utvecklingsstörda
            som döms till svenskt fängelse
          </note>
          <note n="8221ef2c">
            Interpellationen kommer att besvaras tisdagen den 14 december
            2004.
          </note>
          <note n="42c36e9b">
            Skälet till dröjsmålet är tjänsteresor.
          </note>
          <note n="ec15b87a">
            Thomas Bodström
          </note>
          <note n="64dd3501">
            6 § Svar på interpellation 2004/05:113 om fri rörlighet för kultur
            och kulturarbetare inom EU
          </note>
          <note type="speaker" n="d5b18ca5">
            Anf. 1 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ee950dbe7346a26f-0" n="1bbc42f0">
            <seg n="346ff62d">
              Herr talman! Anna Lindgren har frågat mig på vilket sätt jag
              arbetar för att inom ramen för den fria rörligheten tillse att
              denna också omfattar kulturskapare.
            </seg>
            <seg n="30cd64d0">
              Det är min självklara uppfattning att den fria rörligheten inom
              EU också ska gälla konstnärer av alla kategorier. Samtidigt finns
              det i nuläget omständigheter som skapar problem och som hämmar
              rörligheten inom kulturområdet.
            </seg>
            <seg n="6c8fe218">
              Förbättrad information om konstnärernas arbetsvillkor i olika
              länder är ett viktigt led i att förbättra rörligheten. Sverige
              har drivit denna fråga i flera år. Under det svenska ordförandeskapet
              i EU år 2001 tog Sverige initiativ till en resolution som fokuserar
              på informations- och erfarenhetsutbyte om konstnärernas villkor.
              Detta initiativ har sannolikt utgjort ett viktigt bidrag till
              att EU-kommissionens förslag till nytt ramprogram på kulturområdet,
              Kultur 2007, tydligt lyfter fram rörlighetsaspekten.
            </seg>
            <seg n="352588db">
              Vid kulturministrarnas rådsmöte den 16 november antogs en arbetsplan
              för 2005 och 2006. En del av arbetsplanen handlar om rörlighet
              för personer. EU-kommissionen ska här definiera och bedöma problem
              med beskattning som är specifika för artister som utövar sin fria
              rörlighet inom EU. Rapport ska avlämnas under första delen av
              år 2006.
            </seg>
            <seg n="a3dbb916">
              Vidare ses EU:s kulturportal över i syfte att förbättra informationen
              om bland annat konstnärers fria rörlighet.
            </seg>
            <seg n="3670a1f2">
              Samtidigt som EU har en viktig roll i arbetet för att främja
              konstnärernas fria rörlighet i Europa måste vi själva vidta åtgärder
              för att främja konstnärers möjlighet att finna nya arenor för
              sin verksamhet.
            </seg>
            <seg n="7ceebf82">
              Internationella kulturutredningen 2003 (SOU 2003:121) har föreslagit
              en rad åtgärder för att främja Sveriges internationella kulturkontakter.
              Bland annat föreslås en fortsatt utveckling av det konstnärliga
              utbytet baserad på de idéer som utvecklats inom IASPIS, International
              Artists Studio Programme in Sweden. Utredningen har remissbehandlats,
              och den bereds just nu inom Regeringskansliet.
            </seg>
          </u>
          <note type="speaker" n="106915f6">
            Anf. 2 ANNA LINDGREN (m):
          </note>
          <u who="anna_lindgren_01d2ca" xml:id="i-41d8f93943f9269d-0" n="2edb6ce0">
            <seg n="7404c3ba">
              Herr talman! Jag ber att få tacka kulturminister Pagrotsky för
              svaret på min fråga. Det finns enligt det svar som jag har fått
              många positiva ingångar för att lösa frågan om konstnärernas rörlighet
              inom Europa. Detta är mycket glädjande.
            </seg>
            <seg n="16e263b8">
              I den arbetsplan som statsrådet nämner och som behandlades vid
              EU:s kulturministermöte den 16 november tar man bland annat upp
              den mycket viktiga frågan om beskattning av konstnärer i de olika
              länderna.
            </seg>
            <seg n="78f7a486">
              I måndags hölls en interpellationsdebatt här i kammaren med finansminister
              Pär Nuder möjligen var han kulturminister då frågan ställdes;
              det vet jag inte. Lena Adelsohn Liljeroth hade frågat om konstnärernas
              villkor i den svenska skattelagstiftningen eftersom det visat
              sig att just denna grupp missgynnas i förhållande till andra grupper
              på arbetsmarknaden.
            </seg>
            <seg n="dbb480bf">
              Jag ska inte initiera någon skattedebatt med statsrådet Pagrotsky
              här och nu absolut inte men Pär Nuder hänvisade i sitt svar till
              en beredning som sker i Regeringskansliet och som gäller just
              skattefrågorna för den här kategorin arbetare.
            </seg>
            <seg n="7562bcaa">
              Statsrådet hänvisar i sitt svar till mig till såvitt jag förstår
              en annan beredning som pågår, nämligen en beredning med anledning
              av Internationella kulturutredningen.
            </seg>
            <seg n="4d1a290c">
              Vågar man hoppas på att en samordning av dessa båda frågors beredning
              kommer att ske? Enligt min uppfattning är det viktigt att de aktiva
              konstnärerna får så samlade svar som möjligt för att kunna ägna
              sig åt den konstnärliga verksamheten utan att behöva oroa sig
              för att onödiga regler och system sätter käppar i hjulen för dem.
            </seg>
            <seg n="d256dce5">
              Det är viktigt att regeringen går från ord till handling. Det
              finns mycket som regeringen redan nu kan göra. Den rapport som
              statsrådet aviserar ska komma från EU kommer först under första
              delen av år 2006, så jag hoppas att den svenska regeringen långt
              tidigare har löst frågorna för svensk räkning. Det skulle ge ett
              större inflytande för Sverige i de kommande diskussionerna i EU.
              Kan vi alltså räkna med att det kommer konkreta förslag till riksdagen
              som vi kan ta ställning till under våren 2005?
            </seg>
          </u>
          <note type="speaker" n="972836b2">
            Anf. 3 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ee950dbe7346a26f-1" n="1bbc42f0">
            <seg n="3808012f">
              Herr talman! Anna Lindgren har ställt en fråga om den fria rörligheten
              på den inre marknaden till mig som i nästan åtta år varit ansvarig
              för inremarknadsarbetet i regeringen. Det är ingen överraskning
              att det här är ett område som engagerar mig starkt.
            </seg>
            <seg n="64569be3">
              Jag har i olika sammanhang under min korta tid som kulturminister
              sagt att jag tänker engagera mig i en fortsatt vidareutvecklad
              internationalisering av det svenska kulturlivet. Jag vill uppmuntra
              svenska kulturarbetare att visa upp sina konster och färdigheter
              i utlandet, och jag vill stimulera utländsk kultur att komma till
              Sverige och ge våra människor, kulturkonsumenter i Sverige, den
              stimulans och den erfarenhet som ett berikat utbud kan ge. Det
              är klart att den inre marknaden här är ett bra redskap för att
              underlätta detta.
            </seg>
            <seg n="b69a9be9">
              Nu har det kommit tecken på att den inre marknaden inte fungerar
              perfekt på kulturområdet det gör den i och för sig inte på andra
              områden heller. Min enkla ambition är då att angripa de problem
              som dyker upp. De precist svenska skattefrågor som finansministern
              diskuterade här förra veckan handlar om genuint svenska saker
              som såvitt jag förstår inte har någon särskild koppling till det
              internationella utbudet. Jag ska dock inte utesluta att det finns
              sådana aspekter som jag inte tänkt på, men nu pågår det arbetet.
              Jag kan försäkra att också de här internationella aspekterna ska
              beaktas.
            </seg>
            <seg n="388fb1d7">
              Den viktigaste frågan för mig är att svenska kulturarbetare inte
              diskrimineras i förhållande till inhemska kulturarbetare när de
              arbetar i andra länder. Om en svensk teaterföreställning sätts
              upp i ett annat EU-land ska det inte vara sämre skatteregler vare
              sig det gäller moms eller det gäller inkomstskatter eller vad
              det nu kan vara än vad som gäller för andra yrkesgrupper eller
              andra nationaliteter, och den grundläggande principen om icke-diskriminering
              ska upprätthållas.
            </seg>
            <seg n="0ffc97a0">
              Jag kommer att säkerställa att vi från regeringens sida varje
              gång vi ser tecken på en sådan diskriminering agerar för att stödja
              de utövare som råkat ut för problem ända upp i domstolen om så
              behövs. Jag uppfattar det så att reglerna på många områden är
              bestämda; de är tydliga och klara. Diskriminering ska inte tillåtas.
              När vi hittar sådant måste vi undersöka om det finns acceptabla
              skäl och om det finns legala undantag som landet i fråga förhandlat
              sig till eller om det rör sig om ett brott mot reglerna. I så
              fall måste vi använda de tvistlösningsmekanismer som finns inom
              EU för att undanröja dem.
            </seg>
            <seg n="a37dd14b">
              På det området tror jag alltså att jag nog kan lugna Anna Lindgren
              dels med att vi är överens om vad som är önskvärt, dels med att
              regeringen och den här kulturministern kommer att engagera sig
              i denna fråga.
            </seg>
          </u>
          <note type="speaker" n="7e19ad2e">
            Anf. 4 ANNA LINDGREN (m):
          </note>
          <u who="anna_lindgren_01d2ca" xml:id="i-41d8f93943f9269d-1" n="2edb6ce0">
            <seg n="72ca5fa2">
              Herr talman! Jag är jätteglad för att få så positiva svar från
              kulturministern. Det är väl känt att Leif Pagrotsky har engagerat
              sig väldigt mycket för designfrågor, musik och svenska kulturaktiviteter
              i utlandet. Jag har verkligen stora förhoppningar också på grund
              av det svar jag nu fick från kulturministern.
            </seg>
            <seg n="4a413673">
              Det verkar bli mer fart på arbetet på Kulturdepartementet än
              tidigare, och det känns jättebra. Det kanske är sammanslagningen
              som gjort det. En del var lite oroliga över att det skulle vara
              menligt för kulturen, men det verkar inte bli på det viset.
            </seg>
            <seg n="e88692b9">
              Svaren bådar också gott för det fortsatta arbetet här i riksdagen
              där vi ska samarbeta, följa upp och se till att konstnärerna inte
              blir diskriminerade ute i Europa och att inte heller de som kommer
              hit känner på det viset.
            </seg>
            <seg n="4ba40a53">
              När det gäller långbänk i kulturfrågorna är jag lite enveten.
              Vi har haft pensionsfrågorna uppe under flera år, men de har inte
              blivit lösta. Det har varit en stark oro bland kulturarbetarna
              på institutionsteatrarna. Nu har vi gått en bit på vägen till
              en lösning av frågan. Men svaret på den fråga som jag ställde
              till kulturministern är jag jätteglad för. Tack så mycket.
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="e541660e">
            7 § Svar på interpellation 2004/05:124 om resurser till svensk
            forskning
          </note>
          <note type="speaker" n="9eaf6c57">
            Anf. 5 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ee950dbe7346a26f-2" n="1bbc42f0">
            <seg n="e9e57a54">
              Herr talman! Ulf Nilsson har frågat mig om jag avser att vidta
              några åtgärder för att på sikt stärka resurserna till högre utbildning
              och forskning.
            </seg>
            <seg n="50bc3707">
              Jag delar Ulf Nilssons uppfattning att det är viktigt att satsa
              på högre utbildning och forskning. Ett uttryck för regeringens
              prioritering är att Sverige i jämförelse med andra OECD-länder
              har högre ersättning per student i förhållande till BNP per capita
              än flertalet OECD-länder. Endast Schweiz och USA har högre ersättning
              per student. När det gäller FoU-utgifter i förhållande till BNP
              har Sverige en topplacering bland OECD-länderna. Målet för utbildningspolitiken
              är att Sverige ska vara en ledande kunskapsnation, som präglas
              av utbildning av hög kvalitet och livslångt lärande för tillväxt
              och rättvisa. Målet för forskningspolitiken är att Sverige ska
              vara en ledande forskningsnation, där forskning bedrivs med hög
              vetenskaplig kvalitet.
            </seg>
            <seg n="5ff26ce6">
              Ser man tillbaka några år är det omfattande satsningar som regering
              och riksdag har genomfört.
            </seg>
            <seg n="5ffd1e3b">
              Under perioden 19972004 har den högre utbildningen tillförts
              8,4 miljarder kronor i höjda anslag, och den grundläggande högskoleutbildningen
              har expanderat med närmare 100 000 fullt finansierade platser.
              Satsningen har också inneburit förutsättningar för höjd kvalitet
              genom ökade ersättningsbelopp för studenter inom humaniora, samhällsvetenskap,
              juridik och teologi samt inom vårdområdet.
            </seg>
            <seg n="a52576b8">
              Under perioden 20002005 ökar de statliga forskningsmedlen med
              1,7 miljarder kronor enligt redan fattade beslut. Härtill kommer
              en ytterligare satsning på 2,3 miljarder kronor för forskning
              under åren 20052008.
            </seg>
            <seg n="d126663b">
              Ulf Nilsson har insinuerat att budgeten under senare år inneburit
              dolda besparingar i form av otillräcklig uppräkning av kompensation
              för ökade kostnader. Universitet och högskolor får precis som
              andra myndigheter sina anslag uppräknade varje år med kompensation
              för pris- och löneökningar. Denna uppräkning sker enligt en för
              statsförvaltningen förutbestämd och tydligt redovisad modell som
              har tillämpats sedan länge.
            </seg>
            <seg n="ac083d9e">
              Tilldelningssystemet för den grundläggande högskoleutbildningen
              grundas på fastställda ersättningsbelopp för helårsstudenter och
              helårsprestationer inom olika utbildningsområden och är desamma
              för alla universitet och högskolor. Detta gör att ett genomsnittligt
              omräkningstal beräknas för universitet och högskolor till skillnad
              från andra statliga myndigheter för vilka omräkningstalet varierar
              mellan myndigheterna.
            </seg>
            <seg n="64ae6d9e">
              För grundutbildningen föreslår Ulf Nilsson en minskning av antalet
              platser för att i stället höja ersättningsbeloppen per student.
              För mig förefaller detta vara en illa vald tidpunkt för att minska
              antalet utbildningsplatser. Just nu ser vi en ökad studentefterfrågan
              på högre utbildning, och med ökande studentkullar, årskullar,
              under kommande år kommer sannolikt studenternas efterfrågan att
              öka ytterligare.
            </seg>
            <seg n="28b0d2aa">
              För perioden 20022004 gjorde regeringen den bedömningen att det
              fanns anledning att minska utbyggnaden av den grundläggande högskoleutbildningen
              i förhållande till tidigare planering på grund av att efterfrågan
              sviktade. Resurser frigjordes därigenom för viktiga men temporära
              ändamål. Som framhålls i 2005 års budgetproposition kommer sannolikt
              efterfrågetrycket åter att öka, och regeringen har därför föreslagit
              att de tillfälligt innehållna medlen återförs under 2005 och 2006
              till de lärosäten som nu bedöms kunna rekrytera studenter till
              utbildningen.
            </seg>
            <seg n="695d1c18">
              Regeringen föreslår i budgetpropositionen för 2005 att anslaget
              Särskilda utgifter för forskningsändamål tillförs 100 miljoner
              kronor nästa år, ytterligare 500 miljoner kronor år 2006 och ytterligare
              500 miljoner kronor år 2007. Den närmare fördelningen av medlen
              kommer regeringen att lämna förslag till i kommande forskningspolitiska
              proposition. För 2008 återstår en satsning på 1,2 miljarder kronor
              enligt den nämnda budgetuppgörelsen.
            </seg>
            <seg n="f09bc991">
              Mitt svar på Ulf Nilssons fråga är således att regeringen avser
              att stärka resurserna för högre utbildning och forskning.
            </seg>
          </u>
          <note type="speaker" n="ed8515cf">
            Anf. 6 ULF NILSSON (fp):
          </note>
          <u who="ulf_nilsson_3de2dc" xml:id="i-d8c9fd92820f3bb0-0" n="3d8284aa">
            <seg n="1012b84f">
              Herr talman! Jag vill tacka utbildningsministern för svaret,
              och samtidigt vill jag hälsa ministern välkommen till den nya
              ministerposten och till utbildningsdebatten.
            </seg>
            <seg n="74617570">
              I min interpellation ställde jag frågan om utbildningsministern
              på sikt ville stärka resurserna till högre utbildning och forskning.
              Bakgrunden är att både utbildning och forskning enligt min mening
              fått kraftigt urholkade resurser under de senaste åren. När det
              gäller utbildningen har resurserna visserligen ökat totalt, det
              håller jag med om, men absolut inte i förhållande till antalet
              studenter.
            </seg>
            <seg n="cacd6670">
              För några år sedan visade regeringens egen utredning att prislappen
              per student minskat med 20 %. Någon stor återhämtning har inte
              skett. Därför håller jag inte med om det som utbildningsministern
              sade, att utbyggnaden har varit fullt finansierad. Undervisningstimmarna
              och tiden för handledning har minskat, och grupperna har blivit
              större. Antalet studenter per lärare har ökat, och det i en tid
              då väldigt många nya grupper ska välkomnas i högskolan, och det
              är en mycket mer heterogen grupp studerande än någonsin.
            </seg>
            <seg n="d71dc61e">
              Vi kan också se på resultaten. Normalstudietiden för 120 poäng
              ska vara tre år, men det är bara 15 % av studenterna som har nått
              120 poäng efter tre år. Det är helt enkelt för många studenter
              som inte får den undervisning som de skulle behöva.
            </seg>
            <seg n="c3755ee8">
              Jag är därför övertygad om att man måste välja att antingen minska
              antalet utbildningsplatser eller skjuta till resurser så att prislappen
              kan öka. Folkpartiet har i flera år efterlyst en plan från regeringen
              för att successivt åstadkomma en uppskrivning av prislappen per
              student. Så länge regeringen inte kan hitta något sätt att finansiera
              utbildningsplatserna fullt ut kan jag inte se någon annan lösning
              än att minska antalet platser. Jag är övertygad om att fler studenter
              skulle lyckas om alla som läser får bättre och mera undervisning
              och handledning.
            </seg>
            <seg n="6c4ea6d4">
              Om utbildningsministern accepterade det faktum som både Riksdagens
              revisorer och utredningar har visat, att prislappen har minskat,
              kunde vi tillsammans börja diskutera hur vi kan höja kvaliteten.
              Men att bara blunda och låtsas som att det inte finns någon minskning
              av prislappen är ingen bra hållning.
            </seg>
            <seg n="0f261509">
              När det gäller forskningen skjuter regeringen till 100 extra
              miljoner nästa år. Det är i verkligheten en minskning då lönekostnader
              med mera kommer att gå upp med åtminstone mellan 200 och 300 miljarder.
              Av någon anledning räknar regeringen med en omräkning av löner
              och priser med bara ca 1 % för forskning. Däremot säger man i
              finansplanen att samma kostnader för hela landet, så kallade timlönekostnader,
              är 3,5 %.
            </seg>
            <seg n="47df79d6">
              Följden är det som vi nu ser, att 17 universitet och högskolor
              beräknar att göra kraftiga uppsägningar. Hemma hos mig i Lund
              till exempel räknar man med att 200 sägs upp, de flesta lärare.
            </seg>
            <seg n="ae233785">
              Ministern säger att det är ett fastlagt beräkningssystem. Jag
              vet att regeringen använder ett, som jag tycker, väldigt stelbent
              beräkningssystem. Man jämför med en produktivitetsökning inom
              tjänstesektorn på 1,92 %. Sedan menar man att myndigheterna ska
              rationalisera på samma sätt. Men går det verkligen att jämföra
              fri grundforskning med vilken myndighet som helst eller med den
              privata tjänstesektorn?
            </seg>
            <seg n="2c93941b">
              Ministern svarar att han avser att stärka resurserna för utbildning
              och forskning. Då skulle jag vilja att ministern svarar på två
              frågor: Tänker ministern nöja sig med att prislappen för en student
              är ca 20 % mindre än för tio år sedan? Behövs det inte en verklig
              ökning av forskningsresurserna och inte bara en otillräcklig kompensering?
            </seg>
          </u>
          <note type="speaker" n="1614ef4a">
            Anf. 7 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ee950dbe7346a26f-3" n="1bbc42f0">
            <seg n="0254b053">
              Herr talman! Jag är ny i det här jobbet, och jag har med intresse
              försökt att studera hur verkligheten förhåller sig när det gäller
              de frågor som Ulf Nilsson har ställt till mig. De är ju grundläggande
              för en utbildnings- och forskningsminister. Jag har också läst
              många inlägg i tidningarna om nedskärningarna på universiteten
              och om hur svårt livet är för många i Utbildnings-Sverige.
            </seg>
            <seg n="590dd1e9">
              Jag inser naturligtvis att budgetläget där är besvärligt som
              på många andra håll. Men under den tid som den här debatten har
              rasat har anslagen till den högre utbildningen ökat med inte mindre
              än 8½ miljarder under de senaste sju åren. Såvitt jag kan finna
              är det rätt unikt under den här perioden med en så kraftig extra
              satsning, ett så kraftigt tillskott, med en så stor ambitionshöjning
              och expansion som det har varit i den här sektorn av det svenska
              samhället.
            </seg>
            <seg n="00f238dd">
              När Ulf Nilsson beskrev den här perioden kunde jag höra lite
              svårförståeliga tekniska omskrivningar av typen prislappar, indexomräkning,
              löneindex och produktivitet i den privata sektorn. Det grundläggande
              är att universitet och högskolor har byggts ut. Vi har under den
              socialdemokratiska regeringens tid anvisat mer och mer pengar,
              pengar som är fullt finansierade och inte lånade i utländska banker.
              Det är jag stolt över att kunna säga.
            </seg>
            <seg n="680a3a4c">
              Jag har tittat på det som Ulf Nilsson kallar prislappen, som
              har minskat under perioden. Prislappen, alltså kostnaderna per
              student, är dubbelt så hög i Sverige som i Frankrike. Den är 50
              % högre i Sverige än vad den är i till exempel Tyskland eller
              Finland, som är ett ofta använt exempel i den svenska utbildnings-
              och forskningspolitiska debatten. Prislappen är alltså bland de
              allra högsta i hela världen. Om jag minns rätt är det bara USA
              och Schweiz som har högre kostnader per student än vad man har
              i Sverige.
            </seg>
            <seg n="3dc66cd8">
              Om Ulf Nilsson säger att prislappen nu har minskat så länge att
              det nästan inte är någonting kvar har den i alla fall fört oss
              till en absolut toppnivå internationellt när det gäller hur mycket
              vi satsar på varje student i direkt utbildningskostnad.
            </seg>
            <seg n="55a3dcc2">
              Det bär mig lite emot att diskutera de besvärliga indexfrågorna.
              Men jag vill ändå göra en liten utvikning.
            </seg>
            <seg n="efeeca68">
              Jag har varit minister under en mycket kort tid och har under
              den tiden fått ett par interpellationer. De har nu börjat strömma
              in, de interpellationer som den borgerliga alliansen gick ut i
              tidningarna och pratade om. Man sade att man skulle ställa den
              nye ministern mot väggen och att det skulle skjutas interpellationer
              från alla tänkbara håll.
            </seg>
            <seg n="bba9e32c">
              På en vecka har jag svarat på tre interpellationer och haft tre
              interpellationsdebatter med olika folkpartister. De har gällt
              frågan om pris- och löneomräkningen. Först var det en folkpartist
              som var emot denna pris- och löneomräkning och ville hellre ha
              bort den och ersätta den med något annat. Sedan var det en som
              var emot att det på ett annat område inte fanns någon pris- och
              löneomräkning. Det gällde de fria teatergrupperna och kulturarbetarna,
              och han krävde en pris- och löneomräkning. I dag är det en folkpartist
              som är missnöjd med pris- och löneomräkningen. Han vill inte ha
              den, därför att den är fel.
            </seg>
            <seg n="e1ae94fd">
              Jag kan berätta att detta är en modell som infördes av er partikamrat
              Anne Wibble. Den skräddarsyddes för det här ändamålet och har
              funnits sedan dess. Såvitt jag vet har ingen folkpartist motionerat
              om att denna modell ska tas bort.
            </seg>
            <seg n="e0553ed2">
              Jag skulle vilja be om ett besked från Ulf Nilsson: Är det en
              bra metod som ska behållas eller är det en dålig metod som ska
              tas bort? I så fall: Övertyga det egna partiet om det, väck en
              motion så får vi behandla frågan!
            </seg>
          </u>
          <note type="speaker" n="6b22a392">
            Anf. 8 ULF NILSSON (fp):
          </note>
          <u who="ulf_nilsson_3de2dc" xml:id="i-d8c9fd92820f3bb0-1" n="3d8284aa">
            <seg n="48dd2e38">
              Herr talman! Det far omkring en massa tekniska termer här som
              jag också själv använder. Men prislappen är alltså den summa som
              betalas ut per student för att studenterna ska få undervisning,
              lektioner, seminarier och handledning. Den har nu minskat med
              20 %, det har Riksdagens revisorer, regeringens utredare Lind
              och Universitets- och högskoleförbundet visat.
            </seg>
            <seg n="15f672ae">
              I och för sig var det positivt att utbildningsministern nämnde
              att han insåg att det fanns budgetproblem och hade respekt för
              det. Men då tycker jag att man borde ta en diskussion om vi kan
              anstränga oss och skriva upp ersättningen per student.
            </seg>
            <seg n="8cde0b53">
              När det gäller det tekniska med löneomräkningen är jag inte den
              typen av budgetexpert att jag kan säga hur ett system ska se ut.
              Men jag kan konstatera att högskolor och forskning inte har fått
              några reella ökningar i förhållande till deras kostnader.
            </seg>
            <seg n="804680ce">
              Vad Folkpartiet har gjort under mina fem sex år i utbildningsutskottet
              är att vi i vår strängt finansierade budget föreslår betydligt
              mer pengar till forskning och forskarutbildning än vad regeringen
              gör, och det tänker vi fortsätta med. Vi föreslår under en treårsperiod
              närmare 2 miljarder kronor mera till forskning än vad regeringen
              gör, och då blir det en ökning och inte bara en någorlunda kompensation
              för minskningen.
            </seg>
            <seg n="16b9af20">
              Herr talman! Under tio år har det skett en 80-procentig ökning
              av antalet studenter. Merparten av denna ökning har vi varit överens
              om. Men anslagen till de fasta forskningsresurserna det som kallas
              faktultetsanslagen har i stort sett legat stilla under den här
              tiden. Det gör att lärarna får allt svårare att hinna med både
              forskning och undervisning.
            </seg>
            <seg n="bb1cc245">
              Förutom att dessa anslag har urholkats är det ett problem att
              andelen fasta anslag har minskat. Det är ju väldigt viktigt för
              den fria forskningen att det finns utrymme för forskning som inte
              bara bygger på osäkra anslag utifrån. För den arbetsro som en
              skapande miljö behöver är det viktigt att inte en massa tid ska
              gå till att formulera ansökningar. Där finns det också en skillnad
              mellan regeringens och Folkpartiets politik. Förutom att vi vill
              höja det hela totalt säger vi också att de fasta anslagen ska
              fördelas.
            </seg>
            <seg n="ad84c2e4">
              När det gäller de tekniska högskolorna finansieras en stor del
              av professorernas löner av anslag utifrån, inte av fakultetsmedel
              som det borde vara. Därför säger vi dels att de fasta anslagen
              måste öka, dels att de totala forskningsanslagen måste öka. På
              det viset kan Vetenskapsrådets resurser användas till mer långsiktiga
              satsningar på framstående forskningsmiljöer.
            </seg>
            <seg n="8b0577a2">
              Eftersom min interpellation handlar om pengar går jag in på det
              igen. Nästa år har regeringen ökat anslaget till forskningen med
              100 miljoner. Folkpartiet föreslår att det anslaget ska öka med
              700 miljoner jämfört med i år. Men av de 100 miljonerna som regeringen
              föreslår ska 50 miljoner gå till regioner som drabbats av försvarsnedläggningar.
              Det är en väldigt märklig prioritering som har mera med regionalpolitik
              att göra än med forskningspolitik.
            </seg>
            <seg n="d9ac2de3">
              Regeringen vill satsa på områdena medicin och teknik, och det
              tycker jag är bra. Men eftersom inga riktiga pengar kommer in
              i systemet nästa år då talar jag om 2005, för det är lite osäkert
              vad som händer senare blir det, som har framgått av debatten,
              en överföring från humaniora och samhällsvetenskap, trots att
              också de områdena innehåller många viktiga forskningsuppgifter.
            </seg>
          </u>
          <note type="speaker" n="2128f243">
            Anf. 9 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ee950dbe7346a26f-4" n="1bbc42f0">
            <seg n="ff099649">
              Herr talman! Jag ska börja med att slå fast några grundläggande
              fakta. Anslagen ökar, och skattebetalarna betalar mer och mer
              pengar till den högre utbildningen. Vi höjer ambitionen för hur
              många människor som ska få en akademisk utbildning och rustar
              Sverige för framtiden. Ökningen gäller både forskning och högre
              utbildning. Det har gällt fram till nu, och vi har redan sagt
              att för de kommande åren kommer forskningsanslagen att öka med
              2,3 miljarder. Av detta påstår Ulf Nilsson att 50 miljoner används
              på ett sätt som gör att han inte tycker att de 2,3 miljarderna
              är värda särskilt mycket.
            </seg>
            <seg n="65934225">
              Låt oss slå fast en gång för alla att ambitionsnivån höjs. Skattebetalarna
              avkrävs mer och mer pengar till det här området, även om vi kan
              vara överens om att det hade varit roligare om det hade ökat mer.
              Jag är, som alla andra fackministrar, angelägen om att just mitt
              område ska öka mer. Jag tycker att jag har starka argument för
              det och kommer att verka för det framöver. Men jag är väldigt
              glad för de 2,3 miljarderna. Det är en ganska rejäl ökning för
              de kommande åren. Jag tycker att det är orättvist av Ulf Nilsson
              att beskriva 2,3 miljarder plus som en minskning.
            </seg>
            <seg n="eb5defa3">
              Sedan vill jag slå fast en sak till, och det handlar om löne-
              och prisomräkningen. Ulf Nilsson säger nu, efter att ha interpellerat
              mig om löne- och prisomräkningen, att han inte är den sortens
              budgetexpert som vill diskutera löne- och prisomräkning. Men efter
              att han som tredje folkpartist på en vecka som interpellerar mig
              om löne- och prisomräkning tycker jag att han ska finna sig i
              att föra debatten till punkt och slut. Detta är ju uppenbarligen
              en typ av argumentation som Folkpartiet använder ute på universitet
              och högskolor. I skyddet av någon sorts konstig terminologi som
              ingen förstår får man folk att tro att det finns gratispengar
              som Folkpartiet kan dela ut och som gör att alla får det bättre.
            </seg>
            <seg n="3a634ae1">
              Vi har i Sverige i dag en metod för löne- och prisomräkning som
              har föreslagits riksdagen av Anne Wibble. Den har riksdagen beslutat,
              och den har gällt sedan dess. Såvitt jag vet har Folkpartiet sedan
              dess aldrig föreslagit att den ska ändras. Den har lett till att
              sedan 1997 har omräkningen varit 16,4 %. Under samma tid har prisnivån
              höjts med 8,6 %. Skriv upp de här siffrorna, snälla Ulf Nilsson:
              16,4 % PLO, 8,6 % höjd prisnivå.
            </seg>
            <seg n="b6022653">
              Kalla inte detta för minskning! Detta är en ökning. Det är en
              ökning som är långt större än inflationen, även om det hade varit
              roligare om den hade ökat väldigt mycket mer. Men det är en annan
              diskussion än att man så att säga stjäl pengar genom indexteknik.
            </seg>
            <seg n="d7b82dba">
              Vi ökar på forskningsresurserna och utbildningsresurserna med
              precis den metod som den borgerliga regeringen föreslog. Det är
              en metod som ger drivkrafter för att använda nya metoder och nya
              rön för att effektivisera och sänka kostnaderna. Den ger också
              drivkrafter för en effektiv lönebildning. Den har valt den konkurrensutsatta
              delen av ekonomin som utgångspunkt för sin uppräkning av skäl
              som Anne Wibble utvecklade då och som Folkpartiet fortfarande
              tycker äger giltighet, såvitt jag förstår. Så stå inte här och
              låtsas som att Folkpartiet har en annan åsikt som innebär manna
              från himlen, när ni i Folkpartiet tycker att den metod som ni
              kritiserar är den metod som bör användas.
            </seg>
          </u>
          <note type="speaker" n="43adc9ba">
            Anf. 10 ULF NILSSON (fp):
          </note>
          <u who="ulf_nilsson_3de2dc" xml:id="i-d8c9fd92820f3bb0-2" n="3d8284aa">
            <seg n="a614b6c9">
              Herr talman! Folkpartiet har en annan åsikt när det gäller synen
              på forskning. Folkpartiet har en annan åsikt när det gäller forskningsbehov
              för framtiden.
            </seg>
            <seg n="ec5b6cc0">
              Jag vill verkligen diskutera hur man ska få medel till forskning
              och hur man ska ta hänsyn till pris- och löneomräkning där. Däremot
              har jag inte utgett mig för att vara expert för ett system som
              ska gälla alla områden i landet.
            </seg>
            <seg n="30804d38">
              Faktum kvarstår att ni det finns angivet i er budget räknar med
              en prisomräkning på ca 1 %, på vissa områden drygt 1 % och på
              andra områden mindre, och kostnaderna har ökat med mellan 3 och
              4 %. Oavsett vilket system man använder för beräkning kan man
              inte förneka att det blir mindre reella resurser till forskningen,
              och det ser vi som ett problem.
            </seg>
            <seg n="124aaff0">
              Sedan tycker jag inte det lovade jag att återkomma till att den
              konkurrensutsatta sektorn är någon jättebra utgångspunkt att jämföra
              med när det gäller fri grundforskning. Den är inte av den naturen.
              Utan att vi har föreslagit en ändring i systemet föreslår vi därför
              kraftigt ökade satsningar på forskning, så att vi inte bara kompenserar
              utan verkligen höjer insatserna.
            </seg>
            <seg n="cf0d6c42">
              Forskning är en långsiktig process, och resultatet av fri forskning
              kommer först efter många år. Vi ser stora framgångar det kan jag
              verkligen hålla med om och därför är det säkert roligt att vara
              utbildningsminister. Vi har ju en massa fina framgångar när det
              gäller stamcellsforskning, medicin, IT, och så vidare. Det är
              ofta resultat av satsningar som är gjorda för ett antal år sedan.
            </seg>
            <seg n="c36b0f79">
              Nu kan vi se en lite oroväckande tendens, att svenska forskare
              citeras mindre och så vidare. Därför är det väldigt viktigt att
              vi nu tillsammans för en diskussion om hur forskningen ska stärkas
              i framtiden. Då tycker jag inte att vi ska lägga ut dimridåer
              utan tala om ökningar som en verklighet.
            </seg>
          </u>
          <note type="speaker" n="6b87354e">
            Anf. 11 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-ee950dbe7346a26f-5" n="1bbc42f0">
            <seg n="6c4bb3cf">
              Herr talman! Jag ser fram emot skrivningarna i den motion där
              Folkpartiet ska ändra sin syn på löne- och prisomräkningen. Det
              ska bli intressant att se vilka principer som ska gälla i fortsättningen.
              Nu ska forskningen undantas, och det kan jag väl tänka mig att
              det finns skäl för. Men ska en ny princip gälla för alla möjliga
              olika områden som ska undantas, för varje sektor har ju sina unika
              förhållanden, då faller ju hela idén med Anne Wibbles reform ihop,
              nämligen att det ska vara en och samma princip tvärs över så att
              alla ska ha samma drivkrafter att effektivisera och ta ut de produktivitetsvinster
              som finns.
            </seg>
            <seg n="3c094862">
              Det här är ju debattens avslutning så jag ska inte nu ställa
              nya frågor eller gå i ny polemik, utan jag vill bara slå fast
              min uppfattning. Det är naturligtvis alltid välkommet med mer
              pengar till ens egen sektor. Jag kommer att slåss för mer pengar
              till den högre utbildningen, och jag kommer att slåss för mer
              pengar till forskningen. Jag är glad att jag har fått en flygande
              start genom att redan den budget som var framlagd innan jag tillträdde
              ger 2,3 miljarder till forskningen. Jag vill slå vakt om att Sverige
              är generösare än i stort sett alla andra länder när det gäller
              hur mycket utbildningskostnader man lägger på varje student.
            </seg>
            <seg n="49a73f92">
              Dock kan jag slå fast en sak: Jag vill inte vara med om någon
              metod för att få fram dessa ytterligare pengar som innebär att
              vi förlänger köerna, gör det svårare att få plats på högskolorna.
              I ett läge där vi nu ser större ungdomskullar och en ökad efterfrågan
              på högre utbildning, en ökad tillströmning, vill inte jag stödja
              Folkpartiets förslag att minska antalet platser till högre utbildning
              för unga människor och andra. Det är fel väg att gå. Vi ska slå
              vakt om den vilja till högre utbildning som finns. Det ligger
              i såväl individens som samhällets och ekonomins långsiktiga intresse.
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="7538684a">
            8 § Svar på interpellation 2004/05:118 om ägarlägenheter
          </note>
          <note type="speaker" n="474ca620">
            Anf. 12 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-ff09401a39b594af-0" n="60b7fac2" next="i-8377fa5417d8bae8-0">
            <seg n="83592220">
              Herr talman! Marietta de Pourbaix-Lundin har frågat statsrådet
              Mona Sahlin om hon avser att vidta åtgärder för att göra det möjligt
              med fler upplåtelseformer i boendet än i dag och om hon avser
              att lägga fram förslag till riksdagen om att tillåta ägarlägenheter.
            </seg>
            <seg n="3726ee3f">
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <note n="7c34c67e">
            En bostadslägenhet i flerbostadshus kan enligt nuvarande regler
            innehas med nyttjanderätt i form av hyresrätt, kooperativ hyresrätt
            eller bostadsrätt. Den 1 april 2002 infördes en permanent lagstiftning
            om kooperativ hyresrätt.
          </note>
          <u who="thomas_bodstrom_3aff3a" xml:id="i-8377fa5417d8bae8-0" n="60b7fac2" prev="i-ff09401a39b594af-0">
            <seg n="67c3568e">
              Frågan om det i svensk rätt även bör införas regler som gör det
              möjligt att inneha enskilda lägenheter med äganderätt (så kallade
              ägarlägenheter) har nyligen övervägts. Regeringen gjorde i en
              proposition i mars 2004 bedömningen att det inte borde införas
              någon sådan lagstiftning (se prop. 2003/04:115). Bedömningen föranleddes
              av ett utredningsförslag om hur en svensk modell för ägarlägenheter
              skulle kunna utformas. Till grund för sitt ställningstagande uttalade
              regeringen bland annat att det under remissbehandlingen av utredningens
              förslag hade ifrågasatts om fördelarna med ägarlägenheter är så
              stora. Regeringen pekade vidare på vissa potentiella nackdelar
              med ägarlägenheter som några remissinstanser hade angett. Det
              gällde bland annat riskerna för ökad segregation och problem i
              samband med uthyrning i stor omfattning av ägarlägenheter. Det
              var också svårt att se att ägarlägenheter i praktiken skulle innebära
              några särskilt påtagliga fördelar för de boende jämfört med bostadsrätt.
              Regeringen uttalade avslutningsvis att reglerna om tredimensionell
              fastighetsindelning nyligen hade trätt i kraft och att det i vart
              fall intill dess en uppföljning har gjorts av dessa regler inte
              framstod som lämpligt att utvidga reglernas tillämpningsområde.
              Riksdagen anslöt sig till regeringens bedömning (bet. 2003/04:BoU9,
              rskr. 2003/04:236).
            </seg>
            <seg n="c0a7fb37">
              Regeringen och riksdagen har alltså nyligen gjort bedömningen
              att det inte bör införas någon lagstiftning om ägarlägenheter.
              Jag ser inga skäl att nu göra någon annan bedömning.
            </seg>
            <seg n="0ea06366">
              Enligt nuvarande regler finns, som redan har framgått, olika
              former av nyttjanderätt till enskilda lägenheter. Jag avser därför
              inte att heller i övrigt ta några initiativ för att utvidga antalet
              upplåtelseformer.
            </seg>
          </u>
          <note type="speaker" n="c02592b4">
            Anf. 13 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-63fa9844091e131f-0" n="17d19fbb">
            <seg n="3e122645">
              Herr talman! De socialdemokratiska ministrarnas och statsrådens
              indelning av ansvarsområden är lika outgrundlig och paradoxal
              som justitieministerns svar när han säger nej till ägarlägenheter.
            </seg>
            <seg n="81d78056">
              Den första paradoxen är att jag trodde att när regeringen nu
              har fått en samhällsbyggnadsminister hade hon ansvar för alla
              olika upplåtelseformer. Men så är inte fallet.
            </seg>
            <seg n="f688f828">
              Paradox två är att i Sverige kan du äga din lägenhet, din bostad,
              om huset ligger nere på marken, till exempel ett radhus. Men ställer
              man upp den här statarlängan kan du inte äga din lägenhet.
            </seg>
            <seg n="5d3d4b70">
              Paradox tre gäller att samhällsbyggnadsminister Mona Sahlin så
              sent som i förra veckan deltog i två olika interpellationsdebatter
              här i kammaren. Den första var den 15 november. Det var förra
              måndagen. Så här säger hon i en debatt: Jag vill i framtiden se
              att det på svensk bostadsmarknad finns hyreslägenheter, bostadsrätter
              och äganderätter. Det var för en vecka sedan.
            </seg>
            <seg n="c836a821">
              I torsdags var samhällsbyggnadsminister Mona Sahlin i farten
              igen i en annan interpellationsdebatt. Då säger hon så här: Det
              är viktigt att det finns olika upplåtelseformer. Med olika ska
              vi förstås mena alla. Det är helt riktigt som Marietta de Pourbaix-Lundin
              påpekade. Det kan handla om hyresrätt, bostadsrätt, äganderätt,
              ägandelägenheter, kooperativ. Det är viktigt att det finns en
              mångfald.
            </seg>
            <seg n="8b33f5ee">
              Detta var alltså paradox tre. Därför blir svaret från justitieministern
              för mig helt obegripligt, och min fråga är: Pratar ni inte med
              varandra i regeringen? Gör ni inte det? Jag ställer mig frågan,
              herr talman: Vem i hela världen ska jag lita på? Är det samhällsbyggnadsministern
              eller justitieministern? För min del väljer jag att inte lita
              på någon socialdemokratisk minister över huvud taget. Den slutsatsen
              får jag väl dra.
            </seg>
            <seg n="a1be073c">
              Att äga en lägenhet har faktiskt väldigt många fördelar, och
              det går inte att jämföra med bostadsrätt. Jag ska återkomma till
              det sedan. Jag ska inte ta upp det nu. Men justitieministern har
              som sagt en del att svara på. För mig är det obegripligt att man
              kan äga om huset ligger på marken, men man kan inte äga på höjden.
              Och det är lika obegripligt att en minister två gånger förra veckan
              har sagt något helt annat. Ni får faktiskt bestämma er.
            </seg>
          </u>
          <note type="speaker" n="04f355d1">
            Anf. 14 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-ee950dbe7346a26f-6" n="60b7fac2">
            <seg n="9d2c3429">
              Herr talman! Det var ju dystert att inte lita på någon socialdemokratisk
              minister! Hur indelningen är mellan olika departement är ingenting
              som jag råder över eller har några synpunkter på. Däremot är det
              så att i vissa fall är det Justitiedepartementet som har ansvar
              för själva lagstiftningen medan andra departement ska stå för
              vissa delar som berör lagstiftningen och vissa delar som går in
              i deras politiska ansvarsområden. Mer krångligt än så är det inte,
              och så kan det mycket väl vara i det här fallet.
            </seg>
            <seg n="7ee97de6">
              Det som jag vill understryka när det gäller lagstiftningen är
              att det här just har avgjorts av riksdagen. Då har jag inte för
              avsikt att ta några initiativ för att ändra lagstiftningen. Om
              det finns andra politiker inom andra områden som vill gå ut och
              föra en debatt har jag inga synpunkter på det och kommer heller
              inte att ha det i framtiden. När det gäller lagstiftningsområdet,
              som berör Justitiedepartementet, kommer jag dock naturligtvis
              att ha det. Men i det här fallet är det, som jag sade i svaret,
              inte aktuellt åt vare sig det ena eller det andra hållet. Nu har
              regeringen slagit fast principerna, och riksdagen har slagit fast
              regeringens inställning. Det vore ganska förmätet av mig att gå
              ut och ha synpunkter på själva lagstiftningen.
            </seg>
            <seg n="7eb15882">
              Jag har naturligtvis inget emot vad Mona Sahlin säger i olika
              frågor. Jag anser att hon själv ska svara för dessa saker. Jag
              får hålla mig till det som berör mitt område, själva lagstiftningen.
            </seg>
          </u>
          <note type="speaker" n="5dabf5b6">
            Anf. 15 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-63fa9844091e131f-1" n="17d19fbb">
            <seg n="482fa7d7">
              Herr talman! Jag förstår att det blev lite pinsamt för justitieministern
              när den minister som ändå har hand om bostadsbyggnadsfrågor så
              sent som i förra veckan två gånger har givit uttryck för en helt
              annan uppfattning.
            </seg>
            <seg n="f20bd1be">
              Det där med indelningen kräver jag egentligen inget svar på,
              men justitieministern måste förstå att vi ibland tycker att denna
              indelning är outgrundlig. Det blir ju väldigt paradoxalt. I det
              här fallet blir det så. För om nu Mona Sahlin tycker att vi ska
              ha äganderätt, och jag kan inte tolka henne på något annat sätt
              i de här två interpellationsdebatterna, får hon väl gå och be
              på sina bara knän hos justitieministern om att han lägger fram
              ett förslag som gör det möjligt.
            </seg>
            <seg n="99c67815">
              Annars tycker jag att ni som socialdemokrater måste dra någon
              slutsats av att ni säger nej till ägarlägenheter. Då borde man
              ju inte få äga om man bor i småhus, radhus och kedjehus heller,
              eller hur? Någon konsekvens måste man ha i sin politik. Detta
              är en paradox som är helt obegriplig.
            </seg>
            <seg n="6c4701dd">
              Ni har ju ganska nyligen, och det tycker jag är bra, lagt fram
              förslaget om tredimensionell fastighetsbildning. Det har riksdagen
              också antagit, och det håller ju på att bli en del tredimensionell
              fastighetsbildning. Det gör det möjligt att ha olika upplåtelseformer
              i en och samma fastighet. Det skulle också öppna möjligheten för
              ägarlägenheter. Så ni har egentligen tagit första steget. Varför
              då inte ta nästa steg?
            </seg>
            <seg n="b7a904e7">
              Sedan skriver justitieministern i sitt svar att man tror att
              det ska bli segregation om det blir ägarlägenheter. Jag skulle
              vilja säga att det är precis tvärtom. Om man kan ha olika upplåtelseformer
              i ett och samma hus, vad blir då segregerat? Det blir tvärtom
              väldigt integrerat. Det måste bli en väldig mångfald om man kan
              få det.
            </seg>
            <seg n="93e29206">
              Sedan skulle jag vilja säga något om nästa bit. I regeringens
              budgetproposition skriver ni nu att ni ska titta på möjligheten
              för att ungdomar ska få det lättare att äga när de kommer ut på
              bostadsmarknaden. Vad innebär det om inte att ge möjlighet också
              till ägarlägenheter? Er politik går inte ihop. Jag är ledsen,
              herr talman, men Socialdemokraternas politik går inte ihop. Och
              jag litar inte på någon socialdemokratisk minister över huvud
              taget. Det har jag inte gjort tidigare, och det här har gjort
              det ännu mer uppenbart att det inte går att göra det.
            </seg>
          </u>
          <note type="speaker" n="bd5a8767">
            Anf. 16 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-ee950dbe7346a26f-7" n="60b7fac2">
            <seg n="d5b95880">
              Herr talman! Det blir allt dystrare, men kanske interpellanten
              ändå kan lita på de riksdagsmän som har fattat beslut i den här
              frågan samt ha en viss respekt för riksdagens majoritet och för
              att jag då inte vill gå in i själva den juridiska diskussionen
              om att ändra lagstiftningen. Men detta faktum innebär inte att
              inte andra statsråd inom sina politikområden gärna får driva frågor
              som ligger i linje med deras åsikter och inställning och som eventuellt
              kan komma att leda till förändringar. Det kan inte jag svara på.
              Det kan bara Mona Sahlin svara på. Jag måste hålla mig till det
              som är mitt ansvarsområde när det gäller de här sakerna, och då
              är det med respekt för bland annat riksdagen på det sättet att
              jag, som har ansvar för lagfrågorna, inte nu har någon anledning
              att överväga några initiativ i lagstiftningsfrågan. Svårare än
              så är det inte, och det är inte heller särskilt pinsamt.
            </seg>
          </u>
          <note type="speaker" n="d8b0a095">
            Anf. 17 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-63fa9844091e131f-2" n="17d19fbb">
            <seg n="42ae1dfd">
              Herr talman! Som moderat vill jag ha en mångfald av olika upplåtelseformer.
              Jag kan tycka att en del som finns i dag är tveksamma, till exempel
              kooperativ hyresrätt, men jag skulle aldrig komma på idén att
              säga att den inte ska finnas. Om folk vill att den ska finnas
              ska den finnas. Människor har ju faktiskt olika behov i olika
              skeden av livet. Det kan ju vara så att man tycker det är okej
              att äga ett radhus med tomt när man är ung, men när man blir äldre
              vill man kanske inte ha trädgården att sköta. Då föredrar man
              kanske att få äga, verkligen äga , en lägenhet i ett flerfamiljshus.
              Men det förhindrar Socialdemokraterna just nu.
            </seg>
            <seg n="18eb4c49">
              Man får tänka på det låga bostadsbyggandet, speciellt i storstadsområden.
              Det är där jag tror att ägarlägenheterna skulle komma. Jag har
              siffror på hur lågt bostadsbyggandet är just i Helsingfors. Då
              borde det ju ligga i regeringens intresse att se till att det
              finns olika upplåtelseformer som också kan dra till sig kapital
              så att folk vågar bygga. Då är äganderätten en alldeles utmärkt
              form.
            </seg>
            <seg n="e029fefd">
              Jag kan konstatera att det inte går att lita på socialdemokratiska
              ministrar och att vi får vänta till 2006, när vi får en borgerlig
              regering. De borgerliga partierna är helt överens på den här punkten.
              Ägarlägenheter ska vi införa.
            </seg>
          </u>
          <note type="speaker" n="578e3cce">
            Anf. 18 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-ee950dbe7346a26f-8" n="60b7fac2">
            <seg n="09114e94">
              Herr talman! Det var väl roligt att ni är överens om någonting.
              Det brukar ni ju inte vara. Men, som sagt, låt gärna den här diskussionen
              fortsätta. Det gäller också att ställa interpellationen på ett
              sådant sätt att det statsråd som man vill ska svara på frågorna
              också gör det. Det vill jag bara ge som ett litet avslutande råd.
              Om man vill fortsätta den här diskussionen med Mona Sahlin ska
              man göra det på ett sådant sätt, nu har den visserligen ställts
              till Mona Sahlin, att det inte går in på de frågor som jag är
              ansvarig för. Då är det min skyldighet att svara på de här interpellationerna.
            </seg>
            <seg n="ce229c0e">
              Jag har naturligtvis inga synpunkter på, utan välkomnar tvärtom,
              en fortsatt debatt mellan interpellanten och Mona Sahlin i denna
              fråga.
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="43184f7c">
            9 § Svar på interpellation 2004/05:104 om feministiskt självförsvar
          </note>
          <note type="speaker" n="0cbfb92c">
            Anf. 19 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-9" n="28ece0a9">
            <seg n="730c6f63">
              Herr talman! Britt-Marie Danestig har frågat mig vad jag inom
              ramen för jämställdhetspolitiken tänker göra för att ge utrymme
              för flickor att utbyta erfarenheter, stärka sin självkänsla och
              få kunskap att försvara sig själva i hotfulla situationer. Vidare
              undrar hon hur jag avser att få till stånd mer långsiktiga projekt
              som stöder flickors kunskap i feministiskt självförsvar.
            </seg>
            <seg n="9f76648e">
              Britt-Marie Danestig nämner själv de 5 miljoner kronor som avsattes
              i budgetpropositionen för 2002 för insatser i syfte att stärka
              flickors självförtroende och ge möjlighet till bland annat självförsvarsträning.
              Utöver dessa pengar finns det inga specifika insatser för långsiktiga
              projekt avseende just feministiskt självförsvar som metod. Däremot
              arbetar regeringen på en rad olika områden för att förändra flickors
              och pojkars situation och livsutrymme i dagens samhälle ett samhälle
              som är starkt präglat av en könsmaktsordning. Jag tänkte här ta
              upp några exempel på sådana åtgärder.
            </seg>
            <seg n="8db03981">
              Under hösten 2003 tillsattes en särskild utredare för att skyndsamt
              ta fram ett förslag till åtgärder för att motverka diskriminering
              på grund av bland annat kön på skolområdet (Skolansvarsutredningen).
              Utredarens förslag Skolans ansvar för kränkningar av elever (SOU
              2004:50) har varit ute på bred remiss och behandlas nu inom Utbildningsdepartementet.
              Förslaget till en ny lag avser att motverka diskriminering och
              trakasserier och annan kränkande behandling av elever.
            </seg>
            <seg n="4d6926c1">
              För att stärka och stödja kommunernas kompetens på jämställdhetsområdet
              har regeringen från och med 2002 avsatt medel för att utbilda
              genuspedagoger som resurspersoner för att arbeta med jämställdhet
              i förskolan och skolan. Genom utbildningen får deltagarna kompetens
              att genomföra förändringar i förskolans och skolans jämställdhetsarbete.
              Ambitionen är att det ska finnas minst en genuspedagog i varje
              kommun vid årsskiftet 2004/05. Hittills har 259 genuspedagoger
              från sammanlagt 145 kommuner utbildats.
            </seg>
            <seg n="fdf6be50">
              En tredje åtgärd är att regeringen i december 2003 tillsatte
              en delegation för jämställdhet i förskolan (U2003:12), som ska
              arbeta under två och ett halvt år. Delegationen har flera olika
              uppdrag, bland annat att dela ut pengar till jämställdhetsprojekt,
              undersöka varför så få män jobbar inom förskolan samt att se över
              utbildningen för blivande förskollärare när det gäller jämställdhet
              och genus. Delegationen ska redovisa en del av uppdraget i en
              delrapport senast den 1 december 2004.
            </seg>
            <seg n="e4cb76d8">
              Flickaprojektet inom Socialdepartementet, som pågått sedan november
              2003, har fokus på unga flickors självbild och påverkan av att
              leva i ett samhälle som är alltmer präglat av utseendefixering,
              kommersialisering och sexualisering. Flicka vänder sig främst
              till flickor, men har även pojkar och vuxna, som föräldrar och
              lärare, som målgrupp. Projektet har ett mediekritiskt budskap
              och vill nå ut till företag som riktar sig till unga människor
              och till vuxna som arbetar med medier och reklam.
            </seg>
            <seg n="9d507b18">
              Insatser sker inte bara på skolområdet. Ett av regeringens fokusområden
              för jämställdhetspolitiken under mandatperioden är sexualiseringen
              av det offentliga rummet. Detta arbetsområde innefattar både pornografitendenser
              (explicit sexualiserade bilder och uttryck) och mer subtila könsstereotypa
              framställningar (i reklam, medier, på Internet och i andra offentliga
              rum). Sexualiseringen av det offentliga rummet är inte ett isolerat
              område utan handlar om och hänger samman med kön, makt och mäns
              sexualiserade våld mot kvinnor och flickor. En arbetsgrupp, vars
              uppdrag är att diskutera, analysera och komma med konkreta förslag
              på hur regeringen kan arbeta med denna fråga, har nyligen tillsatts.
              Drygt 80 ansökningar om projekt mot sexualiseringen av det offentliga
              rummet har inkommit och handläggs just nu.
            </seg>
            <seg n="210df30d">
              Arbetet för att ge flickor utrymme och för att stärka deras självkänsla
              pågår således på en rad områden och på många olika sätt. Jag är
              intresserad av att föra en konstruktiv diskussion kring hur vi
              kan arbeta på fler sätt för att nå dessa mål.
            </seg>
          </u>
          <note type="speaker" n="1b7b7367">
            Anf. 20 BRITT-MARIE DANESTIG (v):
          </note>
          <u who="britt-marie_danestig_7936f2" xml:id="i-2e7adc25c8d8f901-0" n="2e8bb0c8">
            <seg n="1f30cb8d">
              Herr talman! Först vill jag passa på att tacka statsrådet Jens
              Orback för hans svar på min interpellation om feministiskt självförsvar.
              Jag ställde två frågor i interpellationen till jämställdhetsministern.
            </seg>
            <seg n="1fd09f22">
              Den första gällde vad ministern mera generellt ämnar göra inom
              ramen för jämställdhetspolitiken för att ge utrymme för flickor
              att utbyta erfarenheter, stärka sin självkänsla och få kunskap
              om att försvara sig i hotfulla situationer.
            </seg>
            <seg n="fb3e9d08">
              Den andra gällde mer konkret vad jämställdhetsministern tänker
              göra för att få till stånd mer långsiktiga projekt som stöder
              flickors kunskap just i feministiskt självförsvar.
            </seg>
            <seg n="7d6cd8b3">
              Som svar på mina frågor nämner statsrådet, som vi hörde nu, Skolansvarsutredningens
              förslag om att skärpa lagen när det gäller diskriminering och
              trakasserier och annan kränkande behandling av elever i skolan.
              Det tycker jag är lovvärt. Men i nuläget vet vi inte riktigt om
              och när ett sådant förslag kommer att presenteras för riksdagen.
            </seg>
            <seg n="8e4405d7">
              Statsrådet tar också upp den pågående utbildningen av lärare
              till genuspedagoger. Jag har tittat på innehållet i dessa kursplaner,
              och jag tycker att det är ett mycket bra och intressant innehåll.
              Det skulle säkert kunna få stor betydelse för jämställdhetsarbetet
              i skolan och för kunskapen om rådande könsmaktsordning om det
              nådde ett tillräckligt stort antal pedagoger. Problemet som jag
              ser även Lärarförbundet har uppmärksammat det är att kommunerna
              inte i tillräckligt hög grad uppmuntrar och stöder deltagandet
              i denna typ av utbildningar.
            </seg>
            <seg n="7b200408">
              Jag tycker faktiskt att regeringens ambition är alldeles för
              låg. För att lyckas i detta svåra arbete krävs det inte en utbildad
              genuspedagog i varje kommun. Det krävs faktiskt ett antal eldsjälar
              i varje skola.
            </seg>
            <seg n="5ec4e829">
              Statsrådet hänvisar i sitt svar också till Delegationen för jämställdhet
              i förskolan som nyligen har påbörjat sitt arbete. Men även den
              riktar sig till lärare och lärarutbildningarna.
            </seg>
            <seg n="45ce41b7">
              Vad jag har efterlyst är alltså konkreta och realiserbara åtgärder
              i syfte att ge unga tjejer den självkänsla och det mod som krävs
              för att avvärja och också undvika hotfulla situationer.
            </seg>
            <seg n="b05397f6">
              Unga tjejer ska inte behöva uppleva sig som offer och tyst acceptera
              rådande könsmaktsordning. De ska känna att de kan ha kontroll
              över sina egna liv och att de kan stötta varandra i kampen mot
              förtryck, trakasserier och våld.
            </seg>
            <seg n="582433db">
              Jämställdhetsministern är säkert medveten om att antalet anmälda
              våldtäkter ökar. En nyligen gjord sammanställning av anmälningar
              om försök till fullbordad våldtäkt i Helsingforss län under perioden
              januariapril i år visar på en ökning 50 anmälningar mot 40 under
              samma tid i fjol och 33 samma period 2002.
            </seg>
            <seg n="07c31cb6">
              En orsak till att angreppen i många fall har stannat vid försök
              till våldtäkt är att kvinnan eller flickan försvarar sig. Det
              finns tillgänglig statistik som visar att chanserna att klara
              sig vid ett våldtäktsförsök ökar om kvinnan eller flickan genom
              att skrika, sparka eller på annat sätt gör aktivt motstånd.
            </seg>
            <seg n="6a47621a">
              Feministiskt självförsvar innebär att med utgångspunkt i kvinnors
              erfarenheter utarbeta strategier för att hantera situationer där
              det föreligger hot om våld inklusive sexuellt våld. Metoden består
              av tre delar, en verbal, en mental och en fysisk. Den fysiska
              är den som faktiskt tar minst plats vid dessa kurser, i alla fall
              när jag har följt dem. Det mentala självförsvaret handlar om självkänsla
              och självbild. Och det verbala självförsvaret handlar om att med
              ord och kroppsspråk signalera var gränsen går, och det är oerhört
              viktigt.
            </seg>
            <seg n="1a50f3a4">
              Jag skulle gärna vilja att jämställdhetsministern utvecklar detta.
              Och jag undrar om jämställdhetsministern faktiskt har en tanke
              på att försöka få till stånd mera långsiktiga projekt som stöder
              just flickors kunskap i feministiskt självförsvar. Jag tycker
              inte att jag fick ett riktigt konkret svar tidigare.
            </seg>
          </u>
          <note type="speaker" n="4419988f">
            Anf. 21 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-10" n="28ece0a9">
            <seg n="e8baf088">
              Herr talman! Jag tänker svara Britt-Marie Danestig genom att
              citera några kloka ord, och de orden tar jag ur hennes egen interpellation.
              Där står följande:
            </seg>
            <seg n="6eb9f463">
              Regeringen har därför genom ett uppdrag till Skolverket avsatt
              5 miljoner kronor till insatser för att stärka flickors självförtroende
              bland annat genom möjligheter till självförsvarsträning.
            </seg>
            <seg n="37496000">
              Sedan fortsätter Britt-Marie Danestig att tala om att det är
              alldeles för kortsiktigt att ha ett projekt.
            </seg>
            <seg n="0d033df2">
              Jag kan hålla med Britt-Marie Danestig om att världen inte förändras
              av 49 olika projekt. Vi har fått in en utvärdering från Göteborgs
              universitet som jag tyckte var väldigt intressant att läsa. Vi
              väntar fortfarande på utvärderingen från Umeå universitet.
            </seg>
            <seg n="0ea9fd9c">
              Det som man säger från Göteborgs universitet är att de projekt
              som har riktats bara till flickor har haft det sämsta utfallet.
              De projekt som har riktats till pojkar och flickor så att säga
              utifrån deras egen värdegrund, där flickorna har fått övning i
              att ta avstånd och sätta ned fötterna, har fått ett bättre utfall.
              I dem har också pojkar fått lära sig att samtala och lyssna.
            </seg>
            <seg n="720eb896">
              De projekt som har varit allra bäst har vänt sig till skola och
              skolledning, projekt som så att säga har angripit en struktur.
              Inte heller jag tror på åtgärder i projektform, men jag skulle
              också vilja vänta på resultatet av Umeåprojektet. Jag kan här
              inte säga att jag inte vill att flickor ska få gå i en självförsvarskurs.
              Överallt där de vill kanalisera intresset för detta genom skola,
              genom studieförbund och genom andra organisationer tror jag att
              man också kan tillmötesgå det. Jag ser det i första hand som ett
              kommunalt ansvar.
            </seg>
            <seg n="cf4e40a6">
              Jag tycker dock att utvärderingen från Göteborg tydligt visar
              på att det är de underliggande strukturerna som leder till att
              till och med kvinnor måste lära sig att försvara sig, och det
              är de underliggande strukturerna som jag vill prioritera i mitt
              arbete som jämställdhetsminister.
            </seg>
          </u>
          <note type="speaker" n="c3662df1">
            Anf. 22 BRITT-MARIE DANESTIG (v):
          </note>
          <u who="britt-marie_danestig_7936f2" xml:id="i-2e7adc25c8d8f901-1" n="2e8bb0c8">
            <seg n="b2d1dda8">
              Herr talman! Jag delar uppfattningen att projekt väl kan vara
              bra men att ett sådant arbete måste vara långsiktigt. Jag har
              faktiskt inte tagit del av Göteborgs universitets utvärdering,
              och jag ska gärna också ta del av den som gjorts i Umeå.
            </seg>
            <seg n="b689ed23">
              Vad jag tycker är lite synd just när det gäller de här projekten
              är att de haft väldigt kort tid till förfogande. De har startats
              2002 och har drivits under väldigt kort tid. Jag tror att en sådan
              här process som ska genomföras även i projektform tar betydligt
              längre tid i anspråk innan man egentligen kan utvärdera hur de
              här flickornas självuppfattning har stärkts. Det går inte så väldigt
              snabbt.
            </seg>
            <seg n="583253c3">
              Min egen erfarenhet som lärare på folkhögskola säger mig att
              det ändå finns någonting positivt i att kvinnor innan de möter
              män i grupp kommer tillsammans och pratar om sina egna upplevelser.
              Jag tror också att man kan utveckla metoder för att pojkar och
              flickor ska mötas i gemensamma diskussioner, men åtminstone i
              gymnasieskolan är vi mycket väl medvetna om att flickorna många
              gånger har tystnat. Precis som i samhällsstrukturen i övrigt är
              den manliga sidan normgivande. Jag tror att det finns skäl i att
              stärka flickornas självkänsla innan de går in i sådana här samtal.
            </seg>
            <seg n="c90bc6d8">
              Jag vill påminna jämställdhetsministern om hur oerhört utsatta
              unga kvinnor och flickor faktiskt är i dag. För många av dem är
              vardagen fylld av rädsla och obehag liksom av en ständig beredskap
              för trakasserier, närmanden och till och med övergrepp. Det som
              kanske är allvarligast när det gäller unga flickor i dag är att
              detta begränsar deras handlings- och livsutrymme. De blir på något
              sätt snöpta redan från början och får inte sina rättmätiga möjligheter.
              Rädslan att utsättas för våldet är så stor att man inte vågar
              utsätta sig för det. Denna rädsla är mycket begränsande.
            </seg>
            <seg n="d33b6544">
              Det är viktigt att vi hjälper flickorna att få de verktyg som
              gör att de på olika sätt kan försvara sig. Men jag vill också
              säga att våld i sig aldrig saknar mening utan alltid har ett syfte
              att hävda makt eller en position eller att driva igenom sin vilja
              gentemot andras. Våld är ett maktmedel, och det kan vara det även
              när det inte används helt öppet. Det kan faktiskt räcka med hot
              om våld för att genomdriva sin vilja. Därvidlag är även pojkarna
              offer för en struktur. Pojkar nås av bilder av mannen som inte
              backar undan för våldet utan snarare tvärtom glorifierar våldet
              och soldater som beredvilligt dödar och offrar sig.
            </seg>
            <seg n="d9d5686f">
              Jag tycker också att sportvärlden visar en bild av en man som
              klarar en smäll och som är hjältemodig och står pall för tuffa
              tag och skador. Jag tror att detta gör att många unga grabbar
              i dag ser våld och aggression som det framställs som acceptabelt,
              rationellt och till och med eftersträvansvärt det hör ihop med
              den traditionella manligheten. Också det är något som man måste
              försöka bryta.
            </seg>
            <seg n="b037ed91">
              Det sexualiserade våldet och de sexualiserade trakasserierna
              har också, precis som jag tyckte att jag spårade hos jämställdhetsministern,
              sin grund i det som man kanske kan kalla för normalförtrycket
              och som finns i princip överallt i samhället. Det innebär att
              mannen är överordnad och kvinnan underordnad. Mannen betraktas
              som normen och kvinnan som avvikelse. Det är detta som vi gemensamt
              får försöka att jobba vidare emot.
            </seg>
            <seg n="1b7f445d">
              Jag skulle också vilja ge jämställdhetsministern ett litet tips,
              men det får jag återkomma till.
            </seg>
          </u>
          <note type="speaker" n="43aa94df">
            Anf. 23 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-11" n="28ece0a9">
            <seg n="bff9709c">
              Herr talman! Jag kunde kanske ha gett Britt-Marie Danestig lite
              talartid eftersom jag tror att vi är rätt överens på den här punkten.
              Jag tänker också ta upp frågan om genuspedagoger, som Britt-Marie
              Danestig berörde. Det visar sig nu att det i vissa kommuner utbildas
              fler genuspedagoger. Syftet med genuspedagogen är inte att denne
              ska verka över hela kommunen utan denne ska utbilda jämställdhetsansvariga
              lärare och pedagoger på skolorna. Deras verksamhet ska alltså
              spridas som ringar på vattnet.
            </seg>
            <seg n="74cfaf86">
              Jag skulle vilja säga att feministiskt självförsvar är en metod
              för att stå emot den yttersta konsekvensen av kvinnors underordning,
              nämligen mäns våld mot kvinnor. Men det är, som vi båda säger,
              inte någon universallösning på allting. Jag tycker därför att
              Skolansvarsutredningens förslag om förbud mot diskriminering är
              intressant. Regeringens satsning på genuspedagoger är intressant,
              framför allt att man börjar från början. Därför tycker jag också
              att förskoleminister Hallengrens tillsättande av en jämställdhetsdelegation
              för förskolan är spännande. Detta arbete måste börja tidigt.
            </seg>
            <seg n="ef404d46">
              Också jag själv är en del av det offentliga rummet. Jag tillhör
              en stad fylld av kvinnor och så är det också min egen familj där
              det offentliga rummet sexualiseras. Vi ska senare tala med andra
              interpellanter om detta. Jag skulle vilja säga att det är otillständigt,
              men jag tror att det är i kampen mot de här strukturerna som vi
              kan få ett riktigt genombrott utan att för den skull säga nej
              till de här projekten. Jag ska gärna överlämna projektutvärderingen
              från Göteborg, och jag ser fram emot utvärderingen från Umeå.
              Jag ser nu också fram emot om jag kan få tillgång till en miljard.
            </seg>
          </u>
          <note type="speaker" n="3addad97">
            Anf. 24 BRITT-MARIE DANESTIG (v):
          </note>
          <u who="britt-marie_danestig_7936f2" xml:id="i-2e7adc25c8d8f901-2" n="2e8bb0c8">
            <seg n="7136963c">
              Herr talman! Jag skulle ge jämställdhetsministern ett tips. Jag
              tycker att ett feministiskt självförsvar kan vara ett bra inslag
              i sportmiljarden. Det skulle vara intressant om en del av de pengarna
              kunde riktas mot sådant som intresserar och är viktigt för flickor.
            </seg>
            <seg n="2539eb59">
              Jag vill avslutningsvis nämna något om en pojke i sjuåtta-årsåldern
              som jag häromdagen mötte på biblioteket i Linköping. Han satt
              och surfade på en dator, där han hade lyckats få in en porrsajt.
              Jag ska inte upprepa de invektiv som han använde när jag försökte
              protestera mot den, men detta är ett jättestort område som jag
              tror att man måste försöka få kontroll över.
            </seg>
            <seg n="cd90e02a">
              Jag vill till sist hälsa jämställdhetsministern välkommen till
              hans stora och viktiga arbete och önska honom lycka till i fortsättningen.
            </seg>
          </u>
          <note type="speaker" n="81cc6bb5">
            Anf. 25 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-12" n="28ece0a9">
            <seg n="65e8cd75">
              Herr talman! Mitt avslutande inlägg ska bli kort. Jag skulle
              vilja tacka Britt-Marie Danestig för den här debatten, som jag
              tycker har tydliggjort att vi måste ta ansvar för de flickor som
              är utsatta. De måste få möjligheter att gå i den träning som de
              själva önskar. Men det som vi kraftigt måste sätta fokus på inte
              minst i det här parlamentet är den struktur av underordning av
              kvinnor som finns.
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="20eabb04">
            10 § Svar på interpellation 2004/05:105 om jämställdhetspolitikens
            ansvar för invandrade kvinnor
          </note>
          <note type="speaker" n="ff8106b9">
            Anf. 26 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-13" n="28ece0a9">
            <seg n="27060a1b">
              Herr talman! Ulla Hoffmann har frågat vilka åtgärder jag avser
              att vidta för att regeringens arbete med det så kallade hedersrelaterade
              våldet ska präglas av en feministisk analys. Vidare har Ulla Hoffmann
              frågat vilka åtgärder jag avser att vidta för att jämställdhetspolitiken
              fullt ut ska omfatta invandrade kvinnor.
            </seg>
            <seg n="51644e20">
              Låt mig inledningsvis konstatera att regeringens insatser för
              unga kvinnor som riskerar att utsättas för så kallat hedersrelaterat
              våld tar sin utgångspunkt i kunskapen om att sådant våld är en
              del av det patriarkala våld som kvinnor utsätts för. Detta patriarkala
              våld har sitt ursprung i föreställningar om mäns överordning och
              kvinnors underordning, det vill säga könsmaktsordningen. Till
              skillnad från andra typer av patriarkalt våld finns det personer
              i förövarens nära omgivning som uppmuntrar våldet och som ser
              det som berättigat för att återupprätta familjens heder.
            </seg>
            <seg n="fa2cb022">
              Svaret på Ulla Hoffmanns fråga är därför att regeringens insatser
              mot så kallat hedersrelaterat våld präglas av en feministisk analys.
            </seg>
            <seg n="a19396c3">
              Beträffande Ulla Hoffmanns fråga om vilka åtgärder jag avser
              att vidta för att jämställdhetspolitiken fullt ut ska kunna omfatta
              invandrade kvinnor vill jag understryka att jämställdhetspolitiken
              redan i dag självklart omfattar såväl inrikes födda som utrikes
              födda kvinnor. Lika självklart omfattar jämställdhetspolitiken
              både inrikes födda och utrikes födda män, och inte minst unga
              män måste ges ett stöd för att ta sig ut ur patriarkala mönster.
            </seg>
            <seg n="70b9721d">
              Invandrade kvinnor, liksom invandrade män, kan ha behov av särskilda
              insatser som hänför sig till deras situation som invandrare. När
              det behövs ska de naturligtvis få del av sådana särskilda insatser.
              Men annars gäller att den generella politiken ska ta hänsyn till
              hela befolkningen, oavsett etnisk och kulturell bakgrund.
            </seg>
          </u>
          <note type="speaker" n="bbbc028c">
            Anf. 27 ULLA HOFFMANN (v):
          </note>
          <u who="ulla_hoffmann_7f5515" xml:id="i-5b6745c08839712b-0" n="9660c880">
            <seg n="1f220f6d">
              Herr talman! Jag tackar statsrådet Orback för svaret. Jag ska
              inte sticka under stol med att jag blev lite besviken över det
              korta svaret, som är på knappt en A 4-sida, och för att statsrådet
              inte utvecklar sina argument mer. Den som läser frågan skulle
              ju kunna tro att statsrådet tycker att allt är okej eftersom mina
              argument inte blir bemötta. Här konstateras bara att allting är
              bra. Vi vet ju båda två att det inte är det, och vi har ju nu
              möjlighet att försöka utveckla det.
            </seg>
            <seg n="883e2cdf">
              Anledningen till att jag ställde min interpellation är att vi
              ideligen försöker förklara mäns våld mot kvinnor med kulturella,
              religiösa eller individuella orsaker. Är det män med annat etniskt
              ursprung än majoritetssamhällets som misshandlar eller dödar kvinnor
              så hänvisas det ofta till att det beror på deras kultur eller
              religion. Är det män från majoritetssamhället så hänvisas det
              till individuella orsaker. I stället borde vi ju se att det handlar
              om ett strukturellt och sexuellt våld mot kvinnor oavsett etnicitet
              och att våldet tar sig olika uttryck.
            </seg>
            <seg n="73f4e4ad">
              Statsrådet säger att skillnaden mellan så kallat hedersrelaterat
              våld som kvinnor utsätts för och andra typer av patriarkalt våld
              är att det finns personer i förövarens omgivning som uppmuntrar
              våldet. Häromdagen såg jag på Liza Marklunds program om mäns våld
              mot kvinnor. Statsrådet var där och kan inte ha missat den manlige
              deltagare i panelen som menade att det hos vissa män anses manligt
              att misshandla kvinnor att hålla kvinnor i herrans tukt och förmaning.
              Är inte det samma strukturer? Är inte det att uppmuntra mäns våld
              mot kvinnor? Ett annat exempel är den kvinna som ständigt misshandlas
              av sin sambo av mankön samtidigt som männen i bostadsområdet vet
              att efter deras fester kommer hon att misshandlas, och detta utan
              att de ingriper. Är inte det att uppmuntra mäns våld mot kvinnor?
              Vad är det egentligen för skillnad?
            </seg>
            <seg n="1cba7268">
              Vad menar egentligen statsrådet med så kallat hedersrelaterat
              våld? Vilka är det som utövar sådant våld? Är det män av annat
              etniskt ursprung än majoritetssamhället eller män från majoritetssamhället,
              eller rentav vissa män oavsett etniskt ursprung? Det skulle vara
              bra om statsrådet kan klargöra vad statsrådet menar att det är
              för skillnad på så kallat hedersrelaterat våld och annat patriarkalt
              våld.
            </seg>
            <seg n="ab36e38b">
              Jag går nu över till en särskild punkt, och jag tänker då på
              jämställdhetspolitikens ansvar. I utlänningslagen finns en bestämmelse
              som allmänt kallas tvåårsregeln. Den innebär att en utländsk kvinna
              som söker uppehållstillstånd för att bo tillsammans med en för
              det mesta svensk man måste bo ihop med honom i två år för att
              få uppehållstillstånd. Det är en prövotid det kan anses vara logiskt.
              Men om han misshandlar henne och hon anmäler honom så riskerar
              hon att skickas tillbaka till hemlandet, där hon ibland också
              riskerar att stötas bort av både familj och samhälle för att hon
              inte klarat av äktenskapet.
            </seg>
            <seg n="cc50e3c8">
              Det finns män som sätter detta i system. De tar hit en kvinna,
              misshandlar och våldtar henne grovt och slänger ut henne efter
              sex månader för att sedan kunna ta hit en ny kvinna. Två års returrätt
              med misshandelsgaranti har det kallats ibland. Dessa kvinnor befinner
              sig i det svenska samhället med svensk omgivning. I förarbetena
              till lagen sägs att det inte räcker med ett slag för att kvinnan
              ska slippa skickas tillbaka, utan att det måste vara fråga om
              upprepad misshandel. Det är som om lagstiftarna jag är ju bland
              dem menar att utländska kvinnor ska vara mer stryktåliga än andra
              kvinnor. Jag är övertygad om att statsrådet delar min uppfattning
              att så inte är fallet, och jag skulle därför vilja veta om statsrådet
              tänker göra något för att dessa kvinnor ska omfattas av jämställdhetspolitiken.
            </seg>
          </u>
          <note type="speaker" n="8b81e585">
            Anf. 28 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-14" n="28ece0a9">
            <seg n="1ec2285a">
              Herr talman! Jag tror att både jag och Ulla Hoffmann är fast
              i strukturer. En sådan strukturdel är vårt språk. Ulla Hoffmann
              frågar vad jag ska göra när det gäller invandrade kvinnor. Eftersom
              den här debatten också ska ha som uppgift att vara klargörande:
              Vad är invandrade kvinnor för något? Är det en homogen grupp?
              Är det de som kommer från Kanada, Somalia och Norge är det samma
              kvinnor? Är de inte helt olika, också helt olika om allihopa kommer
              från Somalia? Jag vill fästa Ulla Hoffmanns uppmärksamhet på att
              vi alla är fast i strukturer där vi också sammanfogar människor
              som är sinsemellan väldigt olika.
            </seg>
            <seg n="ce3e5738">
              Jag vill också passa på att säga en sak som jag tror att jag
              sade i det program som Ulla Hoffmann refererade till och som Liza
              Marklund hade gjort det klipptes lite i det: Åtta av tio av de
              misshandlande männen är födda i Sverige. Jag säger detta därför
              att det inte ska råda något tvivel om ifall vi pekar ut en viss
              grupp.
            </seg>
            <seg n="fe99a21c">
              Jag vill också säga att vi ändå måste kunna tala om så kallat
              hedersrelaterat våld, därför att tystnaden här inte gynnar någon,
              framför allt inte offret möjligen förövaren. Jag vill också klargöra
              att jag också ser detta som en del av ett patriarkalt våld, men
              vi måste titta på alla dessa yttringar, som ibland har väldigt
              stora likheter med varandra. Ett sätt att titta på det så kallade
              hedersrelaterade våldet tycker jag är att lyssna på förövaren
              själv. Hur förklarar förövaren själv att han har kommit fram till
              att han med rätta kan använda detta våld? Jo, förövaren säger
              själv att han anför till sitt försvar att det är en handling som
              avser att upprätthålla familjens skadade heder och att detta tänkande
              är en del av hans kultur eller tradition. Så definierar förövaren
              själv sitt övergrepp. I stället för att tala om hedersrelaterat
              våld skulle jag vilja säga att det är ett förtryck, ett förtryck
              som existerar i olika delar, men vars yttersta konsekvens är våld.
            </seg>
            <seg n="47d61b2f">
              Sedan kan man, som Ulla Hoffmann, sätta ungefär-lika-med-tecken
              mellan detta och andra typer av patriarkala former, men vi får
              inte blunda för detta våld, som tar sig speciella uttryck. Så
              skulle jag vilja förklara för dig hur jag ser på detta.
            </seg>
          </u>
          <note type="speaker" n="31f06ad6">
            Anf. 29 ULLA HOFFMANN (v):
          </note>
          <u who="ulla_hoffmann_7f5515" xml:id="i-5b6745c08839712b-1" n="9660c880">
            <seg n="0ef0a9e4">
              Herr talman! Jag tackar för det svaret. Vi håller ju på och känner
              på varandra lite grann nu beträffande var vi står någonstans.
              Just det här med så kallat hedersrelaterat våld hette för någon
              tid sedan hedersrelaterat våld, och vi har jobbat för att det
              åtminstone ska heta så kallat hedersrelaterat våld. På samma sätt
              säger vi också att det förtryck som finns i de här familjerna
              kallas för patriarkalt förtryck, ungefär som om det i familjer
              i majoritetssamhället inte finns något patriarkalt förtryck, och
              det stämmer ju inte heller.
            </seg>
            <seg n="49934000">
              Det var bra med klargörandet av att åtta av tio misshandlande
              män är svenskar. Det är bra att vi får veta det och att det sägs
              många gånger så att vi får rätt nivå på diskussionerna.
            </seg>
            <seg n="1f4ad637">
              Jag fick inte svar på min fråga om det här med den så kallade
              tvåårsregeln och om statsrådet har för avsikt att göra någonting
              för att granska just den här regeln och se om den inte skulle
              behöva falla under jämställdhetspolitikens område.
            </seg>
            <seg n="bbbf1468">
              Det finns en annan del av lagstiftningen där utländska kvinnor
              inte faller under jämställdhetspolitiken. Det gäller de kvinnor
              som söker asyl i Sverige. Många av dem har tillsammans med sina
              döttrar utsatts för så kallat hedersrelaterat våld i hemlandet,
              och när det hela gått för långt har de sökt en fristad i Sverige.
              De flesta av dem får avslagsbeslut med hänvisning till exempel
              till att lagstiftningen i landet ändrats.
            </seg>
            <seg n="82a87283">
              Det verkar som om beslutsfattarna inte förstår att det inte räcker
              att ändra lagstiftningen. Det gäller i stället att synliggöra
              de patriarkala maktstrukturerna, och där behöver det göras mer
              för att kvinnor i andra länder inte ska utsättas för så kallat
              hedersrelaterat våld.
            </seg>
            <seg n="52e7668d">
              Andra får avslagsbeslut för att de inte polisanmält den gruppvåldtäkt
              som de utsatts för av polisen i hemlandet. Det verkar som om beslutsfattarna
              inte heller här förstår att den kvinna som utsatts för gruppvåldtäkt
              av polisen på den station där hon förväntas anmäla våldtäkten
              inte går dit eftersom det är fullständigt meningslöst.
            </seg>
            <seg n="edac6c5c">
              Åter andra kvinnor har utsatts för förföljelse när de vägrat
              bära den påbjudna slöjan, och några har fått syra slängd i ansiktet.
            </seg>
            <seg n="784dc3ad">
              Som jag ser det är det här fråga om politiska handlingar, om
              man ser feminismen som politik, och därför borde dessa kvinnor
              få skydd i Sverige. Jag menar också att denna lagstiftning borde
              ha ett jämställdhetsperspektiv, eller ett feministiskt perspektiv.
              Därför skulle jag vilja veta om statsrådet tänker göra något för
              att kvinnor som söker asyl i Sverige ska omfattas av den jämställdhetspolitik
              som vi för här i landet. Jag skulle också vilja veta om statsrådet
              har för avsikt att faktiskt granska alla lagar ur ett könsperspektiv.
            </seg>
          </u>
          <note type="speaker" n="86fe80d4">
            Anf. 30 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-15" n="28ece0a9">
            <seg n="edab43c0">
              Herr talman! Ulla Hoffmann! Alla politikområden ska genomsyras
              av en feministisk analys. Alla politikområden ska bevakas utifrån
              ett jämställdhetsperspektiv. Därom råder inget tvivel.
            </seg>
            <seg n="d0076e3e">
              Vi har också en strategi som vi kallar jämställdhetsintegrering,
              som innebär att varje statsråd svarar för sitt sakområde. Det
              är mycket viktigt så att man inte smiter undan detta. Det sakområde
              som Ulla Hoffmann här tar upp ligger på UD under Barbro Holmberg.
              Det jag känner till är att Migrationsverket i varje enskilt fall
              gör individuella prövningar och också kan ta hänsyn till detta.
              Men jag ska föra en diskussion om dessa frågor även med Barbro
              Holmberg.
            </seg>
            <seg n="8ec43b28">
              Låt mig gå tillbaka till det så kallade hedersrelaterade våldet,
              som så att säga var huvudskälet för vår debatt. Jag vill lyfta
              fram de konventioner där Sverige varit pådrivande, inte minst
              de FN-konventioner som säger att inga mänskliga rättigheter för
              någon individ i något land får åsidosättas med hänvisning till
              traditionella sedvänjor. Det är viktigt att betona att grunden
              för de mänskliga rättigheterna inte i något sammanhang får kränkas.
            </seg>
            <seg n="f62e690e">
              Jag tycker att vårt samhälle på vissa sätt stått handfallet inför
              så kallat hedersrelaterat våld. Därför är jag glad att regeringen
              under senare år vidtagit ett antal åtgärder. Bland annat har man
              för perioden 20042007 avsatt 120 miljoner till länsstyrelserna
              för att öka kunskapen och förbättra samarbetet med myndigheterna
              samt få till stånd ett skyddat boende och ett bättre samarbete
              mellan organisationerna.
            </seg>
          </u>
          <note type="speaker" n="b3963756">
            Anf. 31 ULLA HOFFMANN (v):
          </note>
          <u who="ulla_hoffmann_7f5515" xml:id="i-5b6745c08839712b-2" n="9660c880">
            <seg n="ae1b4f76">
              Herr talman! Jag skulle vilja säga att vi samarbetat under den
              här perioden och också gjort ganska stora framsteg på en del områden.
              Det gäller kanske speciellt att man lyft fram vikten av det skyddade
              boendet. Sedan kan man ha synpunkter på hur det ska göras, men
              det får vi återkomma till.
            </seg>
            <seg n="2c91b171">
              Statsrådet tog upp strukturerna och att vi alla omfattas av dem.
              Jag är 62 år så jag har gått igenom en hel del strukturer skulle
              jag vilja säga, och nu försöker jag ta mig ur en del av dem. Bland
              annat var jag med på den tiden när jämställdhetsarbetet skulle
              genomsyra allt arbete som förekom, och det genomsyrade så mycket
              att det så att säga bara rasade ut på andra sidan. Sedan fick
              vi särskilda rum där kvinnor skulle diskutera för sig själva,
              och nu är vi tillbaka i att allt arbete ska genomsyras av feministiska
              regler.
            </seg>
            <seg n="150d1fd8">
              Det är bra, men det får inte bli så att man mainstreamar och
              sedan släpper frågan. Statsrådet har ett särskilt ansvar, i varje
              fall i mina ögon, för att se till att det verkligen sker någonting
              på det här området, och då är de två punkterna tvåårsregeln och
              kvinnors asylskäl väldigt viktiga.
            </seg>
            <seg n="7342d6f1">
              Jag ska avsluta med att säga att jag ser fram emot ett fortsatt
              samarbete i dessa frågor och framför allt ett fortsatt samtal.
              Jag tror att vi kanske kan komma någonstans.
            </seg>
          </u>
          <note type="speaker" n="4fea044b">
            Anf. 32 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-16" n="28ece0a9">
            <seg n="5a9a6f8b">
              Herr talman! Jag lovar Ulla Hoffmann att jag ska sätta en blåslampa
              på de andra statsråden. Jag för nu diskussioner på alla politikområden
              för att de ska granskas utifrån ett feministiskt perspektiv.
            </seg>
            <seg n="2e26bc5c">
              Jag vill en liten stund gå tillbaka till det så kallade hedersrelaterade
              våldet, där flickorna är offren men också pojkarna drabbas. Därför
              skulle jag vilja presentera min nye sakkunnige Arhe Hamednaca.
              Han har arbetat på Fryshuset, inom det så kallade Elektraprojektet,
              just med att få pojkar att se dessa strukturer och ta sig ur dem.
            </seg>
            <seg n="fe5b652d">
              Det spännande med detta är att det går att ta sig ur strukturer,
              precis som du själv gör. Jag är också fast i strukturer, men det
              gäller att se strukturerna för att kunna ta sig ur dem. Det är
              det vi ska arbeta för.
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="57619eda">
            11 § Svar på interpellation 2004/05:125 om förtryckande könsroller
          </note>
          <note type="speaker" n="d23ff9d2">
            Anf. 33 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-17" n="28ece0a9">
            <seg n="1bacf8ae">
              Herr talman! Veronica Palm har frågat om jag avser att ta initiativ
              till samtal med bland annat klädindustrin, leksaksindustrin och
              reklambranschen för att förmå dem att redovisa strategier för
              att bryta upp förtryckande könsroller.
            </seg>
            <seg n="a4c43117">
              Jag instämmer med Veronica Palm om att förtryckande könsroller
              finns och tar sig uttryck dagligen bland annat genom reklam och
              mode- och leksaksindustrin.
            </seg>
            <seg n="1a2c17d3">
              På senare tid har en sexualiserings- och pornofieringstrend växt
              sig allt starkare i medierna och i samhället som helhet. Arbetet
              för att motverka denna utveckling pågår och är fastlagt i regeringens
              skrivelse (skr. 2002/03:140) Jämt och ständigt , där sexualiseringen
              av det offentliga rummet utgör ett av regeringens fokusområden
              för mandatperioden.
            </seg>
            <seg n="fb70af5c">
              Den 12 maj 2004 anordnade regeringen, i samarbete med Vänsterpartiet
              och Miljöpartiet de gröna, en offentlig hearing om sexualiseringen
              av det offentliga rummet i syfte att få en samlad bild av situationen.
              Forskare och representanter från medie- och reklambranschen och
              organisationer diskuterade hur utvecklingen har varit, hur situationen
              ser ut i dagsläget och vad som kan göras för att motverka sexualiseringen
              av det offentliga rummet.
            </seg>
            <seg n="8089538f">
              En arbetsgrupp har tillsatts för att diskutera, analysera och
              komma med konkreta förslag på hur regeringens arbete med sexualiseringen
              av det offentliga rummet bör utformas. Arbetsgruppen är ett samarbete
              mellan regeringen, Vänsterpartiet och Miljöpartiet de gröna. Arbetsgruppen
              kommer att ta hjälp av en expertgrupp, bestående av personer med
              speciell kompetens på olika områden forskare, branschfolk, medier
              och organisationer.
            </seg>
            <seg n="5654b0f2">
              Ett stort problem, vilket Veronica Palm pekar på i sin interpellation,
              är att dessa stereotypa könsroller läggs på flickor och pojkar
              i så låg ålder. Därför är utformningen av förskolans pedagogiska
              verksamhet av stor betydelse i det långsiktiga arbetet med att
              bryta stereotypa könsroller och könsmönster. En delegation vars
              främsta uppgift är att lyfta fram, förstärka och utveckla jämställdhetsarbetet
              i förskolan tillsattes vintern 2003. Uppdraget i dess helhet ska
              redovisas senast den 30 juni 2006 och senast den 1 december 2004
              ska en delrapport lämnas.
            </seg>
            <seg n="9e25de21">
              Projektet Flicka, som initierades av socialministern, har syftet
              att skapa motståndskraft hos unga flickor och pojkar själva mot
              den kommersialisering och sexualisering av vardagen de ständigt
              möter.
            </seg>
            <seg n="63c6219d">
              Veronica Palm nämner också de kommersiella TV-kanalerna. Medierådet
              (före detta Våldsskildringsrådet), som arbetat med att samordna
              verksamheten mot skadliga våldsskildringar sedan 1990, har i ett
              tilläggsdirektiv fått i uppdrag att inrikta sin verksamhet på
              barns och ungas mediesituation.
            </seg>
            <seg n="e6ab6bba">
              Syftet ska vara att minska riskerna för skadlig mediepåverkan
              på barn och unga. Rådet ska ägna våldsskildringar och pornografi
              särskild uppmärksamhet samt ha ett tydligt genusperspektiv på
              sitt område. Uppdraget omfattar såväl traditionella som nya elektroniska
              rörliga bildmedier, exempelvis film, TV, video, dvd, datorspel,
              TV-spel och Internet. Rådet ska bland annat driva på mediebranschernas
              självreglerande arbete för att skydda barn och unga från skadlig
              mediepåverkan.
            </seg>
            <seg n="3131106e">
              Inom ramen för Nordiska institutet för kvinno- och könsforskning,
              NIKK, bedrivs ett forskningsprojekt Unga, pornografi och kön i
              Norden som ska undersöka hur pornografins utbredning påverkar
              unga flickors och pojkars uppfattning av kön. Sverige deltar genom
              Nordiska ministerrådet. Regeringen har således tagit en rad initiativ
              i denna fråga och ämnar fortsätta med detta under mandatperioden.
            </seg>
          </u>
          <note type="speaker" n="1b80b9d6">
            Anf. 34 VERONICA PALM (s):
          </note>
          <u who="veronica_palm_2c225a" xml:id="i-867154ddb5e7636f-0" n="0236352f">
            <seg n="29fb2f26">
              Herr talman! Först vill jag tacka för svaret. Det känns jättebra
              att regeringen tar allvarligt på den ökade sexualiseringen av
              det offentliga rummet. Det befäster förlegade könsroller och leder
              i sin tur till begränsningar av våra livsval. Det låser in oss
              till att vara manliga eller kvinnliga och inte få möjligheten
              att vara mänskliga.
            </seg>
            <seg n="48e9560e">
              Statsrådets intentioner är också tydliga, och det gläder mig.
              Uppluckring av förlegade könsroller är ett viktigt fokus, och
              arbetet kräver ökat fokus. Men könsrollerna befästs så tidigt
              att de insatser vi gör i vuxenvärlden i det offentliga rummet
              och i tonåringarnas värld måste kompletteras med ett mer aktivt
              arbete för våra allra yngsta medborgare.
            </seg>
            <seg n="b10f8246">
              Med gemensamma resurser gör vi mycket. Vi har jämställdhetspedagoger,
              attitydprojekt och jämställdhetsplaner i skola och förskola. Det
              är mycket viktigt. Men våra skattepengar och de resurser som vi
              gemensamt lägger på uppluckring av könsroller är en droppe i havet
              jämfört med de enorma resurser som finns kommersiellt riktat mot
              barn och ungdomar i leksaks-, kläd-, och reklambranschen.
            </seg>
            <seg n="65dae8f0">
              Dessa branscher har blivit alltmer könssegregerade och alltmer
              extrema i sina uttryck. Redan från mycket låg ålder framställs
              killar som aktiva, busiga, fartfyllda och flickor som söta, snälla
              och omhändertagande. Jag ska ge en liten bild. På de stora klädkedjornas
              barnavdelningar finns det pojk- och flickavdelningar redan från
              nyfödda.
            </seg>
            <seg n="a4a19702">
              När jag köper kläder till min treåring slås jag av hur mycket
              mer opraktiska kläderna på tjejavdelningen är och hur de begränsar
              flickors möjlighet till lek. Det är byxor som är utsvängda, vilket
              gör att det är svårt att få in dem i strumporna, och då åker de
              upp under overallen. Det är tröjor som är så korta att de glipar,
              så att det blir kallt om magen. Det är koftor med utsvängda ärmar
              som inte går att dra upp, så att de ligger och ålar i vattenfärger
              när man försöker måla. Dessutom är det mycket syntetmaterial,
              spets och gulliga färger och mönster: rosa och lila, blommor och
              änglar.
            </seg>
            <seg n="c31149e8">
              På killavdelningen är det i och för sig mer praktiska kläder,
              och det är lite bättre material. Men det är väldigt tydligt grabbigt.
              Det är mörka färger, eldsflammor, bilar, dinosaurier och till
              och med dödskallar för små barn. Det ger en bild av hur pojkar
              förväntas vara. De ska vara aktiva, busiga och fartfyllda. Kläder
              på flickavdelningen är dessutom så tajta i modellerna det är kanske
              de mest slående att när man köper kläder till samma barn måste
              man för treåringar gå upp en storlek när man köper på tjejavdelningen
              jämfört med killavdelningen.
            </seg>
            <seg n="fa1035a3">
              I dag finns det ingen lagstiftning som reglerar i vilken grad
              det är tillåtet att underblåsa förtryckande och schabloniserande
              könsroller eller var gränsen går för det tillåtna i de branscher
              som är riktade mot barn. Vi förlitar oss till branschens självsanering.
              Jag blev förälder för tre år sedan. Min bild under den korta tiden
              av att vara förälder är att det har blivit värre. Hur ser statsrådet
              på det? Tycker statsrådet att branschen är bra på självsanering?
            </seg>
          </u>
          <note type="speaker" n="951f86d9">
            Anf. 35 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-18" n="28ece0a9">
            <seg n="31f5b963">
              Herr talman! Nej, Veronica Palm, jag tycker inte att branschen
              är speciellt bra på självsanering. Därför är det bra att det finns
              en arbetsgrupp som nu diskuterar, analyserar och ska komma med
              konkreta förslag på hur regeringens arbete med sexualisering av
              det offentliga rummet ska utformas.
            </seg>
            <seg n="093b47b7">
              Den gruppen har också knutit en expertgrupp till sig bestående
              av experter från branschen, forskare, experter från medierna och
              från organisationer. Arbetsgruppen har också en del pengar till
              sitt förfogande. Så sent som i dag tror jag att man räknade att
              det kommit in 80 projektansökningar från människor som vill arbeta
              med frågan om sexualisering av det offentliga rummet.
            </seg>
            <seg n="73b0c77e">
              Jag kan också dela alla de bilder som du beskriver. Jag har själv
              fyra barn och handlar kläder. Jag har tvillingar, så jag kan också
              utföra tvillingstudier. Det som är viktigast för mig är att börja
              från början. Det ska inte vara ett kön som sammankopplas med att
              vara det omsorgsgivande könet medan det andra könet sammankopplas
              med att vara det grovmotoriska, presterande könet. Då tror jag
              att vi måste börja från början.
            </seg>
            <seg n="2a2ae95b">
              Det handlar om att män tar gemensamt föräldraansvar, att pojkar
              och flickor ska möta män och kvinnor i förskolan och att pojkar
              och flickor ska möta män och kvinnor på lågstadiet, mellanstadiet
              och högstadiet. Så är det inte i dag. En pojke kan gå igenom systemet
              i 15 år utan att ha träffat en omsorgsgivande man. Man bygger
              inga hus från femtonde våningen.
            </seg>
            <seg n="19c0e544">
              Jag håller med Veronica Palm om den förgrovning av det offentliga
              rummet som vi ser bland annat på grund av den tekniska utvecklingen.
              Det är precis på samma sätt som när reklam-TV kom över oss. Men
              det är samtidigt väldigt svårt. Jag såg i din interpellation att
              det fanns förslag på lagstiftning. Det skulle vara intressant
              att höra vad du tänker dig. Det är väldigt svårt att göra det.
            </seg>
            <seg n="2972134c">
              Det viktigaste är att arbeta förebyggande så att vi från början
              visar att män är det omsorgsgivande könet likaväl som kvinnor
              är det. Det är vad jag skulle vilja säga till Veronica Palm.
            </seg>
          </u>
          <note type="speaker" n="2c2940ba">
            Anf. 36 VERONICA PALM (s):
          </note>
          <u who="veronica_palm_2c225a" xml:id="i-867154ddb5e7636f-1" n="0236352f">
            <seg n="12ea74e3">
              Herr talman! För att tala med Yvonne Hirdmans ord har vi kommit
              väldigt långt med att få in kvinnor i mansdominerade yrken. Vi
              kommer långt med att jobba mot isärhållandets princip. Där kan
              man jobba, kvotera och lagstifta. Nu gäller det att bryta den
              manliga överordnandet. Det är betydligt mycket svårare.
            </seg>
            <seg n="2db5d9d0">
              Jag har tusentals exempel på hur man som väldigt liten blir översköljd
              av detta. Vi måste fortsätta att jobba med delad föräldraledighet.
              Hur man sedan gör det är en fråga som är aktuell för diskussion.
              Man måste dela föräldraledighet på något sätt och få in fler män
              i barnomsorgen och fler kvinnor i offentligheten. Men det gäller
              också attityderna. Det finns så otroligt mycket resurser i den
              kommersiella världen, och de riktas mot barn och barnfamiljer.
            </seg>
            <seg n="10c215f9">
              Jag tror att jag alldeles nyligen blev en siffra i statistiken
              för nöjd förälder. Alla som har barn som just har lärt sig gå
              vet att man måste akta hälsenorna för att inte bli påkörd av lära-gå-vagnar.
              Jag har två barn som är drygt ett år som naturligtvis älskar att
              köra runt med sådana vagnar och lasta i och ur saker. För någon
              månad sedan skulle vi åka bort över helgen och behövde två hopfällbara
              paraplyvagnar som överlevnad för familjen.
            </seg>
            <seg n="af924329">
              Vi åkte till en av de stora kedjorna vid Kungens Kurva. Vi gick
              in och skulle köpa två vagnar. Det fanns två modeller att välja
              på. Den ena hade ett glittrigt rosa tyg med nallar, och den andra
              hade ett glittrigt lila tyg med Disneys prinsesserie. Vad gör
              man? Jo, vi köper vagnarna, eftersom vi behövde dem. Ungarna älskar
              vagnar, och vi skulle få en ganska jobbig helg om vi inte hade
              något att underhålla dem med.
            </seg>
            <seg n="e8f1e673">
              När man kritiserar branscherna för att de underblåser förtryckande
              könsroller och schabloniserande bilder av män och kvinnor säger
              de: Vi säljer det som folk vill ha. Det är klart att de gör. De
              är businessmen . Det är klart att de säljer det folk vill ha.
              Jag köpte en rosa- och en lilaglittrig dockvagn, för det var vad
              som fanns. Ingen frågade mig om jag ville ha någonting annat.
              Jag kanske ville ha en dockvagn med eldsflammor på, men jag hade
              inte möjlighet att välja någonting annat.
            </seg>
            <seg n="469b24bf">
              Jag tror att det krävs mer än att förlita sig på självsanering
              när det gäller branschen. Jag tycker att det är bra att man har
              tillsatt arbetsgruppen för att granska sexualiseringen av det
              offentliga rummet.
            </seg>
            <seg n="5b7c73c9">
              För att förmedla goda bilder av kvinnlighet och manlighet krävs
              det att man ger en annan bild en bild som inte begränsar våra
              livsval. Den bilden kan vi till stor del ge offentligt och med
              gemensamma resurser. Men jag tror inte att lösningen är att försöka
              bjuda över de enorma resurser som finns i den kommersiella branschen.
              Snarare ska man knyta de branscherna till sig, och där är arbetsgruppen
              ett bra initiativ.
            </seg>
            <seg n="895e339a">
              Ser statsrådet någon anledning att specifikt bjuda in de branscher
              som riktar sig till barn leksaksindustrin, barnklädesindustrin;
              det gäller också reklam som är riktad till barn för att föra ett
              samtal om könsroller och om var gränsen går?
            </seg>
          </u>
          <note type="speaker" n="236dfbdf">
            Anf. 37 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-19" n="28ece0a9">
            <seg n="49186d57">
              Herr talman! Det som Veronica Palm tar upp avslutningsvis är
              bland annat de ytterligare direktiv som Medierådet har fått just
              om att titta på påverkan på unga människor.
            </seg>
            <seg n="cd19c43f">
              I expertgruppen har något som jag också tycker är intressant
              diskuterats, nämligen huruvida man kan ha ett etiskt råd inte
              bara för reklambranschen utan också för dem som gör videospel,
              dataspel och så vidare.
            </seg>
            <seg n="850644f1">
              I övrigt håller jag med Veronica Palm om hennes beskrivning av
              hur verkligheten ser ut. Jag tror att regeringen kan göra sitt,
              men det handlar kanske också om att starta det som vi brukar kalla
              för konsumentmakt. Det gäller att se till att kritisera det som
              vi inte tycker om och kanske också ge impulser till att starta
              någonting annat, som vi tycker bättre om.
            </seg>
            <seg n="837f7a2e">
              Till syvende och sist vill jag gå tillbaka till det som jag tycker
              är att starta från början. Det gäller bland annat Delegationen
              för jämställdhet i förskolan. Inte heller barn ska behöva acceptera
              stereotypiseringen. Jag går tillbaka till de 5 miljoner som Skolverket
              har avsatt till värdegrundscentrum vid Umeå och Göteborgs universitet
              för projekt för att stärka flickors självförtroende. Jag går tillbaka
              till de genuspedagoger som regeringen har avsatt resurser till
              för att utbilda pedagoger i skolorna för jämställdhet.
            </seg>
            <seg n="02ca856c">
              Det är de unga själva som inte accepterar den här förenklingen,
              förytligandet och sexualiseringen av det offentliga rummet. Det
              är så jag tror att vi långsiktigt kan vinna kampen mot en sexualisering
              av det offentliga rummet.
            </seg>
          </u>
          <note type="speaker" n="d4cb243c">
            Anf. 38 VERONICA PALM (s):
          </note>
          <u who="veronica_palm_2c225a" xml:id="i-867154ddb5e7636f-2" n="0236352f">
            <seg n="d2fc2ac6">
              Herr talman! Jag vill tacka jämställdhetsministern. Jag är orolig.
              Alla föräldrar vill ju att deras barn ska få det lite bättre,
              och jag vill att mina döttrar ska leva i ett mer jämställt samhälle
              än det som jag har fått leva i. Men jag ser inte att utvecklingen
              går åt det hållet.
            </seg>
            <seg n="e1dd8ebb">
              Något av ett hopp är det ändå att se att vår nya jämställdhetsminister
              tar frågan på allvar. Jag vill tacka dig för de svar som jag har
              fått här i dag.
            </seg>
            <seg n="31bab431">
              Jag ska avsluta med ett löfte, som jag hoppas att du inte tar
              som ett hot. Jag kommer att följa frågan, och jag hoppas att vi
              när eller om vi ser att detta inte räcker hittar vägar att fortsätta.
              Precis som du säger är lagstiftningen komplicerad, och det kanske
              inte är en framkomlig och möjlig väg. Men vi måste hitta sätt
              att göra så att det offentliga rummet inte sexualiseras inte heller
              för de allra minsta medborgarna.
            </seg>
          </u>
          <note type="speaker" n="08a994fe">
            Anf. 39 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-20" n="28ece0a9">
            <seg n="fd6f871c">
              Herr talman! Avslutningsvis vill jag tacka Veronica Palm för
              att hon lyfter upp frågan. Det är just detta att vi diskuterar
              den som också har en effekt. Vi måste visa att vi inte tycker
              om det här. Vi kan visa det genom att komma fram till lagstiftning.
              Vi kan visa det genom att satsa pengar på alternativa lösningar.
              Vi kan visa det genom att konsumenter inte handlar där vi tycker
              att man kränker flickors och pojkars fria sökande efter sin könsroll.
              Tack så mycket för samtalet!
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="f82b0128">
            12 § Svar på interpellation 2004/05:132 om utvidgat förvaltningsområde
            för den sverigefinska minoriteten
          </note>
          <note type="speaker" n="77ab18db">
            Anf. 40 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-21" n="28ece0a9">
            <seg n="2a47235e">
              Herr talman! Elina Linna har frågat mig vilka åtgärder jag avser
              att vidta för att genomföra en utvidgning av det sverigefinska
              förvaltningsområdet samt vilka åtgärder jag avser att vidta för
              att i beredningen av frågan om utvidgat förvaltningsområde förbereda
              för dess finansiering.
            </seg>
            <seg n="3a25ab71">
              Regeringen har i januari 2004 uppdragit åt en särskild utredare
              att analysera om det finns förutsättningar att utvidga lagstiftningen
              om rätt att använda finska hos förvaltningsmyndigheter och domstolar
              till att gälla även i ett område inom Helsingforss- och Mälardalsregionen
              (dir. 2004:6).
            </seg>
            <seg n="febae6db">
              I uppdraget ingår att bedöma dels intresset och behovet hos enskilda
              sverigefinnar av en sådan utvidgad lagstiftning eller andra åtgärder,
              dels myndigheters och domstolars möjligheter och beredskap att
              hantera en utvidgad lagstiftning och dels hur ett utvidgat förvaltningsområde
              bör avgränsas. Det ingår även i uppdraget att lämna förslag till
              finansiering av de åtgärder som utredaren föreslår.
            </seg>
            <seg n="bc27155e">
              Bakgrunden till utredningsuppdraget är bland annat de rekommendationer
              som Sverige har fått från Europarådet när det gäller Sveriges
              genomförande av ramkonventionen om skydd för nationella minoriteter
              och den europeiska stadgan om landsdels- eller minoritetsspråk.
            </seg>
            <seg n="6a31ef22">
              Utredaren ska enligt direktiven redovisa sitt arbete senast den
              1 mars 2005. Därefter ska utredarens förslag remissbehandlas.
              Jag kan alltså i dagsläget inte uttala mig om vare sig genomförandet
              eller finansieringen av eventuella förslag.
            </seg>
            <seg n="39c4be1f">
              I detta sammanhang vill jag ändå understryka att en viktig del
              i minoritetspolitiken är att stärka de historiska minoritetsspråken,
              däribland finskan, så att de hålls levande. Att skydda och främja
              dessa språk är väsentligt för ett samhälle som vilar på demokratiska
              principer och kulturell mångfald.
            </seg>
          </u>
          <note type="speaker" n="e8d71fa6">
            Anf. 41 ELINA LINNA (v):
          </note>
          <u who="elina_linna_14975d" xml:id="i-b35e6fefa4479579-0" n="637ec3d6">
            <seg n="5e14641f">
              Herr talman! Först vill jag tacka statsrådet Jens Orback för
              svaret. Men för att vara ärlig tycker jag inte att det var mycket
              substans i det.
            </seg>
            <seg n="f825f1b9">
              Min första fråga i interpellationen lyder: Vilka åtgärder avser
              statsrådet att vidta för att genomföra en utvidgning av det sverigefinska
              förvaltningsområdet? Jag frågar inte om statsrådet anser att utvidgningen
              bör genomföras, utan jag förutsätter att utvidgningen kommer att
              ske. Frågan är bara när och hur.
            </seg>
            <seg n="64c6ea28">
              Redan för fem år sedan, då riksdagen fattade beslutet att godkänna
              att Sverige ratificerade den europeiska stadgan om landsdels-
              och minoritetsspråk och Europarådets ramkonvention om skydd för
              nationella minoriteter, kritiserades beslutet om att begränsa
              förvaltningsområdet för de finsktalande till de fem nordliga kommunerna.
              Finsktalande finns och har funnits sedan århundraden överallt
              i vårt avlånga land. De flesta bor i Mälardalen.
            </seg>
            <seg n="832cfa11">
              Det var statsrådet Ulrica Messing som i december 1999 hade ansvaret
              för politikområdet. Jag citerar henne från debatten: Som Sveriges
              första minoritetsminister kan jag med stor tillfredsställelse
              konstatera att det finns en bred politisk enighet kring huvuddragen
              i den nya politiken. Det är självfallet en styrka gentemot omvärlden.
            </seg>
            <seg n="2be082c4">
              Ulrica Messing sade också att hon hade förståelse för önskemål
              om att i vissa avseenden gå längre i fråga om skydd och stöd för
              de nationella minoriteterna och minoritetsspråken. Redan då var
              kritiken mot begränsning av förvaltningsområdet väl känt och utbrett.
            </seg>
            <seg n="91b1a7c7">
              Statsrådet Mona Sahlin har under de senaste åren haft ansvaret
              för minoritetspolitiken. För knappt två år sedan i februari 2003
              lovade hon i en radiointervju att den sverigefinska minoriteten
              i Mälardalen ska få lagstadgad rätt att använda sitt modersmål
              i kontakter med myndigheter och domstolar.
            </seg>
            <seg n="712d6299">
              Hon menade också att finska ska få en särställning i Mälardalen
              på samma sätt som den redan har i fem kommuner i norra Sverige
              och att alla sverigefinska barn som vill ska få undervisning i
              modersmålet i skolan. Sahlins tidsplan då var att regeringen skulle
              återkomma med ett förslag under år 2003.
            </seg>
            <seg n="0789cac5">
              Jag hoppas att statsrådet förstår att det inte bara är jag utan
              ett stort antal sverigefinnar och andra som är intresserade av
              de nationella minoriteterna som ser fram emot utvidgningen. Många
              har blivit besvikna under de senaste åren då löften levererats
              från ansvarigt statsråd utan att något sedan hänt.
            </seg>
            <seg n="0804bed5">
              Herr talman! Jag vill passa på att fråga statsrådet angående
              utredningen han hänvisar till i sitt svar. Det talas om att utredningen
              kommer att få tilläggsdirektiv och som följd av detta en förlängd
              utredningstid. Stämmer det? Blir det tilläggsdirektiv och, i så
              fall, vad innehåller dessa? Hur blir det med tiden?
            </seg>
          </u>
          <note type="speaker" n="a516c011">
            Anf. 42 MARTIN ANDREASSON (fp):
          </note>
          <u who="martin_andreasson_f03825" xml:id="i-46ed0205aadbe863-0" n="4a604b94">
            <seg n="1177c5ba">
              Herr talman! Jag vill också tacka statsrådet för svaret och passa
              på att lyfta fram en del allmänna frågor om minoritetspolitiken.
            </seg>
            <seg n="6f9ca8a9">
              Sverige har ett folkrättsligt åtagande att stödja de nationella
              minoritetsspråken och ge individer större möjlighet att bevara
              och utveckla dem. Finska är det utan jämförelse största minoritetsspråket.
              Ungefär 280 000 personer i vårt land beräknas vara finsktalande.
            </seg>
            <seg n="8a620530">
              Vi är många som med stor spänning väntar på regeringens ställningstagande
              när det gäller en utvidgning av förvaltningsområdet, vilket skulle
              vara ett steg framåt. Men samtidigt är det viktigt att redan nu
              diskutera vad som är nästa steg. En utvidgning av förvaltningsområdet
              kan bara vara ett delsteg. Folkpartiet anser att de geografiska
              förvaltningsområdena för minoritetsspråk i vissa fall kan vara
              praktiskt motiverade när det gäller språk som har en mycket tydlig
              avgränsad historisk utbredning, till exempel samiska och meänkiäli.
            </seg>
            <seg n="10285b1a">
              Men när det gäller finska är det ingen långsiktig lösning med
              särskilda förvaltningsområden eftersom språket talas över hela
              landet. Då är det inte rimligt att indela Sverige i särskilda
              språkzoner så att individens möjlighet att bevara och använda
              sitt språk blir beroende av bostadsorten.
            </seg>
            <seg n="9029448b">
              Därför anser vi att målet måste vara att stärka individens möjlighet
              att använda finska i hela landet. Man bör åstadkomma ett system
              som gör att det särskilda förvaltningsområdet så småningom kan
              avvecklas eftersom det inte behövs.
            </seg>
            <seg n="b99d1995">
              Den nuvarande lagen om förvaltningsområden är dessutom stelbent
              ur ett myndighetsperspektiv. Den enskildes rätt att kommunicera
              på finska motsvaras av en skyldighet för varje enskild lokal eller
              central förvaltningsmyndighet att ge ett muntligt svar på finska.
              I de kommuner som i dag omfattas av lagen fungerar detta förhållandevis
              väl, men i takt med att förvaltningsområdet utvidgas kommer de
              praktiska svårigheterna att växa. På många håll finns finskspråkig
              kompetens inom förvaltningarna, men i många fall är det inte situationen.
              Därför menar vi att det är viktigt att man ger kommuner och förvaltningsmyndigheter
              betydligt större möjligheter att samverka i frågor som handlar
              om minoritetsspråksservice så att man ger individerna bästa möjliga
              service på ett så smidigt sätt som möjligt.
            </seg>
            <seg n="761a810f">
              Herr talman! Avslutningsvis vill jag lyfta fram behovet av en
              bred parlamentarisk förankring av minoritetspolitikens fortsättning.
              Det var fem år sedan riksdagen senast tog ställning till en samlad
              minoritetspolitisk proposition. Det var parentetiskt sagt under
              den borgerliga tiden som det första gången kom en regeringsskrivelse
              om finska språkets ställning i Sverige. Därefter kom minoritetspropositionen
              1999.
            </seg>
            <seg n="0d95f810">
              Sedan dess har det gått ett antal år. Vi i Folkpartiet menar
              att det är hög tid att regeringen nu tar ett samlat grepp och
              redovisar för riksdagen, gärna i form av proposition, vilka åtgärder
              man avser att vidta på minoritetspolitikens område under den närmaste
              tiden så att man får en bredd i debatten och en tydlig parlamentarisk
              förankring.
            </seg>
            <seg n="8b95eedc">
              Herr talman! Mina frågor blir alltså: Vilka åtgärder avser statsrådet
              att vidta för att de rättigheter för den enskilde som i dag finns
              inom förvaltningsområdet för finska i framtiden ska utvidgas till
              att gälla i Sverige som helhet? Är statsrådet beredd att tillse
              att det kommer att framläggas en samlad minoritetspolitisk proposition
              för riksdagen?
            </seg>
          </u>
          <note type="speaker" n="5e7545c4">
            Anf. 43 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-22" n="28ece0a9">
            <seg n="5a0cab7f">
              Herr talman! Under min begränsade tid som statsråd har jag flera
              gånger tagit del av regeringens höga ambitioner när det gäller
              nationella minoriteter och minoritetsspråk. Vi avser naturligtvis
              att följa Europarådets rekommendationer.
            </seg>
            <seg n="ae760c71">
              Jag skulle dock vilja läsa lite ur det kommittédirektiv som har
              ställts till utredaren: En särskild utredare ges i uppdrag att
              analysera om det finns förutsättningar att utvidga lagstiftningen
              om rätt att använda finska hos förvaltningsmyndigheter och domstolar
              till att gälla även i ett område inom Helsingforss- och Mälardalsregionen.
            </seg>
            <seg n="eae57cd6">
              Om utredaren bedömer att det finns förutsättningar att utvidga
              förvaltningsområdet för finska skall utredaren
            </seg>
            <seg n="fffbf3d6">
              Om jag skulle svara er på de här frågorna nu skulle vi väl aldrig
              ha tillsatt en utredare. Det är också klart att regeringen är
              positivt inställd till de här möjligheterna, annars hade vi inte
              heller tillsatt den här utredningen.
            </seg>
            <seg n="5be8a499">
              På frågan från Martin Andreasson om att gå ytterligare ett steg
              vill jag säga att det också ligger i uppdraget att titta på lagarna
              i stort. Med lagstiftningen i dag förhåller det sig så att man
              ska få möjlighet att använda sitt språk i de områden där man av
              hävd har talat det här språket. Eftersom 95 % av sverigefinnarna
              bor utanför det här området är det klart att det måste prövas.
              Av hävd har man också använt sitt språk inom Helsingforss- och
              Mälardalsregionen.
            </seg>
            <seg n="6b11cd93">
              Jag förstår att man vill lyfta upp den här debatten eftersom
              den är viktig. Därför förstår Elina Linnas interpellation, men
              jag tycker att det så tydligt framgår att just de frågor som Elina
              Linna ställer är precis de frågor som vi avser att utredaren ska
              titta på.
            </seg>
          </u>
          <note type="speaker" n="98838c1c">
            Anf. 44 ELINA LINNA (v):
          </note>
          <u who="elina_linna_14975d" xml:id="i-b35e6fefa4479579-1" n="637ec3d6">
            <seg n="84ae44fc">
              Herr talman! Jag fick inte svar på mina frågor om tilläggsdirektiv
              och om tiden. Statsrådet kanske kan kommentera dem.
            </seg>
            <seg n="2cfe2207">
              Jag tycker att det är bra att regeringen har höga ambitioner,
              men jag vill påminna om att Europarådet gjorde en uppföljning
              av efterlevnaden av svensk politik angående nationella minoriteter.
              Utredningen kom antagligen till stånd delvis på grund av det.
            </seg>
            <seg n="b6144591">
              Visst är det så att jag skrev interpellationen med tanke på att
              vi har en ny minoritetsminister. På så sätt får vi möjlighet att
              diskutera den här viktiga frågan. Men samtidigt vill jag också
              känna mig för och känna statsrådet på pulsen för att få veta vad
              statsrådet anser och vad statsrådet själv har för tankar om utvidgningen.
            </seg>
            <seg n="be620e32">
              När det gäller Europarådets konvention och uppföljningen konstaterade
              Europarådet att det finns brister särskilt i kommunerna och när
              det gäller utbildningsinsatser. Rådet pekar på obalansen för sverigefinländarna.
              I Gällivare, Haparanda, Kiruna, Pajala och Övertorneå når man
              målen, men där bor endast 5 % av den finskspråkiga befolkningen.
              Sedan lagen trädde i kraft har många svenska kommuner skurit ned
              sin undervisning i minoritetsspråken.
            </seg>
            <seg n="b8d00f1b">
              Jag undrar vilka kommentarer statsrådet har till Europarådets
              kritik. Hur kommer det sig att vi inte lyckats nå målen fastän
              regeringen har höga ambitioner? Hur anser statsrådet att regeringen
              ska behandla kritiken?
            </seg>
            <seg n="e82833b9">
              Lagen om nationella minoriteter har funnits i snart fem år, och
              det finns fortfarande en otrolig okunskap om lagen och lagens
              innebörd. Det är vanligt förekommande att varken kommunalpolitiker
              eller tjänstemän i kommunerna och landstingen har någon aning
              om vilka fem nationella minoriteter vi har i Sverige och vad det
              innebär att vi har ratificerat Europakonventionen och stadgan.
              Det är då inte konstigt att vi inte kan nå upp till målen.
            </seg>
            <seg n="071b1a52">
              Återigen hänvisar jag till Europarådets kritik, och jag vill
              fråga statsrådet om han anser att kritiken är befogad och vad
              statsrådet i så fall avser att göra åt kritiken.
            </seg>
          </u>
          <note type="speaker" n="fce00da2">
            Anf. 45 MARTIN ANDREASSON (fp):
          </note>
          <u who="martin_andreasson_f03825" xml:id="i-46ed0205aadbe863-1" n="4a604b94">
            <seg n="e33f984b">
              Herr talman! Jag har stor förståelse för att statsrådet i dag,
              under pågående utredningstid, inte vill kommentera de speciella
              frågeställningar som ligger inom utredningen. Sedan är det viktigt
              att det finns en intensiv debatt. Jag hoppas att statsrådet deltar
              i debatten om de här frågorna ute i samhället också medan utredaren
              Paavo Vallius fortsätter sitt arbete.
            </seg>
            <seg n="c4d3bd89">
              Just därför berörde jag två frågor som inte handlar om den specifika
              lagstiftning som nu är föremål för utredning utan handlar om mer
              principiella ställningstaganden.
            </seg>
            <seg n="2cccf28e">
              Det ena frågan handlar om vilka övergripande målsättningar som
              ska råda för minoritetspolitiken vad gäller finska språket i framtiden.
              Där är det ett principiellt politiskt ställningstagande, om man
              fullt ut utgår från att finska språket är ett minoritetsspråk
              som talas över hela landet och att de åtgärder som man vidtar
              för att bibehålla och stärka individers möjligheter att tala finska
              följaktligen ska stärka individers möjligheter i hela landet.
              Det, fru talman, är ett principiellt ställningstagande, som inte
              handlar om den specifika lagstiftning som nu utreds.
            </seg>
            <seg n="74a29b74">
              Den andra frågan handlar om den parlamentariska förankringen
              för minoritetspolitiken. Jag menar att det är angeläget att man
              återkommande får en tydlig, samlad redovisning på riksdagens bord
              från regeringen över hur regeringen behandlar minoritetspolitiken
              och vilka åtgärder man avser att vidta i framtiden. Minoritetspolitiken
              är ett gemensamt åtagande för oss alla i Sverige som alla partier
              har ett ansvar att engagera sig i. Det är således en fördel för
              minoritetspolitiken om man får en tydlig parlamentarisk debatt
              och förankring.
            </seg>
            <seg n="0e36f64a">
              Därför vill jag, fru talman, upprepa frågan om statsrådet är
              beredd att vidta åtgärder för att riksdagen kommer att få en samlad
              minoritetspolitisk proposition.
            </seg>
          </u>
          <note type="speaker" n="f9d30717">
            Anf. 46 Statsrådet JENS ORBACK (s):
          </note>
          <u who="unknown" xml:id="i-ee950dbe7346a26f-23" n="28ece0a9">
            <seg n="1e791d5b">
              Fru talman! När det gäller Elina Linnas fråga när utredningen
              ska lämna sin slutrapport, som är mars 2005, står den tidpunkten
              i dag fast. Men jag tror att Elina Linna kanske tänker på den
              rekommendation vi har fått från Europarådet när det gäller det
              sydsamiska förvaltningsområdet och om det eventuellt ska utvidgas.
              Vi har inte tagit ställning till om det ska läggas som ett extra
              direktiv till utredningen. I dagsläget står mars 2005 fast. Men
              vi är alltid öppna för att ta till oss kritik från Europarådet.
            </seg>
            <seg n="ef7b7dd2">
              Till Martin Andreasson vill jag säga att jag i alla fall skulle
              vilja se den här utredningen som ett första steg. Utredningen
              har också i sina direktiv att titta på lagstiftningen i stort.
              Jag tror att det skulle vara konstigt om utredaren då inte tittade
              på den frågeställning som du tar upp.
            </seg>
            <seg n="156f2ead">
              Den tredje frågan, om en debatt och en proposition vill jag ta
              med mig. Det är alldeles för tidigt för mig att säga varken bu
              eller bä på den frågan. Jag skulle dock vilja säga att de här
              frågorna är väldigt viktiga att diskutera.
            </seg>
            <seg n="c128b365">
              Som svar på Elina Linnas fråga om skolan kan jag säga att Skolverket
              har fått regeringens uppdrag att göra en kartläggning av skolsituationen
              för de nationella minoriteterna. Det är också viktigt att barn
              i Sverige får en kunskap om de nationella minoriteterna. För mig
              handlar det här om våra lika rättigheter. Jag vill ändå säga att
              den frågan ligger framför allt under Utbildningsdepartementet,
              men mitt arbete som samordningsminister och ansvarig för de här
              frågorna gör naturligtvis att jag ska ha den diskussionen uppe.
            </seg>
            <seg n="17c12598">
              Det gäller också att ha en ständigt pågående debatt med kommuner
              och landsting, därför att det är där som människor möter myndigheter,
              socialtjänst, hälsovård och så vidare. Regeringen har nu anordnat
              tre regionala konferenser tillsammans med kommuner och landsting.
              Jag hade möjlighet att vara med på den sista i juni, där man bland
              annat koncentrerade sig på konkreta problem och konkreta lösningar.
            </seg>
            <seg n="508a6345">
              Det är vad jag skulle vilja säga för att svara på era frågor.
            </seg>
          </u>
          <note type="speaker" n="4a7506d9">
            Anf. 47 ELINA LINNA (v):
          </note>
          <u who="elina_linna_14975d" xml:id="i-b35e6fefa4479579-2" n="637ec3d6">
            <seg n="c94e60fe">
              Fru talman! Först vill jag förtydliga det jag sade i mitt andra
              inlägg när jag tog upp Europarådets kritik av Sveriges efterlevnad.
              Jag menade då kritik när det gäller finska språket och användandet
              av det. Jag förstår att direktiven handlar om det sydsamiska förvaltningsområdet,
              men det är en annan fråga. Den frågan menade inte jag från början.
            </seg>
            <seg n="38556bb2">
              Jag är nöjd med att vi, som det ser ut nu, kommer att få en utredning
              senast den 1 mars 2005. Då kan vi börja diskutera konkret utifrån
              vad utredningen innehåller.
            </seg>
            <seg n="3d454a13">
              Jag har själv inte kunnat delta i de konferenser som har anordnats
              under året där kommun- och landstingsrepresentanter har deltagit.
              Det är väldigt bra. När man startade konferenserna förra året
              var det inte ens några som anmälde sig till konferenserna. Det
              är trots allt ett bevis på att det i dag finns ett större intresse
              och kanske också kunskap i kommuner och landsting. Förhoppningsvis
              kommer det att ske fler positiva framsteg när det gäller den nationella
              minoritetspolitiken.
            </seg>
            <seg n="56c76a3a">
              Jag ser fram emot flera debatter om nationella minoritetsspråk,
              och jag önskar statsrådet välkommen också inom det här området.
            </seg>
          </u>
          <note type="speaker" n="02a60bf4">
            Anf. 48 Statsrådet JENS ORBACK (s):
          </note>
          <u who="unknown" xml:id="i-ff09401a39b594af-1" n="28ece0a9">
            <seg n="401f5c77">
              Fru talman! Jag välkomnar också fortsatta diskussioner. Min förhoppning
              är att vi ska mötas i den här salen när vi har fått förslag från
              den kommitté som ser över finska språket i Helsingfors och Mälardalsregionen.
            </seg>
            <seg n="79f2949d">
              Jag vill också säga att dialogen med kommunerna och landstinget
              inte avslutas med de regionala konferenserna. Vi fick in väldigt
              mycket olika förslag, och vi kommer att gå vidare för att upprätthålla
              den här kontakten med kommun och landsting.
            </seg>
            <seg n="30c3cc0c">
              Avslutningsvis skulle jag också vilja tacka för det här samtalet.
              Jag hoppas själv på att få komma tillbaka till de här frågorna.
            </seg>
          </u>
          <note n="9a86282f">
            Överläggningen var härmed avslutad.
          </note>
          <note n="163996e8">
            13 § Bordläggning
          </note>
          <note n="8cba3a1a">
            Anmäldes och bordlades
          </note>
          <note n="49dfb2df">
            14 § Anmälan om interpellationer
          </note>
          <note n="94e966f6">
            Anmäldes att följande interpellationer framställts
          </note>
          <note n="fd6704d7">
            den 19 november
          </note>
          <note n="43d755e8">
            Olle Sandahl
          </note>
          <note n="48e72cea">
            Ulrik Lindgren
          </note>
          <note n="4359f43a">
            Rosita Runegrund
          </note>
          <note n="b080e8d2">
            Sven Brus
          </note>
          <note n="e2b5185a">
            Maria Larsson
          </note>
          <note n="54feb1ae">
            Stefan Attefall
          </note>
          <note n="01d1090d">
            Tuve Skånberg
          </note>
          <note n="22c77fc6">
            Margareta Israelsson
          </note>
          <u who="unknown" xml:id="i-8377fa5417d8bae8-1" n="28ece0a9">
            <seg n="063e8228">
              Luciano Astudillo
            </seg>
            <seg n="4f80d5c2">
              Torsten Lindström
            </seg>
          </u>
          <note n="49161ae9">
            Tina Acketoft
          </note>
          <note n="49161ae9">
            Tina Acketoft
          </note>
          <note n="99417425">
            Cecilia Wikström
          </note>
          <note n="fd6c139e">
            Hillevi Engström
          </note>
          <note n="0d331417">
            Per Landgren
          </note>
          <note n="ac48302b">
            Interpellationerna redovisas i bilaga som fogats till riksdagens
            snabbprotokoll tisdagen den 30 november.
          </note>
          <note n="eed7a72c">
            15 § Anmälan om skriftliga svar på frågor
          </note>
          <note n="a3653488">
            Anmäldes att skriftliga svar på följande frågor inkommit
          </note>
          <note n="cb47b28f">
            den 16 november
          </note>
          <note n="0002c33f">
            Johan Linander
          </note>
          <note n="eb04d3b8">
            den 18 november
          </note>
          <note n="171f6412">
            Agne Hansson
          </note>
          <note n="fd6704d7">
            den 19 november
          </note>
          <note n="f2ba0ffe">
            Mikael Oscarsson
          </note>
          <note n="171f6412">
            Agne Hansson
          </note>
          <note n="1d8162ff">
            Ulla Hoffmann
          </note>
          <note n="1d8162ff">
            Ulla Hoffmann
          </note>
          <note n="f448ac17">
            Henrik von Sydow
          </note>
          <note n="fb0700fd">
            Svaren redovisas i bilaga som fogats till riksdagens snabbprotokoll
            tisdagen den 23 november.
          </note>
          <note n="93efeb08">
            16 § Kammaren åtskildes kl. 14.10.
          </note>
          <note n="0c72cafb">
            Förhandlingarna leddes
          </note>
          <note n="fe2e12fc">
            /Monica Gustafson
          </note>
        </div>
      </body>
    </text>
  </TEI>
</teiCorpus>
