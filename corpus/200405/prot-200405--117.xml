<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--117</head>
          <docDate when="2004-05-10">2004-05-10</docDate>
        </div>
      </front>
      <body>
        <div>
          <note n="36e7345a">
            ﻿
          </note>
          <note n="fbb64c67">
            Riksdagens protokoll
          </note>
          <note n="4d81abb5">
            2004/05:117
          </note>
          <note type="date" n="83128a19">
            Tisdagen den 10 maj
          </note>
          <note n="3ab92630">
            Kl. 13:30 - 18:54
          </note>
          <note n="48afe62e">
            1 § Anmälan om fördröjda svar på interpellationer
          </note>
          <note n="f04464b3">
            Till riksdagen hade inkommit följande skrivelser:
          </note>
          <note n="4c5ee44e">
            Interpellation 2004/05:529
          </note>
          <note n="6e520a99">
            Interpellation 2004/05:529 av Sverker Thorén om Giwa
          </note>
          <note n="e91ba229">
            Interpellationen kommer att besvaras tisdagen den 24 maj 2005.
          </note>
          <note n="322935f4">
            Skälet till dröjsmålet är mellankommande resa.
          </note>
          <note n="b1488187">
            Lena Ingvarsson
          </note>
          <note n="5761d156">
            Interpellation 2004/05:549
          </note>
          <note n="02ee6e88">
            Interpellation 2004/05:549 av Catharina Elmsäter-Svärd om rävbandmask
          </note>
          <note n="8854b372">
            Interpellationen kommer att besvaras torsdagen den 19 maj 2005.
          </note>
          <note n="a4d3da19">
            Skälet till dröjsmålet är utrikes tjänsteresa.
          </note>
          <note n="2580ddeb">
            Anders Perklev
          </note>
          <note n="1454994d">
            Interpellation 2004/05:565
          </note>
          <note n="396a8e1f">
            Interpellation 2004/05:565 av Jan Andersson om strandskyddsbestämmelserna
            i Halland
          </note>
          <note n="0c3f2176">
            Interpellationen kommer att besvaras tisdagen den 24 maj.
          </note>
          <note n="5cd7d407">
            Skälet till dröjsmålet är andra inbokade engagemang.
          </note>
          <note n="b1488187">
            Lena Ingvarsson
          </note>
          <note n="ad41faf9">
            Interpellation 2004/05:567
          </note>
          <note n="a68a1f7f">
            Interpellation 2004/05:567 av Margareta Andersson (c) om biståndet
            till landsbygden i Afrika
          </note>
          <note n="472dbcf4">
            Interpellationen kommer att besvaras tisdagen den 31 maj 2005.
          </note>
          <note n="ae9a55f6">
            Skälet till dröjsmålet är utlandsresor.
          </note>
          <note n="2cd31962">
            Carin Jämtin
          </note>
          <note n="e54d5e98">
            2 § Svar på interpellation 2004/05:444 om riktade stöd till stormdrabbade
            skogsägare
          </note>
          <note type="speaker" n="9beac466">
            Anf. 1 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-0" n="01315e3a">
            <seg n="ebda6760">
              Fru talman! Sven Gunnar Persson har frågat mig vad jag avser
              att vidta för åtgärder för att införa ett direktstöd baserat på
              uttransporterad virkesmängd till skogsägare som drabbats svårt
              av stormfällningar, samt vilka ytterligare åtgärder jag avser
              att vidta för att stödja de stormdrabbade skogsägarna ekonomiskt,
              praktiskt och socialt.
            </seg>
            <seg n="4f8b3d83">
              I enlighet med regeringens stormpaket som har presenterats så
              förbereds inom Regeringskansliet ett förslag till skattereduktion
              på 50 kr per kubikmeter för de skogsägare som drabbats extra hårt
              av stormen. Reduktionsbeloppet kommer att knytas till mängden
              stormfällt virke som forslas ut ur skogen.
            </seg>
            <seg n="5f8e8326">
              I Regeringskansliet pågår också för fullt ett arbete med att
              färdigställa de lagar och förordningar som krävs för att verkställa
              övriga delar av regeringens stormpaket, nämligen dieselskattesänkning
              på skogsbrukets arbetsmaskiner i stormområdet, stöd till lagring
              av stormskadat virke samt stöd till reparation av körskador på
              skogsbilvägar och skogsmark som uppkommit på grund av stormen.
            </seg>
            <seg n="3d468ded">
              Regeringen har dessutom redan fattat beslut om en rad förordningsändringar
              för att underlätta transporter och lagring av stormskadat virke.
              Exempelvis beslutades vid ett extra regeringssammanträde den 7
              mars om att tillfälligt tillåta utländska lastbilar att frakta
              stormfällt virke i stormområdet. Även Vägverket har fattat beslut
              om dispenser när det gäller maximilaster och kör- och vilotider.
              Skogsstyrelsen har beslutat om tillfälliga regelförenklingar för
              att underlätta för drabbade skogsägare.
            </seg>
            <seg n="652fae7b">
              Sammantaget tycker jag att regeringen har agerat snabbt och kraftfullt
              för att underlätta för dem som drabbats av den katastrofala stormen
              i januari. Samtidigt är det viktigt att göra en utvärdering av
              effekter av det som redan gjorts innan man går vidare med eventuella
              ytterligare åtgärder.
            </seg>
            <seg n="4d5dbf2c">
              Jag har vid ett flertal tillfällen sedan stormen träffat företrädare
              för skogsnäringen och skogsägarna för att diskutera vilka behov
              man ser för att ta hand om så mycket som möjligt av den stormfällda
              skogen så att den kan komma till nytta för näringslivet. Bland
              övriga åtgärder som diskuterats finns åtgärder för återbeskogning.
            </seg>
          </u>
          <note type="speaker" n="648e0911">
            Anf. 2 SVEN GUNNAR PERSSON (kd):
          </note>
          <u who="Q6043789" xml:id="i-bf2bc683e4fe82fc-0" n="a2fa3254">
            <seg n="0f6d8fc2">
              Fru talman! Jag vill tacka så mycket för svaret. Det har dröjt
              en ganska lång tid sedan min interpellation lämnades in. Men det
              ska inte på något sätt belasta ministern. Det var jag som inte
              hade möjlighet att ta debatten den gången som det var inplanerat.
              Därför har en hel del hänt sedan frågan aktualiserades, och svaret
              är ganska förväntat.
            </seg>
            <seg n="f2b4d63f">
              Jag uppskattar ministerns arbete på det här området. Det är många
              som har gjort det. Hon har agerat relativt snabbt och tydligt
              och med inlevelse och förståelse för alla dem som har sett sitt
              livsverk och sina framtidsutsikter spolierade.
            </seg>
            <seg n="7fae7596">
              Jag och Kristdemokraterna hade förstås önskat att de 50 kronorna
              kunde ha gått ut som ett direktstöd till alla dem som hamnar i
              en mer akut likviditetskris och ekonomiskt svår situation. Men
              regeringen har förbrukat den lilla budgeteringsmarginal som har
              funnits. Det gör att budgetlagen lägger hinder i vägen, och inte
              ens oppositionen kan ta till förslag som strider mot grundlag
              och budgetlag. Vi får finna oss i att det blir en minskad intäkt
              för staten i stället.
            </seg>
            <seg n="bf2356bc">
              När nu tv-kamerorna och andra journalistiska aktiviteter och
              insatser inte riktas lika skarpt mot stormens konsekvenser och
              de drabbade är det oerhört viktigt att inte arbetet avstannar
              och att vi inte släpper taget om frågorna. Arbetet måste fortsätta
              med kraft. Låt oss ta det här tillfället att tala om det fortsatta
              arbetet. Jag ska ge ministern bra tillfälle att ge besked som
              efterfrågas inte minst av dem som har råkat mest illa ut.
            </seg>
            <seg n="8746a562">
              Enligt uppgifter går upparbetningen av den stormfällda skogen
              relativt bra. Man räknar med att klara av de 20 miljoner kubikmeter
              som är planerade fram till sommaren. Men transporterna utgör enligt
              uppgifterna en flaskhals. Kommer regeringen att förlänga dispenserna
              för utländska fordon och maxvikten och andra frågor som är relaterade
              till uttransporterna? Det är avgörande för kvaliteten på virket
              och för att minimera risken för insektsangrepp av skadegörare
              att virket kommer ut och att det inte stannar vid skogsbilvägarna.
            </seg>
            <seg n="15959ff6">
              Jag vill också fråga ministern när beskedet om återplanteringsstöd
              kommer. Hon har vid flera tillfällen sagt att något sådant övervägs
              i Regeringskansliet. Det är 140 000 hektar som är i behov av återplantering.
              Man kan tänka sig att det är viktigt att det kommer längre fram.
              Men erfarenheter visar att vid katastrofer fördröjs planteringen
              kanske i onödan på grund av att man inte har tillräckliga incitament
              för att sätta i gång.
            </seg>
            <seg n="139a78aa">
              Därför skulle det vara bra att redan nu få veta: Kommer återplanteringsstödet
              att gälla retroaktivt för år 2005? Det finns skogsägare som redan
              nu är beredda att sätta i gång så fort de har fått ut sitt virke.
              Kommer det att gälla fullt ut även för gran?
            </seg>
            <seg n="c8d8686f">
              Till sist vill jag fråga ministern: Kommer skattereduktionen
              med 50 kr att omfatta all upparbetad skog, timmer, massaved och
              brännved? Den enskildas situation, den tragedi man har hamnat
              i, är lika svår oavsett vad den upparbetade skogen kommer att
              användas till.
            </seg>
          </u>
          <note type="speaker" n="6f23b785">
            Anf. 3 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-862b5c1936b269f7-0" n="df449593">
            <seg n="c47dae3e">
              Fru talman! När jag lyssnar på Sven Gunnar Persson kan man nästan
              tro att vi har konfererat innan, men det har vi inte. Vi tycks
              uppehålla oss ungefär vid samma frågeställningar.
            </seg>
            <seg n="f456b688">
              Det jag möjligen kan tillägga som boende mitt i området är att
              katastrofen fortgår. Det dör ungefär en person i veckan i upparbetningsområdet.
              Jag tror inte att det är någon annan bransch där detta inte skulle
              kallas för katastrof om detta hade varit för handen. Det är viktigt
              att ha det med sig.
            </seg>
            <seg n="17a788c2">
              När jag träffar människor utanför området verkar det som att
              de menar: Ja, det hände i vintras, och nu är det över. Så är inte
              fallet. Dessutom ligger i dag stora delar av vår infrastruktur
              ovan mark. Lösa kablar går kors och tvärs över marken. Det finns
              ett oändligt arbete som återstår.
            </seg>
            <seg n="c04c2a04">
              Jag ska säga lite grann om brännveden. I det pm som regeringen
              lämnade ifrån sig framgår inte om stödet ska omfattade brännved
              eller inte. Jag vill bara poängtera vikten av att det omfattar
              brännveden. Där är förutsättningarna kanske som sämst för att
              över huvud taget få någonting över för att ta ut det. Alltså är
              risken som störst att den blir liggande kvar i skogen. Därför
              är det viktigt att stödet omfattar även brännved.
            </seg>
            <seg n="0ba0e62b">
              När det gäller cabotagereglerna hoppas jag att ministern kan
              ge någon form av besked, för det är bråttom. De här företagarna,
              som företrädesvis kommer från Finland, Baltikum och Tyskland måste
              ha tillräcklig framförhållning. Jag vet att ministern är utsatt
              för lobbying från Svenska åkeriförbundet och från Transportarbetareförbundet
              som säger någonting annat. De har hävdat hela tiden att de skulle
              klara det här. För mig är det obegripligt att man utan att rodna
              kan påstå det. De hade inte klarat av den hittillsvarande transportkapaciteten
              och de kommer inte att göra det framöver heller.
            </seg>
            <seg n="5bd2f5e1">
              En fråga som det också är lite bråttom med är det här med dikning,
              det vill säga möjligheten att få dika. I och med att skogen nu
              ligger ned har dess uppsugningsförmåga försvunnit. Det gör att
              den mark som tidigare har varit halvskogsmark nu hotar att försumpas
              väldigt snabbt. Därför vore det bra om ministern kunde ge ett
              besked om att det kommer att bli tillåtet att rensa upp de diken
              som finns inom kort. Då kan arbetet fortgå, och det blir lämpligt
              att plantera så fort den möjligheten kommer.
            </seg>
            <seg n="333471be">
              Jag har en, möjligen preciserande, fråga om återbeskogningen:
              Vad finns det egentligen för skäl från statsmakternas sida att
              ha en uppfattning om vad det är som planteras? Varför kan man
              inte överlåta till den enskilda skogsägaren i ett samråd med skogsvårdsstyrelserna
              att plantera det som är lämpligast för den mark som finns? I stället
              säger man med statliga pekpinnar att man bara får för det ena
              eller det andra etcetera. Jag tror att både regeringen och vi
              övriga beslutsfattare skulle må bättre av att människor där nere
              kunde besluta lite mer.
            </seg>
          </u>
          <note type="speaker" n="a073ac69">
            Anf. 4 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-1" n="01315e3a">
            <seg n="2273d008">
              Fru talman! Jag vill säga till Sven Gunnar Persson att jag uppskattar
              möjligheten att diskutera den här frågan. Jag är också glad över
              den samsyn som finns från både Sven Gunnar Persson, Bengt-Anders
              Johansson och många andra här i riksdagen om de åtgärder som måste
              vidtas.
            </seg>
            <seg n="461be342">
              Det som Sven Gunnar Persson påpekar är viktigt; nu har tv-kamerorna
              slocknat och de flesta journalister har åkt hem. Det betyder inte
              att det finns anledning för oss att andas ut. Det är oerhört viktigt
              att vi fortfarande hjälps åt att ha fokus på allt det arbete som
              nu måste fungera och som måste göras för att vi ska värna så mycket
              som möjligt av värdet av det virke som har blåst omkull.
            </seg>
            <seg n="9531d32b">
              Jag är glad över den sammanställning som vi gjorde så sent som
              i förra veckan i regeringen, i Näringsdepartementet, av underlag
              från alla berörda myndigheter och länsstyrelser. Avverkningstakten
              är högre än vad vi trodde att den skulle vara för några veckor
              sedan. Avverkningstakten är nu 3,4 miljoner kubikmeter fub per
              månad. Vi trodde inte att vi skulle passera just 3 miljoner kubikmeter
              fub per månad, men det har vi alltså gjort.
            </seg>
            <seg n="73f89481">
              Den flaskhals som fortfarande finns är det som både Sven Gunnar
              Persson och Bengt-Anders Johansson pekar på tillgången till timmerbilar.
            </seg>
            <seg n="3881f288">
              Vi har en ny sittning om 14 dagar med de företrädare för skogsnäringen,
              skogsägarna, de fackliga organisationerna och Skogsstyrelsen som
              vi har träffat regelbundet efter stormen. En av de frågor som
              vi ska diskutera då är naturligtvis tillgången till timmertransporter.
              I dag har vi timmertransporter från både Finland, Norge, Holland
              och Tyskland och en del från de baltiska länderna i Sverige. Vi
              har gjort ett undantag från reglerna fram till den sista juni.
              Vid det möte som vi ska ha om 14 dagar vill jag få en genomgång
              av den avvecklingstakt som man ser framför sig så här långt. Det
              gäller också tillgången på timmertransporter och det behov man
              ser framför sig där.
            </seg>
            <seg n="5aa33333">
              Jag är mån om att avverkningstakten ska vara hög för att man
              ska ta hand om så mycket som möjligt av virket. Därför följer
              vi den frågan noga. Jag hoppas att vi kan återkomma inom kort
              efter den träffen med berörda aktörer.
            </seg>
            <seg n="2ecb3076">
              Just nu har vi mycket hjälp av utländska maskingrupper både skotare
              och skördare. Av de 1 000 maskingrupper som nu arbetar dygnet
              runt i de stormfällda skogarna är 240, alltså en fjärdedel, från
              andra europeiska länder. Det är också ett viktigt bidrag för oss.
              Utan den tillgången hade vi inte fått ut så mycket virke som vi
              nu har lyckats med. Transportfrågan kommer alltså att vara en
              av de frågor som vi diskuterar med förtur på vårt nästa möte,
              om 14 dagar.
            </seg>
            <seg n="6753d52d">
              En annan fråga som kommer upp är beskedet om återplanteringsstöd.
              Just nu sitter vi och diskuterar tillsammans med Skogsstyrelsen
              och med andra myndigheter som har erfarenhet av återplanteringsfrågor.
              En del har också erfarenheter från stormen 1969 och de debatter
              som fördes efter den. Det handlar om vad man egentligen ska tycka
              till om från regeringens och riksdagens sida när det gäller återplanteringen.
              Det är just de frågor som Bengt-Anders Johansson också pekade
              på.
            </seg>
            <seg n="a0695089">
              Vi vill också i fortsättningen se mycket gran i det stormdrabbade
              området av den enkla anledningen att hela den svenska sågverksindustrin
              i det berörda området är inställd på och uppbyggd utifrån att
              vi ska producera trä som kommer från granen. Så ska det också
              vara i fortsättningen, men kanske inte på alla platser. Det kanske
              också finns skäl för oss att ha något annat inslag från något
              annat trädslag på en del av områdena. Vi diskuterar nu vad som
              är möjligt och önskvärt från regeringens sida att tycka till om
              när det gäller ett återplanteringsstöd.
            </seg>
            <seg n="333d2a94">
              Vi tittar också på den lag om hyggesvila som finns och som berör
              alla skogsägare och hur den ska tolkas här. I det fallet kommer
              naturligtvis också frågan in om ifall man ska få tillgång till
              återplanteringspengarna redan under 2005 trots lagen om hyggesvila
              eller om det ska vara från 2006.
            </seg>
          </u>
          <note type="speaker" n="5f069fd1">
            Anf. 5 SVEN GUNNAR PERSSON (kd):
          </note>
          <u who="Q6043789" xml:id="i-bf2bc683e4fe82fc-1" n="a2fa3254">
            <seg n="ec73ea71">
              Fru talman! Jag tackar för det inlägget och de svar som jag delvis
              fick på mina frågor. Jag är glad över att ministern betonar det
              fortsatta engagemanget i området nu när den mediala uppmärksamheten
              minskar. Jag har stor respekt för det engagemang som ministern
              visar i frågan.
            </seg>
            <seg n="31b1b129">
              Hon pekar också på de flaskhalsar som uppenbarligen finns när
              det gäller att få ut den upparbetade skogen från skogsbilvägarna.
              Jag har en uppgift som säger att upparbetningen faktiskt har fått
              hållas tillbaka i vissa områden på grund av att det är så fullt
              vid skogsbilvägarna så att man inte kan få ut den upparbetade
              stormfällda skogen därifrån.
            </seg>
            <seg n="b28e21f2">
              Kan jag tolka ministern på så sätt att hon inser och anser att
              det behövs fortsatta dispenser för att man ska kunna ha fortsatt
              hög fart i arbetet så att det inte blir kvar skog vid skogsbilvägarna
              eller i skogen?
            </seg>
            <seg n="fb9f4630">
              Det skulle också vara bra om vi kunde få ett besked om 50-kronans
              innehåll när det gäller brännveden.
            </seg>
            <seg n="d72292fa">
              När det gäller retroaktiviteten på återplanteringsstödet uppfattar
              jag ministern så att hon är öppen för att diskutera en retroaktiv
              lagstiftning. Det visar sig ju med historiska fakta att det ofta
              blir en fördröjning. Man blir så upptagen av det dagliga jobbet
              med att röja upp och få ordning på saker och ting att planteringsfrågan
              skjuts på framtiden kanske alltför långt. De som nu är beredda
              att göra en insats redan i år kanske också ska ha den möjligheten.
            </seg>
            <seg n="5b7f63d5">
              Jag vill också passa på att fråga om det ökade underhållsbehovet
              på enskilda vägar och skogsbilvägar. Vägverket har, om jag har
              uppfattat saken rätt, begärt utökade anslag för att klara av det
              underhållsberg eller underhållsgropar eller hur man nu ska säga
              som nu växer fram. Men man har inte fått några sådana pengar.
              Är det ministerns bedömning att man klarar det kraftigt utökade
              underhålls- och reparationsbehovet med de pengar som man nu har
              när det gäller enskilda vägar och skogsbilvägar?
            </seg>
          </u>
          <note type="speaker" n="7b7208a4">
            Anf. 6 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-862b5c1936b269f7-1" n="df449593">
            <seg n="44e5d326">
              Fru talman! Ministern säger att man ska ha nästa möte om 14 dagar.
              Då kommer transporter att finnas med. Jag måste säga att jag känner
              mig allvarligt oroad. Skälet är att det om 14 dagar bara är fem
              arbetsdagar kvar innan det är den 1 juni, alltså fyra veckor innan
              de nuvarande reglerna upphör att gälla. Detta är mitt i semestertider,
              och dessutom är det utländska transportörer. Jag måste säga att
              det en oroväckande kort framförhållning som regeringen begär att
              skogsnäringen ska ha när det gäller de här reglerna. Jag är inte
              nöjd med den framförhållningen. Det är bekymmersamt.
            </seg>
            <seg n="b915f155">
              Jag trodde faktiskt att ministern här i dag skulle kunna säga
              att man är så långt framme att man ska ge besked inom någon vecka,
              men så är uppenbarligen inte fallet. Jag skulle vilja vädja till
              ministern att lägga på ett kol när det gäller just den delen.
            </seg>
            <seg n="92b952e9">
              När det gäller beskogningen vill jag bara ge rådet att undvika
              styrning. Det är enklare för regeringen, och det är framför allt
              billigare. Dessutom skapar det en mångfald som regeringen inte
              kan stava till när det gäller olika beskogningsåtgärder. Det är
              människorna där mycket bättre på än regeringen.
            </seg>
            <seg n="2e078b9d">
              På frågan om brännveden ingår i 50-kronan eller inte är det egentligen
              bara att svara ja eller nej. Jag utgår ifrån att ministern i sitt
              nästa inlägg svarar på om det innefattas eller inte, så att vi
              vet besked. Jag utgår ifrån att den innefattas.
            </seg>
            <seg n="944f4e04">
              Sedan undrar jag om ministern har funderat på detta med dikningen
              eller om hon tar med sig det. Det brådskar också. Den lämpligaste
              tiden att dika torde ju vara om en månad eller så när det är som
              torrast i markerna så att man kan gå ut med maskiner utan att
              de sjunker.
            </seg>
          </u>
          <note type="speaker" n="7dc5c381">
            Anf. 7 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-2" n="01315e3a">
            <seg n="44f421e1">
              Fru talman! Jag ska börja med att svara på den fråga som jag
              inte hann med i mitt förra inlägg. Den handlar om skattereduktionen
              och den 50-krona som vi har gått fram med en lagrådsremiss om.
              Reduktionen kommer att omfatta sågtimmer, massaved och energived.
              Jag är övertygad om att det beskedet också var en lättnad för
              många av de skogsägare som har drabbats.
            </seg>
            <seg n="f93402a7">
              Vi är överens om att frågan om timmertransporterna är en viktig
              del. Jag gör den bedömningen att vi behöver ha ungefär den här
              nivån på arbetsinsatserna i de stormfällda områdena under resten
              av det här året. Den kanske inte behöver vara lika hög i slutet
              på året som den är just nu, men under flera månader framöver måste
              vi ha ungefär den här takten på att forsla ut det stormfällda
              virket för att ta hand om så mycket som möjligt av värdet.
            </seg>
            <seg n="57e90b69">
              Det är också min bedömning att om vi inte inom Sverige kan hitta
              de timmertransporter vi måste ha för att hålla den här höga arbetstakten,
              måste vi också i fortsättningen söka hjälp av utländska åkare.
              Jag är mån om att vi gör allt vad vi kan för att använda svenska
              åkerier så att vi också genererar arbete och sysselsättning i
              vårt eget land och stöttar de åkare som är hårt konkurrensutsatta
              från andra utländska åkerier. Men om vi inte har egen kapacitet
              och inte har timmertransporter så att vi kan hålla det tempo vi
              nu har i arbetet, måste vi vara beredda att ta emot hjälp från
              utländska åkerier också under fler månader än till och med den
              sista juni, som dispensen i dag gäller.
            </seg>
            <seg n="64882473">
              Nu gör vi en genomgång av arbetet när vi ses nästa gång och får
              också en genomgång av vilka möjligheter vi har att använda svenska
              timmertransporter för detta. Efter det är regeringen beredd att
              fatta ett snabbt beslut. Det betyder att vi ger ett tydligt besked
              mer än en månad innan dispensen för de utländska timmertransporterna
              tar slut.
            </seg>
            <seg n="6e0db110">
              Sven Gunnar Persson ställer en fråga om Vägverkets underhåll.
              Hittills har vi omdisponerat 100 miljoner kronor som riktas till
              rena skogsbilvägar och till att återställa en del av de vägar
              man förstör i skogen när man forslar ut timret. Vägverket kommer
              att behöva använda mer pengar än dessa 100 miljoner kronor för
              att återställa alla de skador vi nu får som en följd av stormen.
              Jag tror inte att Vägverket kan omdisponera de pengarna inom befintliga
              ramar, utan de behöver ett tillskott för att lyckas med det.
            </seg>
            <seg n="3edbefbf">
              Där väntar vi också på beslut från EU:s solidaritetsfond på den
              ansökan vi har gått in med. Vi hade ansvarig kommissionär här
              i Sverige för bara några veckor sedan. Då gick vi igenom vårt
              arbete efter stormen. Danuta Hübner, som kommissionären heter,
              gav positiva besked om att de vid den första granskningen av vår
              ansökan inte hade några ytterligare frågor. De är medvetna om
              den naturkatastrof som har drabbat oss. Hon lovade också att återkomma
              med ett snabbt besked från kommissionen. Hon trodde att det skulle
              vara möjligt någon gång i augusti eller september. Då ser jag
              också en möjlighet att titta på vilka anslag Vägverket behöver
              för att kunna upprätthålla den infrastruktur som är så viktig
              för oss.
            </seg>
            <seg n="473780f9">
              Frågan om dikning ber jag att få ta med mig. Den har inte varit
              aktuell på de möten som jag har varit på hittills eller vid de
              träffar jag har haft. Jag är beredd att titta på den frågan och
              på vad som krävs och vad som kan vara önskvärt.
            </seg>
          </u>
          <note type="speaker" n="1049a8db">
            Anf. 8 SVEN GUNNAR PERSSON (kd):
          </note>
          <u who="Q6043789" xml:id="i-bf2bc683e4fe82fc-2" n="a2fa3254">
            <seg n="041d3630">
              Fru talman! Jag vill tacka ministern för beskedet om det hon
              kallar energived och det jag kallar brännved. Jag tror att det
              var en väldigt positiv signal för många skogsägare.
            </seg>
            <seg n="7c6c44b3">
              Jag kan inte heller uppfatta det på något annat sätt än att ministern
              är beredd att verka för förlängda dispenser eftersom hon så tydligt
              ser behovet av fortsatt hög transportkapacitet. Jag förutsätter
              att dessa dispenser också handlar om bruttovikter, maxlaster och
              sådana saker så att man kan fortsätta att hålla en hög kapacitet.
              Det är också ett välkommet besked även om det inte är hundraprocentigt.
              Men man kan inte tolka det sätt som ministern har uttryckt sig
              på här i dag på annat sätt än att hon kommer att verka i den riktning
              som vi här har efterlyst.
            </seg>
            <seg n="e871316b">
              Jag hoppas också att hon kommer fram till ett positivt besked
              när det gäller retroaktiviteten i återbeskogningen. Jag uppfattade
              det också så att hon ser behovet av utökade resurser till vägunderhåll
              och reparationer i Vägverkets regi i de drabbade områdena.
            </seg>
            <seg n="d259f80f">
              Jag tackar ministern för debatten och ser fram emot att det också
              blir leverans av de besked och starka tendenser till besked som
              hon har lämnat här i dagens debatt.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="293eebc3">
            3 § Svar på interpellationerna 2004/05:523 om Norrköpingspaketet
            och 532 om bro över Skepparpinan i Motala
          </note>
          <note type="speaker" n="4fc5d013">
            Anf. 9 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-3" n="01315e3a">
            <seg n="2134aa39">
              Fru talman! Stefan Hagfeldt har frågat vilka åtgärder jag är
              beredd att vidta för att Norrköpingspaketet ska kunna fullföljas
              samt om jag är beredd att i likhet med Trollhättepaketet se till
              att Norrköpingspaketet genomförs snarast.
            </seg>
            <seg n="28df7c09">
              Gunnar Axén har frågat när jag avser att ge besked gällande en
              byggstart för bron över Skepparpinan samt hur jag avser att agera
              för att bron över Skepparpinan inte fortsatt ska skjutas på framtiden
              till förmån för av regeringen mer prioriterade projekt.
            </seg>
            <seg n="63622c91">
              Jag har valt att besvara båda interpellationerna i ett sammanhang.
            </seg>
            <seg n="e8bb8f58">
              Regeringen beslutade den 28 oktober förra året att en utbyggnad
              av riksväg 45 mellan Älvängen och Trollhättan ska ingå i den nationella
              väghållningsplanen för perioden 20042015. För att kunna inrymma
              den utbyggnaden har regeringen beslutat att 13 investeringsobjekt
              ska utgå ur den nationella väghållningsplanen. Därutöver kommer
              ett antal vägobjekt att behöva senareläggas, bland annat bron
              över Skepparpinan på riksväg 50 vid Motala. Vägverket har regeringens
              uppdrag att den 3 oktober i år redovisa en ny nationell väghållningsplan.
              Först då kommer vi att kunna ge besked om när byggstarten för
              bron över Skepparpinan kommer att ske.
            </seg>
            <seg n="96c9e7eb">
              Det är naturligtvis olyckligt när planerade väginvesteringar
              senareläggs eller stryks ur planerna. Jag har förståelse för den
              frustration som det har skapat och som uttrycks i Gunnar Axéns
              interpellation. Men jag är också övertygad om att den satsning
              kring Trollhättan som vi nu har gjort ligger i hela Sveriges långsiktiga
              intresse.
            </seg>
            <seg n="ea8341d9">
              Samtidigt som Gunnar Axén har principiella invändningar mot regeringens
              Trollhättepaket vill Stefan Hagfeldt ha ett särskilt Norrköpingspaket
              av regeringen enligt samma modell som för Trollhättan. De båda
              interpellanterna representerar samma parti och kommer från samma
              län, men har önskemål som står i konflikt med varandra. Mitt svar
              kommer att glädja Gunnar Axén men göra Stefan Hagfeldt besviken.
              Jag är inte beredd att göra omprioriteringar i de fastställda
              infrastrukturplanerna för att genomföra Norrköpingspaketet.
            </seg>
            <seg n="e46255b4">
              Därmed inte sagt att regeringen tycker att investeringarna i
              Norrköping är ointressanta. Det finns goda skäl att stärka Norrköpings
              roll för godstransporter och i det samarbete som bedrivits inom
              ramen för Norrköpingspaketet har detta lyfts fram på ett tydligt
              sätt. Jag tycker att regeringen och de berörda myndigheterna i
              sina prioriteringar har varit lyhörda för argumenteringen från
              Norrköping.
            </seg>
          </u>
          <note n="5d336542">
            Då Gunnar Axén, som framställt interpellation 2004/05:532, anmält
            att han var förhindrad att närvara vid sammanträdet medgav andre
            vice talmannen att Stefan Hagfeldt fick ta emot båda interpellationssvaren.
          </note>
          <note type="speaker" n="46f6df22">
            Anf. 10 STEFAN HAGFELDT (m):
          </note>
          <u who="Q5782422" xml:id="i-d332862ac2bed4ea-0" n="8f3d2045">
            <seg n="aca697c3">
              Fru talman! Gunnar Axén kan inte närvara här i dag, och då lovade
              jag att ta hans interpellation. När man nu buntar ihop de här
              två betyder det att jag har 4 + 4 + 2 minuter att debattera två
              mycket angelägna interpellationer. Det tycker jag inte känns riktigt.
              Nåväl.
            </seg>
            <seg n="e2084dbd">
              Fru talman! Det är ett märkligt svar som Ulrica Messing ger på
              ett par punkter. Statsrådet säger att Gunnar Axén har invändningar
              mot regeringens Trollhättepaket medan jag enligt ministern inte
              skulle ha det. Om man läser min interpellation innantill framgår
              det att jag är mycket kritisk till att Trollhättepaketet har medfört
              att många andra mycket viktiga infrastruktursatsningar nu har
              senarelagts. Genomförandet av Norrköpingspaketet får givetvis
              inte slå mot andra angelägna projekt. Här har jag och Ulrica Messing
              olika uppfattningar. Jag och Moderaterna anser att det är viktigt
              med satsningar på infrastrukturen, och därför anslår vi 6 miljarder
              kronor mer än vad regeringen gör. Vi anser att det är mycket viktigt
              att få fler människor i arbete, och därför vill vi satsa på ytterligare
              viktiga vägprojekt för att möjliggöra nya jobb. Betänk att bilisterna
              årligen betalar in ca 70 miljarder kronor i olika bilskatter men
              får tillbaka bara 15 miljarder kronor i form av satsningar på
              nya vägar, vägunderhåll och trafiksäkerhetsfrågor. Bilismen har
              blivit regeringens nya mjölkko.
            </seg>
            <seg n="e58498ea">
              Fru talman! Min hemkommun, Norrköping, har drabbats under de
              senaste elva åren av många företagsnedläggelser. Först stängdes
              F 13, Bråvalla flygflottilj, och sedan kom Ericssons totala nedläggelse
              av sin verksamhet. Listan kan tyvärr göras betydligt längre. Många
              tusentals jobb försvann. Den socialdemokratiska regeringens hjälp
              var att skicka en minister till Norrköping med förslaget att man
              borde bojkotta Ericssons produkter, ett ovanligt dumt förslag
              i sig som dessutom på intet sätt skulle hjälpa Norrköping.
            </seg>
            <seg n="235c27fc">
              I dag har Norrköping länets i särklass högsta arbetslöshet. Vad
              som ändå går bra i Norrköping är hamnen. Om Norrköpingspaketet
              snabbt kunde förverkligas så skulle flera tusen nya jobb komma
              till. Dessutom skulle Norrköpings hamn fungera som en motor för
              hela regionen. Tillväxten skulle ta fart eftersom Norrköpings
              hamn inte bara är länets hamn, utan också delar av Småland och
              Sörmland skulle få stor nytta av dessa infrastruktursatsningar.
              Nog borde väl regeringen vara intresserad av att det tillkommer
              många nya jobb även i region Östergötland med omnejd? Även om
              bara några delar av Norrköpingspaketet genomfördes till en början
              skulle tillväxten öka och många nya jobb komma till.
            </seg>
            <seg n="26e17ca9">
              Fru talman! Motala drabbades hårt av Trollhättepaketet. Det var
              som att dra undan mattan för motalaborna. Redan 1942 planerades
              den nya sträckningen av väg 50 förbi Motala. Enligt uppgift har
              Vägverket lagt ned 30 miljoner kronor i utrednings- och projekteringspengar.
              Ändå har vägen och bron över Skepparpinan inte byggts. Motala
              har tyvärr också drabbats hårt av företagsnedläggelser. Värst
              var nog när Sanmina SCI lades ned, då 650 arbetstillfällen försvann.
              I dag har Motala en stor ungdomsarbetslöshet. Sedan bygget av
              väg 50 kringfart Motala stoppats av regeringen har framtidstron
              minskat betydligt. I går redovisade Svenskt Näringsliv att Motala
              har fallit ned på 282:a plats vad det gäller näringslivsklimat.
              Det är bland de tio sämsta i landet.
            </seg>
            <seg n="24303669">
              Oron för att en svår olycka med farligt gods ska inträffa mitt
              inne i Motala har givetvis ökat betydligt. Det är inte fråga om
              en sådan olycka kommer att inträffa utan när . Över 19 700 fordon
              per dygn kör rätt igenom Motala centrum, och 10 % av dessa är
              tunga transporter, många med farligt gods. Barn och gamla utsätts
              för stora risker varje dag. Många olyckor har tyvärr redan inträffat.
            </seg>
            <seg n="44a5ed07">
              Jag får återkomma senare i debatten.
            </seg>
          </u>
          <note type="speaker" n="35bdffa0">
            Anf. 11 LINNÉA DARELL (fp):
          </note>
          <u who="Q4944235" xml:id="i-27072bace0c1fdaa-0" n="8ee92d84">
            <seg n="b92dfc1a">
              Fru talman! Stefan Hagfeldt har beskrivit situationen i Motala
              och västra delarna av Östergötland, och vi har också haft en debatt
              om det för något halvår sedan när chockbeskedet kom om att det
              skulle bli en ytterligare fördröjning. Även då betonade statsrådet
              att satsningen kring Trollhättan låg i hela landets intresse.
              Jag har inte haft någon annan uppfattning än att det gör det,
              men frågan är ju hur man hanterar det, om det då ligger i hela
              landets intresse det har det ju faktiskt gjort ganska länge att
              lösa frågan om Trollhättan och delar av västra Sverige. Hade regeringen
              agerat tidigare så hade det inte behövt innebära att man flyttar
              problemen. Det är ju faktiskt så man har gjort. Det finns många
              angelägna behov på infrastrukturområdet i Sverige.
            </seg>
            <seg n="6576c989">
              När det gäller Motala har Gunnar Axén beskrivit den olycka som
              hände nyligen. Nu var som väl var lasten inte skadlig, och ingen
              människa kom till skada, men det kunde lika gärna ha fått förödande
              konsekvenser.
            </seg>
            <seg n="a818c074">
              Ett problem med det här som gör att det inte blir lösningar utan
              flyttas omkring är ju att regeringen inte är beredd att ta till
              sig möjligheten till annan finansiering. Från Folkpartiet har
              vi länge föreslagit så kallade PPP-lösningar för en del mer angelägna
              stora och omfattande infrastrukturprojekt. När det gäller Motala
              får väl Sonja beskriva vad man gör där, men jag har i alla fall
              uppfattat att Ulrica Messings partikamrater i Motala och Östergötland
              också vill att regeringen ska ta ställning till någon form av
              lånefinansiering.
            </seg>
            <seg n="9a216b04">
              Jag vill bara kommentera svaren på dagens båda östgötainterpellationer
              och att det skulle ligga en motsättning mellan å ena sidan förbifarten
              vid Motala och å andra sidan Norrköpingspaketet det har hävdats
              att genomförandet av det skulle strida mot åsikten om att det
              är viktigt att få Motalas problem lösta. Det tycker jag är lite
              märkligt. Från Allians för Östergötland Folkpartiet, Moderaterna,
              Centern och kd har vi försökt att lyfta fram alla dessa delar.
            </seg>
            <seg n="9de243d9">
              Östergötland och den fjärde storstadsregionen har behov av stora
              infrastruktursatsningar. Om man fick det tillgodosett i den här
              delen av Sverige så skulle ju förutsättningarna gynnas inte bara
              för Östergötland och de närmaste omgivningarna där, utan det skulle
              vara ett bidrag till hela Sveriges utveckling. Vi som företräder
              Östergötland här i riksdagen tycker alltså att det är rimligt
              att lyfta fram de delar som behöver åtgärdas för Östergötland
              och den fjärde storstadsregionen. När man nu fortsätter med den
              här snuttifieringen, så att säga, tycker vi inte att det kan försvaras.
              Det gör att östgötaregionen inte blir så framgångsrik som den
              skulle kunna vara, och då vara till nytta för hela Sverige.
            </seg>
          </u>
          <note type="speaker" n="49b52778">
            Anf. 12 SONIA KARLSSON (s):
          </note>
          <u who="Q4958180" xml:id="i-b1f5f3d781745602-0" n="b2c04aed">
            <seg n="b37ee8e6">
              Fru talman! Till skillnad från de två tidigare talarna bor jag
              i Motala.
            </seg>
            <seg n="9f8b7493">
              I en interpellationsdebatt med statsrådet Ulrica Messing den
              23 november förra året framförde jag förhoppningen om en konstruktiv
              diskussion om finansiering av angelägna infrastrukturprojekt,
              detta med anledning av beslutet om det så kallade Trollhättepaketet,
              vilket gjorde att omläggningen av riksväg 50 genom Motala senarelades.
            </seg>
            <seg n="4c6aec57">
              Reservatet för omläggningen har hållits fritt från bebyggelse
              sedan 1942. Efter regeringsbeslut 1998 gavs omläggning av riksväg
              50 genom Motala högsta prioritet. Beslutet 1998 har legat till
              grund för ett långvarigt och genomgripande planeringsarbete från
              Vägverkets sida, en planering som har drivits i samråd med Motala
              kommun, där det för båda parter har stått tydligt att miljö- och
              säkerhetsproblemen kring nuvarande genomfart inte kan lösas på
              annat sätt än genom en omläggning av vägen över den så kallade
              Skepparpinan. Mot bakgrund av regeringsbeslutet 1998 var det heller
              inte någon tvekan om att det skulle genomföras i närtid.
            </seg>
            <seg n="894890de">
              Av den anledningen har Vägverket i sina miljökonsekvensbeskrivningar
              lagt tonvikten på den nya vägsträckningen och inte på nuvarande
              genomfart, inte minst när det gällt att belysa riskerna. Men en
              nyligen genomförd riskanalys, som har blivit offentlig just i
              dag och som kommunen har gjort, visar att ett stort antal personer
              utsätts för fara om det sker en olycka med en transport av farligt
              gods på genomfarten i Motala. Vid ett större utsläpp av brandfarlig
              vätska eller ett mindre av brandfarlig gas betraktas en zon på
              200 meter på ömse sidor av vägen som riskområde. Inom detta avstånd
              berörs 3 522 boende personer. Skulle man i stället få ett större
              utsläpp av brandfarlig gas är zonen 600 meter, och längs vägsträckan
              genom Motala finns det 9 745 boende personer inom detta avstånd.
              De mest olycksdrabbade avsnitten av genomfarten har specialstuderats.
              Skulle en olycka inträffa i till exempel korsningen DrottninggatanStorgatan
              kommer händelsen att beröra de mest centrala delarna av tätorten.
            </seg>
            <seg n="eafdb9f3">
              Låt mig visa en bild som jag vet att kommunen också sänt över
              till statsrådet. I korsningen Storgatan/Drottninggatan välte den
              30 mars i år en stor långtradare med långt släp, och lasten rann
              ut. Nu var det som tur var fråga om sågspån, men det kunde lika
              gärna ha varit något farligt gods. Sannolikheten för en olycka
              med efterföljande utsläpp har bedömts översiktligt i rapporten,
              som vi även kommer att sända till statsrådet.
            </seg>
            <seg n="64d856e0">
              Beräkningarna tyder på att en olycka som leder till utsläpp inträffar
              vart 70:e år, vilket vid en riskbedömning betraktas som en mycket
              hög risk. Om man talar om en normal frekvens ligger nivån snarare
              på ungefär vart 1000:e år. Per dygn har jag en lite annan siffra
              än Stefan Hagfeldt. Jag tror att min är rätt, för den står i den
              här rapporten. Enligt den passerar 18 700 fordon genom stadens
              centrum. Av dessa är 1 830 tunga fordon. Det betyder att det i
              genomsnitt går ett tungt fordon var 47:e sekund genom centrala
              Motala.
            </seg>
            <seg n="32581959">
              Jag vill vädja till statsrådet så att vi ska kunna gå vidare
              med planeringen för vägomläggningen i Motala, med trovärdighet
              om ett genomförande i närtid, och med Vägverkets fortsatta ansvar
              och medverkan i processen. För att detta ska bli möjligt måste
              finansieringsfrågan få sin lösning.
            </seg>
          </u>
          <note type="speaker" n="2b78d8d5">
            Anf. 13 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-4" n="01315e3a">
            <seg n="78a22ccc">
              Fru talman! Stefan Hagfeldt säger att han, till skillnad från
              regeringen, tycker att infrastrukturen är viktig. Det tycker även
              jag och resten av regeringen. Vi tycker att infrastrukturen är
              viktig inte minst för vårt geografiskt stora land och inte minst
              utifrån det faktum att vi lever på export. Vi har varit skickliga
              på transportfrågor och infrastruktur, och det har varit avgörande
              för våra möjligheter att bygga upp vårt välfärdssamhälle. Vi har
              byggt det genom att vara framgångsrika på bland annat exportområdet.
            </seg>
            <seg n="15eb1068">
              Eftersom vi tycker att infrastrukturen är viktig har vi nu gjort
              stora satsningar på järnvägsinvesteringar och väginvesteringar.
              Vi gör också via Luftfartsverket stora satsningar på många av
              våra flygplatser. På torsdag ska regeringen fatta beslut om att
              fördela driftsstöd till de kommunala flygplatserna. Vi upphandlar
              trafik hos Rikstrafiken för över 900 miljoner kronor. Och vi har
              en bredbandssatsning, också den en viktig del av infrastrukturen.
            </seg>
            <seg n="e6f0a7da">
              Men pengarna räcker ändå inte till allt. Ingen vore gladare än
              jag om jag slapp göra tuffa prioriteringar på de områden som jag
              är ytterst ansvarig för i regeringen. Men jag slipper inte det
              eftersom vi alla påverkas av det som händer omkring oss till exempel
              med anledning av stormen, som vi tidigare debatterade. Då får
              vi vara beredda att göra omprioriteringar. Ingen hade kunnat förutse
              stormen eller det som händer i form av att GM fattar beslut om
              var de framtida investeringarna ska göras, i en fabrik som har
              ett ägande långt utanför Sveriges gränser. Vi kommer också i framtiden
              att utsättas för den typen av prövningar och krav på prioriteringar,
              och parallellt med det får vi göra vad vi kan för att ha en infrastruktur
              och en transportpolitik som verkligen knyter ihop vårt land.
            </seg>
            <seg n="9bd2fe98">
              Nu arbetar vi med en transportpolitisk proposition som ska lämnas
              till riksdagen i början av sommaren. Den ska försöka hitta just
              den balans som Stefan Hagfeldt talar om, nämligen hur hamnen kan
              komplettera järnvägssidan och hur järnvägen sedan kan knytas ihop
              med luftfarten och med vägen. Det pusslet är oerhört viktigt.
              Det är min bestämda uppfattning att regeringen i framtiden ska
              ta ett tydligare ansvar just för att knyta ihop de olika transportslagen,
              ta ett större ansvar för kombiterminaler och också våga peka ut
              till exempel de hamnregioner som vi vet är värdefulla för resten
              av vår nation. Där delar jag Stefan Hagfeldts uppfattning att
              Norrköping har en modern hamn, en hamn som dessutom är offensiv
              i ett framtidsarbete, vilket är viktigt.
            </seg>
            <seg n="6ab49dfa">
              Linnéa Darell understryker det som vi sade i vår tidigare interpellationsdebatt.
              Trots de smärtsamma prioriteringarna är jag övertygad om att de
              satsningar vi gör kring fordonsindustrin är viktiga. Vi vet att
              svensk fordonsindustri i dag står för en större del av våra gemensamma
              inkomster i samhället än vad den gjorde för bara tio femton år
              sedan, just för att det vi nu gör är mer kunskapsintensivt och
              ligger längre fram i teknikutveckling. Detta är oerhört värdefullt.
            </seg>
            <seg n="9feed449">
              Jag blir ofta uppvaktad med önskemål om alternativ finansiering.
              Alltför ofta handlar alternativ finansiering om lånefinansiering.
              Visserligen är lånefinansiering ett sätt att kunna tidigarelägga
              investeringar, men det ska dock betalas tillbaka förr eller senare.
              Jag är mån om att inte skjuta alla återbetalningar på andra regeringar
              eller andra förtroendevalda, utan också här och nu våga göra en
              del prioriteringar. De är förvisso inte alltid så roliga, men
              det innebär att vi ska betala för det som vi konsumerar. Det är
              min principiella ingång. Därmed inte sagt att jag inte tycker
              att vi också ska ha en del projekt som verkligen är alternativt
              finansierade för att lära av dessa och se var de skulle kunna
              göra nytta.
            </seg>
            <seg n="fd0a214d">
              Låt mig avslutningsvis kommentera det som Sonia Karlsson lyfter
              upp, nämligen att det vi pratar om är ett olycksdrabbat vägavsnitt.
              Det är alldeles riktigt, och jag utgår från att Vägverket, när
              det kommer tillbaka till regeringen, i sitt underlag särskilt
              har belyst de sträckor som vi vet är extra olycksdrabbade.
            </seg>
          </u>
          <note type="speaker" n="44cf2fd8">
            Anf. 14 STEFAN HAGFELDT (m):
          </note>
          <u who="Q5782422" xml:id="i-d332862ac2bed4ea-1" n="8f3d2045">
            <seg n="755ef456">
              Fru talman! Först vill jag vända mig till Sonia Karlsson. Siffrorna
              skiljer sig lite grann, men jag ringde Motala kommun i går och
              fick via fax en broschyr om detta. Där kan jag läsa att trafiken
              ökat till 19 700 fordon per dygn, med 10 % tung trafik. Det handlar
              om nästan 50 % fler tunga fordon. Dessutom kan man vad gäller
              Motala tillägga att om man bygger kringfarten slipper man dels
              den akuta olycksrisken, dels förkortar man vägen för den tunga
              trafiken med drygt 2 kilometer. Detta skulle spara in totalt 5
              miljoner onödiga fordonskilometer per år. Även trafiken från väg
              32 kommer alltså att använda den nya sträckningen.
            </seg>
            <seg n="db8594ff">
              Sedan vill jag säga, fru talman, att svaret från statsrådet nu
              var betydligt positivare än det tidigare skriftliga svaret. Jag
              förstår naturligtvis att pengarna inte alltid räcker till allt,
              men när 1,4 miljoner i arbetsför ålder inte går till ett jobb
              varje dag måste vi göra något för att få fler i arbete. Det handlar
              om viktiga infrastruktursatsningar och har stor betydelse här.
            </seg>
            <seg n="e16b72e4">
              Varför inte ta lite pengar från friåret? Jag läste en artikel
              där några sade att de nu ska ligga i hängmattan medan andra, arbetslösa,
              går in och gör deras jobb under ett år. Det löser inte de stora
              problemen med arbetslösheten. Det pågick en debatt i lokalpressen
              i Östergötland om utbildning och Amsinsatser. Några gick ut och
              sade att det var fråga om ett vuxendagis och att de inte förstod
              meningen med att gå där eftersom det inte ger några nya jobb.
              Där finns mycket pengar som man i stället skulle kunna lyfta över
              till viktiga infrastruktursatsningar. Därigenom skulle vi få riktiga
              jobb, få fart på Sverige, få företagen att stanna och små och
              stora företag att våga satsa igen.
            </seg>
            <seg n="686f99b2">
              Sedan hann jag inte utveckla Norrköpingspaketet. Det består alltså
              av fyra delar. Den första är väganslutningen till Norrköpings
              hamn, Norrleden. Det är dock ganska dyrbart att förbinda E 22
              med E 4, och den får kanske vänta. Jag har förståelse för att
              pengarna inte räcker. Däremot kostar ny spåranslutning till Norrköpings
              hamn och kombiterminal på Händelö inte speciellt mycket.
            </seg>
            <seg n="20eb3518">
              Sedan har vi riksväg 51, förbifart Svärtinge. Det handlar om
              de tunga turbiner som nattetid transporteras från Finspång. Statsrådet
              har tidigare sagt att man ska komma i gång med den. Så sent som
              den 7 maj stod det i Norrköpings Tidningar: Här ska nya riksväg
              51 dras. Byggstart i oktober för förbifart Svärtinge. Hösten 2007
              ska den vara klar. Varför säger inte statsrådet något om detta?
              Det är ju positivt. Det gäller en fjärdedel av det paket som förmodligen
              kommer att genomföras. Slutligen gäller det en breddad inseglingsränna
              till Norrköpings hamn. Det tycker jag faktiskt är en sak mellan
              Norrköpings hamn och Sjöfartsverket. Jag tror att vi ska klara
              ut det.
            </seg>
            <seg n="de56780f">
              Jag begär alltså inte några orimligheter, men Norrköpingspaketet
              betyder mycket för hela den regionen. Nu är vi ett antal från
              den borgerliga alliansen som tar upp östgötafrågor, och jag hoppas
              att även ministern inser att Östergötland är viktigt.
            </seg>
          </u>
          <note type="speaker" n="f4f05ceb">
            Anf. 15 LINNÉA DARELL (fp):
          </note>
          <u who="Q4944235" xml:id="i-27072bace0c1fdaa-1" n="8ee92d84">
            <seg n="bb9b11e3">
              Fru talman! Jag vill något kommentera frågan om lånefinansiering.
              Jag kan dela uppfattningen att man inte ska skjuta skulderna framför
              sig. Det kan vi nog vara överens om. Men det beror också lite
              grann på vilka områden det gäller och vad en sådan finansiering
              skulle leda till.
            </seg>
            <seg n="bf368e52">
              Det är bland annat oerhört viktigt att få till stånd byggnationerna
              och satsningarna. De behövs och precis som Stefan säger, skulle
              de i sin tur leda till att vi också får fler i arbete. Själva
              åtgärden i sig skulle leda till många arbetstillfällen. För Östergötlands
              del, den fjärde storstadsregionen, betyder de infrastruktursatsningar
              man väntar på det är därför man lägger ned så mycket arbete över
              alla politiska gränser att få arbetet gjort nya jobb, som betyder
              mycket för Sverige.
            </seg>
            <seg n="9d25f75f">
              En lånefinansiering på något som är så långsiktigt som infrastruktur
              för under vägen så många positiva delar med sig också på ekonomin.
              Jag tror ändå att det skulle vara möjligt utan att behöva känna
              att detta skjuts fram till kommande generationer. Många i kommande
              generationer skulle uppskatta om vi gjorde det som behöver göras
              nu.
            </seg>
          </u>
          <note type="speaker" n="9c2e11b3">
            Anf. 16 SONIA KARLSSON (s):
          </note>
          <u who="Q4958180" xml:id="i-b1f5f3d781745602-1" n="b2c04aed">
            <seg n="817f266e">
              Fru talman! Det beror, Stefan Hagfeldt, på från när man har tagit
              fram siffrorna. Det viktiga är att vi båda är överens om att det
              är alldeles för många tunga fordon som passerar genom Motala.
            </seg>
            <seg n="3a2a1aef">
              Det finns en annan sak som jag inte är överens med Stefan Hagfeldt
              om. Påstå inte att 1,4 miljoner människor inte arbetar. Bland
              dem har du räknat in de som har semester, studerar, är föräldralediga
              och så vidare. Det räcker gott och väl att säga att det finns
              över 5 ½ % öppet arbetslösa och ca 7 % totalt. Det är alldeles
              för mycket, och vi ska försöka minska detta.
            </seg>
            <seg n="d675a4fb">
              I det skriftliga svaret underströk statsrådet Ulrica Messing
              att bron över Skepparpinan har senarelagts men att Vägverket har
              regeringens uppdrag att redovisa en ny nationell väghållningsplan.
              Jag kan berätta att vårt kommunalråd i Motala, Johan Andersson,
              i dag på eftermiddagen är på besök hos Vägverket och presenterar
              den riskanalys som har blivit offentlig i dag och som visar den
              besvärliga situationen. Den understryks av den olycka som skedde
              den 30 mars.
            </seg>
            <seg n="100a94c4">
              Det har blivit en aktuell debatt i Motala. Vi har under många
              år varit bekymrade över genomfarten. När det händer en sådan olycka
              blir de som bor i närheten påtagligt berörda. Om det hade varit
              något annat än sågspån i lasten hade katastrofen varit ett faktum.
            </seg>
            <seg n="90b154b0">
              Jag ser fram emot att vi kan överlämna bra underlag till Vägverket.
              Sedan har jag en förhoppning om att det sker en ordentlig bedömning.
              Jag ifrågasätter inte heller Trollhättepaketet. Det gjorde jag
              inte i november heller. Det var nödvändigt. Men det måste gå att
              hitta en lösning på svåra problem. Jag hoppas att det ska gå att
              göra.
            </seg>
          </u>
          <note type="speaker" n="4fb14a2d">
            Anf. 17 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-5" n="01315e3a">
            <seg n="b8032985">
              Fru talman! Det var en bra slutkläm som Stefan Hagfeldt hade
              när han pekade på att det pågår viktigt arbete. Förbifarten vid
              Svärtinge är ett sådant projekt som ligger i länsplanen och som
              ska starta i höst. Ett annat arbete som är viktigt för länet och
              för regionen är fortsatt utbyggnad av ostlänken. Vi har prospekterade
              pengar för delar av det arbete som nu pågår. Det är inte minst
              arbete som Sjöfartsverket gör med hamnen.
            </seg>
            <seg n="7a313161">
              Det finns mycket som är bra, och jag tror att vi är överens om
              att det är oerhört viktigt. Satsningar på infrastruktur är viktigt
              för företag men också för enskilda personer. Vi ser när vi har
              lyckats bygga ihop kommuner och län vilka möjligheter det ger
              för var och en av oss att pendla över större områden. Det finns
              anledning att vara kritisk inom olika politikområden till om pengarna
              träffar där man vill att de ska träffa eller om pengarna kan användas
              bättre.
            </seg>
            <seg n="50c62132">
              Jag gjorde i går ett besök angående en av de åtgärder som genomförs
              av Arbetsmarknadsverket just nu, nämligen gröna jobb. Det är en
              viktig åtgärd som i hög utsträckning har genererat riktiga jobb.
              Den vänder sig bara till långtidsarbetslösa. De jobb som de gör
              med att röja diken för bättre sikt, laga viltstängsel eller skylta
              om är något som vi gemensamt också har glädje av. Det är viktigt
              för de enskilda men också till nytta för oss alla.
            </seg>
            <seg n="3abdd54c">
              I det underlag som Vägverket ska komma med trycker vi på att
              det är de sex delmålen i transportpolitiken som man ska ta hänsyn
              till när man återkommer till regeringen med förslag till prioriteringar.
              Då är trafiksäkerhetsaspekten ett viktigt sådant delmål. Det är
              inget tvivel om att vi på område efter område försöker göra vad
              vi kan för att få bort inte minst tunga fordon från stadskärnorna
              och från hårt bebyggda miljöer. Det finns många skäl för det,
              både trafiksäkerhetsmässiga och naturligtvis miljömässiga skäl.
              Dem kommer vi att ta hänsyn till när regeringen återkommer efter
              Vägverkets rapport i höst.
            </seg>
          </u>
          <note type="speaker" n="d89e21ea">
            Anf. 18 STEFAN HAGFELDT (m):
          </note>
          <u who="Q5782422" xml:id="i-d332862ac2bed4ea-2" n="8f3d2045">
            <seg n="4cb29baa">
              Fru talman! Jag sade faktiskt, Sonia Karlsson, att det var 1,4
              miljoner svenskar i arbetsför ålder som inte går till något jobb.
              Visst finns det de som studerar, och som säkert kommer att ha
              nytta av det och så vidare men de är alldeles för många. En stor
              del av dem är arbetslösa eller satta i olika åtgärder.
            </seg>
            <seg n="d4692fae">
              Vi närmar oss varandra, statsrådet. Det har varit en positiv
              debatt. Jag hade en bra debatt med statsrådet om lotsningsavgifter
              för ett år sedan. Jag vet inte om ministern har hjälpt till, men
              det har blivit förbättringar där. Nu kan man faktiskt förhala
              ett fartyg i Norrköpings hamn utan att en lots ska behöva komma
              från Oxelösund och så vidare. Det är bra om interpellationer faktiskt
              kan göra lite nytta.
            </seg>
            <seg n="b26b6f63">
              Jag förväntar mig nu när vi ser positivt på detta att ministern
              gör vad hon kan för att hjälpa till och se till att Norrköpings
              hamn inte Norrköpings hamn i sig utan regionen får en bättre infrastruktur.
            </seg>
            <seg n="0e6fcb32">
              Angående Motala är det naturligtvis oerhört sorgligt för dem
              som har fått vänta decennium efter decennium och med den olycksrisk
              som finns. Nu kom dråpslaget i går från Svenskt Näringsliv att
              man rankas bland de tio sämsta i Sverige. Jag pratade med några
              företagare i Motala i går inför den här debatten. De sade att
              luften hade gått ur dem. De har väntat att förbifarten skulle
              komma till.
            </seg>
            <seg n="6917d645">
              Gör allt som ministern kan för att se till att det här blir gjort
              så fort som möjligt.
            </seg>
          </u>
          <note type="speaker" n="94f977b7">
            Anf. 19 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-6" n="01315e3a">
            <seg n="196c03c4">
              Fru talman! Jag är medveten om att det finns några av alla de
              infrastrukturobjekt som vi har i planerna runtom i vårt land som
              vi har gått hårdare fram med än andra, i den meningen att det
              har påverkat både enskilda personers möjligheter att investera
              i eller att sälja fastigheter men också kommunernas möjligheter
              att planera för en förändring eller utbyggnad i kommunen. Det
              kan vara industrilokaler eller bostadsbyggen.
            </seg>
            <seg n="9bdfba68">
              Det är klart att det aldrig är bra när arbetsplaner och väghållningsplaner
              blockerar för kommunernas möjligheter att planera för framtiden
              eller för enskildas möjligheter att planera. I den mån vi har
              möjlighet att också ta ställning till detta när vi reviderar planerna
              är jag bara glad.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="03e73a6a">
            4 § Svar på interpellation 2004/05:541 om Kinda kanal
          </note>
          <note type="speaker" n="5b274b34">
            Anf. 20 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-7" n="01315e3a">
            <seg n="93373ec0">
              Fru talman! Anna Lindgren har frågat mig om jag avser att verka
              för att Kinda kanalbolag får statligt stöd för investeringar.
            </seg>
            <seg n="f9849102">
              Jag vill först understryka att jag delar Anna Lindgrens uppfattning
              om vikten av att skydda och bevara de miljöer och byggnader som
              är av riksintresse, både för deras kulturhistoriska värde och
              för att utveckla fritidssjöfarten och den svenska turistnäringen.
              Av den anledningen skyddas värdefulla natur- och kulturmiljöer
              enligt miljöbalken. Till dessa hör de ca 1 700 områden som är
              av riksintresse för kulturmiljövården, däribland Kinda kanal.
            </seg>
            <seg n="223d47ee">
              Miljöbalken kräver att en så kallad miljökonsekvensbeskrivning
              ska göras vid större ingrepp i miljö och bebyggelse. Denna beskrivning
              ska identifiera, beskriva och bedöma effekter på bland annat kulturmiljön.
              I första hand är klassningen som riksintresse tänkt att skydda
              dessa områden från skadliga ingrepp. Det är inte en garanti om
              statlig finansiering, och huvudansvaret för drift och underhåll
              är kommunernas.
            </seg>
            <seg n="c4c76558">
              Regeringen stöder bevarandet av områdena av riksintresse genom
              de pengar som anslås för bidrag till kulturmiljövård. För 2005
              har anslagits knappt 260 miljoner kronor. Dessa resurser fördelas
              sedan av Riksantikvarieämbetet till länsstyrelserna runtom i landet,
              som i sin tur beviljar bidragen till enskilda områden eller projekt.
              På så sätt sker besluten om bidrag närmare medborgaren och med
              större kännedom om de lokala prioriteringarna. Det är alltså i
              första hand Länsstyrelsen i Östergötlands län som Kinda kanalbolag
              ska vända sig till för att få del av eventuellt stöd.
            </seg>
            <seg n="f7345863">
              I fallet med Kinda kanal bidrar staten också genom att det statliga
              bolaget Göta kanalbolag äger en mindre andel av Kinda kanalbolag
              och bidrar med kunskap kring driften och underhållet av kanalen.
            </seg>
          </u>
          <note type="speaker" n="f58c22e3">
            Anf. 21 ANNA LINDGREN (m):
          </note>
          <u who="Q4767224" xml:id="i-36aca7a46f0e1b77-0" n="962c7f88">
            <seg n="b17020c9">
              Fru talman! Jag tackar så mycket för svaret på min interpellation.
            </seg>
            <seg n="6ae0b269">
              Det är stora och små saker om Östergötland som tas upp nu. Jag
              kan ge en liten bakgrund till interpellationen. Anledningen till
              att jag har ställt frågan är att vi i Östergötland har två rikskända
              kanaler. Den ena är Göta kanal, som är statsägd, och den andra
              är Kinda kanal.
            </seg>
            <seg n="ca22c18f">
              Kinda kanal betydde väldigt mycket för näringsliv och invånare
              i både Linköpings och Kinda kommuner när den öppnades för trafik
              på 1870-talet. Det är en underskön trakt. Man kan göra en resa
              på kanalen i södra Östergötland från Horn och Hycklinge i söder,
              genom Åsunden, Järnlunden, Rängensjöarna och Stångån. Så småningom
              möts Göta kanal och Kinda kanal vid Roxen.
            </seg>
            <seg n="4c0188d7">
              I dag har inte Kinda kanal någon betydelse för näringslivets
              transporter. Man har lagt olika broar som gör att det är låg segelhöjd.
              Men kanalen har alltså väldigt stort intresse som turistled. Intäkterna
              räcker dock inte för driften av kanalen. Huvudmännen, som är Linköpings
              och Kinda kommuner och landstinget, tillför medel, och därmed
              kan man klara av att sköta det löpande underhållet.
            </seg>
            <seg n="e9cd1d50">
              Kravet som ställs från Sjöfartsverket är att det ska vara farbart
              och att det ska vara säkert. Nu har man upptäckt att det är bekymmer
              med kanalbankarna, och man har inte pengar till det. Det är mycket
              turister.
            </seg>
            <seg n="704cbd58">
              Det gjordes en utredning på 1980-talet, som jag tror nämndes,
              och då kulturskyddades kanalen som riksintresse enligt miljöbalken.
              Vad jag har förstått av papper från den tiden som jag har läst
              blev man utlovad ett visst statligt stöd. Nu förstår jag av svaret
              att det är ett moraliskt stöd man får av den som sitter i Göta
              kanals styrelse, men det är inte riktigt det man behöver.
            </seg>
            <seg n="aefc551e">
              Jag blev inspirerad när jag hörde den tidigare debatten, att
              man möjligen kunde tänka sig att få in det här under rubriken
              gröna jobb. Jag förstår att det är en väldigt lång väg att gå.
              Statsrådet berättar här att man ska fråga länsstyrelsen om pengar.
              Det innebär att först ska Riksantikvarieämbetet få pengarna från
              regeringen, och sedan ska de bedöma om Östergötland ska få några
              pengar till länet över huvud taget. Därefter ska länsstyrelsen
              i sin tur göra sin bedömning av vem eller vad som kan få ta del
              av pengarna.
            </seg>
            <seg n="e7c9c7e2">
              Det är en väldigt lång väg, och det här är akut. Jag har förstått
              att de har försökt på alla möjliga sätt att lösa detta. Jag tycker
              ändå att jag fick en liten öppning, men inte i detta svar utan
              i det förra interpellationssvaret.
            </seg>
          </u>
          <note type="speaker" n="f3c2ff8b">
            Anf. 22 Statsrådet ULRICA MESSING (s):
          </note>
          <u who="Q4967115" xml:id="i-6b3192e30bfc8423-8" n="01315e3a">
            <seg n="4d9a6b6e">
              Fru talman! Det är ett konkret sätt att visa hur vi kan samordna
              insatserna från det offentliga Sveriges sida. Det är nog ingen
              dum idé. Ett av de tydliga uppdrag som just finns kopplade till
              de gröna jobben är att hjälpa till att bevara kulturminnesmärken
              och arbete med kulturminnesvård. Här finns både en koppling till
              stigar i skogen där man kan skylta, kopplat till naturreservat
              eller fågelreservat, och en tydlig koppling till anläggningar
              som är kulturminnesmärkta, där man kan hjälpa till med både skyltning
              och röjning och att ta bort träd och buskar på vägen fram till
              kulturminnesmärket.
            </seg>
            <seg n="77b6c40e">
              Det var nog ingen dum idé från Anna Lindgren att titta på vilka
              kontakter man kan ta mellan länsstyrelsen och länsarbetsnämnden.
              Det är nämligen i ett samarbete mellan skogsvårdsorganisationerna
              på regional nivå och länsarbetsnämnderna som man fördelar hur
              många gröna jobb det finns i alla län. De finns i alla län, och
              det omfattar både kvinnor och män. Men nivån är lite olika. Nu
              i vårpropositionen ökade vi antalet gröna jobb med 1 500, så det
              kommer ytterligare gröna jobb i alla län och regioner.
            </seg>
            <seg n="1757fb25">
              Om man då skulle kunna hitta, i den bästa av världar, en möjlighet
              att också få tillgång till de pengar som vi försöker decentralisera
              på lokal och regional nivå eftersom här ofta finns den bästa kunskapen
              om vad som är värt att bevara ur ett kulturminnesperspektiv tycker
              jag att det är ett bra exempel på hur man kan använda både de
              pengar som Riksantikvarieämbetet ska fördela och de insatser vi
              nu gör kring gröna jobb.
            </seg>
            <seg n="b7f3f570">
              Kinda kanal fyller inte någon funktion därför att man har handelssjöfart
              där, utan i dag är det fritidsbåtar. Men den fyller definitivt
              en funktion som kanal, där man behöver upplevelser och där man
              både har gammal historia att falla tillbaka på och har möjligheter
              att göra roliga och moderna saker i dag ur ett turistperspektiv.
            </seg>
          </u>
          <note type="speaker" n="f2bccb06">
            Anf. 23 ANNA LINDGREN (m):
          </note>
          <u who="Q4767224" xml:id="i-36aca7a46f0e1b77-1" n="962c7f88">
            <seg n="5257891b">
              Fru talman! Tack så mycket! Det ser ju bra ut. Man kanske skulle
              gå och lyssna på fler interpellationsdebatter där det är konstruktiva
              diskussioner. Jag tackar så mycket.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="db21e5c9">
            5 § Svar på interpellation 2004/05:536 om äldres tillgång till
            särskilt boende
          </note>
          <note type="speaker" n="2dca6d83">
            Anf. 24 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-0" n="68f76a4a">
            <seg n="883bf7c9">
              Fru talman! Sven Brus har frågat mig vad jag avser att göra för
              att stärka de äldres rättstrygghet och avhjälpa den omedelbara
              platsbristen i kommunernas äldreboenden.
            </seg>
            <seg n="ba3d7d37">
              Det är oacceptabelt att äldre människor inte får sina behov av
              särskilt boende tillgodosedda inom rimlig tid. Det är också oacceptabelt
              att kommuner beslutar att avslå en ansökan om särskilt boende
              därför att man anser att beslutet inte kan verkställas inom rimlig
              tid. Utredningen om verkställighet av vissa gynnande kommunala
              beslut har i betänkandet Beviljats men inte fått lämnat förslag
              för att komma till rätta med problemen. Utredningen gör bedömningen
              att avslag trots konstaterade behov är oförenliga med gällande
              rätt och således över huvud taget inte ska förekomma. I betänkandet
              föreslås förbättringar av ärendehandläggningen. Vidare föreslås
              att de kommunala revisorerna får granska ärenden om myndighetsutövning
              mot enskild. En rapporteringsskyldighet till länsstyrelse, revisorerna
              och fullmäktige om verkställighet av gynnande beslut föreslås
              också. Som ett yttersta påtryckningsmedel föreslås också att sanktionsavgifter
              införs för beslut som inte verkställs inom skälig tid. Förslagen
              kommer nu efter avslutad remissbehandling att beredas vidare inom
              Regeringskansliet.
            </seg>
            <seg n="5eceab7b">
              Socialstyrelsen arbetar för närvarande med att ta fram ett allmänt
              råd om handläggning av ärenden inom socialtjänsten.
            </seg>
            <seg n="a99955bc">
              Socialstyrelsen bedömde i sin senaste lägesrapport om vård och
              omsorg för äldre att minskningen av platser i de särskilda boendeformerna
              har vägts upp av en ökad hemtjänst. Mellan 2001 och 2003 minskade
              antalet beslut som inte verkställts med 14 % och antalet beslut
              om avslag trots bedömt behov med 16 %. Tiden för väntan innan
              beslutet kunde verkställas minskade också.
            </seg>
            <seg n="beee3a80">
              I Socialstyrelsens och Boverkets rapport Varför kan inte behovet
              av särskilda boendeformer tillgodoses? analyserades också hur
              kommuner med strategiska insatser kan motverka behov och efterfrågan
              på särskilda boendeformer. Utvecklad hemtjänst, samordnade insatser,
              stöd till anhöriga, korttidsplatser och planering av bostadsförsörjningen
              med hänsyn till äldres behov är sådana exempel.
            </seg>
            <seg n="382e1233">
              I bostadsmarknadsenkäten från 2004 redovisade Boverket att 60
              % av kommunerna hade täckt sitt behov av särskilt boende. I ytterligare
              20 % av kommunerna bedömdes att behovet täcks genom planerad utbyggnad
              2004 och 2005. I 7 % av kommunerna bedömdes bristen på platser
              finnas kvar även efter nu planerad utbyggnad, och i 12 % av kommunerna
              rapporterades ett överskott på platser. Den grupp som flest kommuner
              lyfter fram i bostadsförsörjningen är äldre som vill flytta till
              en mindre bostad. Det är tydligt att fler äldre efterfrågar en
              lämpligare bostad. I många kommuner finns också planering eller
              projekt för att bygga fler seniorbostäder. Sammantaget finns det
              tecken på att planerad nybyggnad av särskilda boendeformer inte
              uppväger intrycket av att minskningen av särskilda boendeformer
              går för fort.
            </seg>
            <seg n="41e1eb37">
              I SCB:s befolkningsprognos uppskattas att förändringarna av antalet
              personer 80 år eller äldre kommer att vara små de närmaste tio
              åren. Bakom rikssiffrorna döljer sig även lokala variationer.
            </seg>
            <seg n="276c1201">
              I den fortsatta utvecklingen av kommunernas insatser är det viktigt
              att med god planering förebygga att kapacitetsbrister eller brister
              i kvalitet uppstår. Det ska självklart vara så att bedömda behov
              ska tillgodoses med motsvarande insatser. Det är också viktigt
              att med god information och i dialog med äldre människor och deras
              anhöriga skapa förtroende för den verksamhet man i varje kommun
              erbjuder.
            </seg>
            <seg n="499ff2ba">
              Regeringens budget tillför kommuner och landsting 6 miljarder
              kronor 2005 och 7 miljarder kronor 2006 i tillfälligt sysselsättningsstöd.
              Från och med 2007 förs de 7 miljarderna in som en permanent höjning
              av det generella statsbidraget.
            </seg>
            <seg n="d4b4a5bc">
              Avgörande för dagens och framtidens äldreomsorg är att verksamheten
              utförs av väl motiverad personal med goda yrkeskunskaper och de
              bästa arbetsmetoderna. Regeringens fleråriga satsning på Kompetensstegen
              ger kommunerna stöd för det långsiktiga kvalitets- och kompetensutvecklingsarbetet.
              Genom det verksamhetsnära lärandet kan kvaliteten utvecklas och
              förtroendet för dagens äldreomsorg stärkas. Det som äldreomsorgen
              lyckas med i dag är samtidigt en av de viktigaste signaler som
              kan ges för tilltron till samhällets förmåga att åstadkomma en
              äldreomsorg som kan möta framtidens utmaningar.
            </seg>
          </u>
          <note type="speaker" n="090b7f58">
            Anf. 25 SVEN BRUS (kd):
          </note>
          <u who="Q5588504" xml:id="i-ce504cabe5c9bf13-0" n="ab00b3bb">
            <seg n="9de1265e">
              Fru talman! Jag vill tacka statsrådet för svaret. Det här ämnet
              har tenderat att utvecklas till något av favoriter i repris. Jag
              har ställt den här frågan en gång tidigare till statsrådet och
              finner anledning att göra det igen om den allvarliga situationen
              i landets kommuner för de många äldre som behöver plats i särskilt
              boende men som inte får det.
            </seg>
            <seg n="da806f48">
              Jag plockade fram ett protokoll från maj 2001, alltså för fyra
              år sedan. Det var en liknande debatt med dåvarande statsrådet
              Lars Engqvist. Det var ungefär samma frågeställning och ungefär
              samma svar, eller egentligen brist på svar.
            </seg>
            <seg n="998f5f37">
              Det är ett utförligt svar som statsrådet ger i dag, men det är
              egentligen inte något konkret svar på frågan. Vi kan titta tillbaka
              lite grann. År 2000, för fem år sedan, kom Socialstyrelsens och
              länsstyrelsens rapport som kallas för Rättssäkerheten inom äldreomsorgen
              . Det är alltså fem år sedan. Då stod ungefär 4 800 äldre i kö
              till platser som inte finns och inte fanns då. År 2003, alltså
              tre år senare, tillsatte regeringen den utredning som det hänvisas
              till i dagens svar. I dag, alltså fem år efter den första rapporten,
              säger det ansvariga statsrådet att frågan kommer att beredas vidare
              i Regeringskansliet.
            </seg>
            <seg n="9c73d84a">
              Det är verkligen svårt att se att de äldres utsatta situation
              är en prioriterad fråga för regeringen. Den är grundligt utredd
              och belyst det kanske man kan säga. Men vad har hänt konkret?
              I själva verket ingenting, eftersom underskottet av platser är
              detsamma som för fem år sedan.
            </seg>
            <seg n="1411cae2">
              Fru talman! Den här gången har jag ställt frågan i hög grad utifrån
              situationen i mitt eget hemlän Östergötland. Där undersökte länsstyrelsen
              man gör det år efter år hur de äldres rättstrygghet tillgodoses,
              och man rapporterade resultatet till Socialstyrelsen. I Östergötland
              handlar det i den senaste mätningen om ungefär 100 äldre som inte
              har fått sitt vårdbehov tillgodosett. Om man ser till situationen
              i landet kanske inte Östergötland är det svårast utsatta länet,
              men redan 100 äldre personer med deras anhöriga och hela den situation
              som de lever i är en skrämmande siffra i sig.
            </seg>
            <seg n="b975ca7a">
              Det ser olika ut i kommunerna. I några kommuner har man i princip
              balans mellan efterfrågan och tillgång på vårdplatser. Det är
              bara att gratulera de äldre i de kommunerna. Med all respekt för
              det kommunala självstyret är det både ur mänsklig synpunkt och
              rättssäkerhetssynpunkt oacceptabelt att människor med samma behov
              behandlas på olika sätt på var sin sida av en kommungräns. Det
              kan ju i praktiken innebära en skillnad för två nära grannar.
            </seg>
            <seg n="43f8d823">
              I valrörelsen 2002 lovade regeringen 10 000 nya platser i äldrevården.
              Det var kanske klokt av regeringen att inte tala om när det skulle
              ske. För hur har det gått? Jo, i den rapport som kom från Socialstyrelsen
              och Boverket förra året, 2004, kan man läsa Det mest slående idag
              är att det sker en snabb avveckling av särskilt boende för äldre
              och det totala antalet platser minskar kraftigt med 13 500 bostäder
              under perioden 2002 till 2005.
            </seg>
            <seg n="bf594899">
              Alltså blev plus 10 000 i socialdemokratiskt löfte i valrörelsen
              minus 13 500. Man kanske ska notera, fru talman, att titeln på
              det socialdemokratiska dokumentet med löftet om de 10 000 nya
              platserna var Trygghet på ålderns höst . Jag skulle vilja fråga
              statsrådet vad det blev av de 10 000 nya platserna till äldreboenden.
            </seg>
          </u>
          <note type="speaker" n="3c0019b8">
            Anf. 26 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-1" n="68f76a4a">
            <seg n="abec8e92">
              Fru talman! Jag delar uppfattningen att vi har ett problem när
              det gäller tillgången till särskilda boenden. Det är inte acceptabelt
              att man inte får rätt till det boende som man har rätt till när
              man har behoven. Det är också min bedömning att avvecklingen av
              särskilda boenden går för fort, även om Socialstyrelsen säger
              att utbyggnad av hemtjänsten sker i motsvarande takt. Det är trots
              det min bedömning att det går för fort. Därför behöver vi vidta
              åtgärder.
            </seg>
            <seg n="913d2ad4">
              De förutsättningar som krävs för att kommunerna ska ha möjlighet
              att tillgodose behovet av särskilda boenden handlar naturligtvis
              om ekonomiska förutsättningar. Dem menar jag att vi har svarat
              emot med de ökade statsbidragen. Det handlar om att ha tillgång
              till kompetent personal. Där gör vi stora insatser med Kompetensstegen.
              Det handlar om en förstärkt tillsyn för att se till att det är
              god kvalitet. Vi har nyligen gjort stora förstärkningar i tillsynen
              av äldreomsorgen. Men jag tror också att vi behöver en skarpare
              lagstiftning. De rapporter som Sven Brus redovisar var just bakgrunden
              till att man tillsatte den utredning som kom med sitt förslag
              i Beviljats men inte fått . Vi skickade omedelbart ut det på remiss.
              Remisstiden gick ut för bara några dagar sedan. Det tar självklart
              något längre tid än så att bereda ett förslag. Min bedömning är
              att det finns många goda förslag i den rapporten. Jag hoppas att
              vi efter att ha studerat remissvaren kommer att kunna komma fram
              med förslag som riksdagen får ta ställning till.
            </seg>
            <seg n="1a8394e7">
              Även om behovet inte är tillgodosett på ett tillräckligt bra
              sätt tror jag att det är viktigt att man inte målar allt i svart.
              Det finns väldigt mycket som fungerar väl och en mycket stor andel
              som uppger att de får precis det boende som de anser att de behöver.
              En stor del av dem som önskar ett annat boende än det de har är
              inte i första hand i behov av ett särskilt boende utan skulle
              önska att flytta till exempel till en mindre lägenhet, till en
              lägenhet med hiss eller med andra förutsättningar. Boverket har
              visat i en rapport att det finns ganska stora brister som handlar
              om kommunernas ansvar för bostadsförsörjningen i allmänhet och
              som inte handlar om biståndsbedömt boende i första hand.
            </seg>
            <seg n="1f181f72">
              Fru talman! Jag vill passa på att säga, och Sven Brus har säkert
              redan insett, att av den ökning av antalet äldre över 85 år som
              det hänvisas till i interpellationen naturligtvis inte 24 % kommer
              att hamna i Östergötland. Det är kanske skrivet på ett lite knepigt
              sätt i rapporten, men det är 24 % av den totala befolkningsökningen
              som beräknas vara gruppen över 85 år. Vi har en utmaning, och
              vi har problem, men de är inte exceptionellt stora i Östergötland.
              Det tror jag att vi är överens om.
            </seg>
          </u>
          <note type="speaker" n="de397939">
            Anf. 27 SVEN BRUS (kd):
          </note>
          <u who="Q5588504" xml:id="i-ce504cabe5c9bf13-1" n="ab00b3bb">
            <seg n="17a4fdd1">
              Fru talman! Situationen är oacceptabel. Det kan vi väl ändå vara
              överens om. Sedan kan man värdera hur lång tid det tar på olika
              sätt. Jag måste påminna om att den första rapporten kom för fem
              år sedan, för fem långa år sedan. Under den tiden har faktiskt
              ungefär 5 000 äldre konstant befunnit sig i den svåra situationen
              att inte få sitt biståndsbehov tillgodosett. Det är verkligen
              oacceptabelt och har tagit orimligt lång tid.
            </seg>
            <seg n="732b4c56">
              Det beror inte på goda eller onda kommunpolitiker i den ena eller
              andra kommunen. Givetvis inte. Alla vill göra sitt bästa för de
              äldre. Man kan fråga sig vilka förutsättningar kommunen har fått
              av regeringen.
            </seg>
            <seg n="faf98153">
              Även om statsrådet i dag talar om ytterligare tillskott till
              kommunsektorn har ju de människor som arbetar i verksamheten,
              inte minst i äldreomsorgen, mycket svårt att se effekterna av
              tillskotten. Den verklighet man lever i är ju ständiga nedskärningar
              i verksamheten, personalåtstramningar och, återigen, minskad tillgång
              på platser.
            </seg>
            <seg n="483e23cc">
              Alla vi som vet något om grunderna för ett biståndsbeslut om
              särskilt boende vet ju att innan man får ett sådant beslut har
              man ett mycket tungt vårdbehov. Det är en utsatt situation för
              de människorna. Under en lång följd av år har ungefär 5 000 äldre
              befunnit sig i den svåra situationen många av dem i Östergötland.
              Hur man tolkar siffrorna kan vi lämna därhän just nu.
            </seg>
            <seg n="78cea9f7">
              Ingenting tyder på någon betydande förbättring, om ens någon
              förbättring över huvud taget. Risken är ju, som jag påpekade ur
              Boverkets och Socialstyrelsens rapport, att utvecklingen går i
              rakt motsatt riktning. De utlovade 10 000 platserna ytterligare
              har i själva verket motsvarats av 13 500 platser färre.
            </seg>
            <seg n="817fb5b8">
              Statsrådet säger i sitt svar att förändringen av antalet personer
              som är 80 år och äldre kommer att vara liten de närmaste tio åren.
              Det är en sanning med modifikation. Om vi ser på den demografiska
              utvecklingen totalt är vi på väg in i ett samhälle där nuvarande
              460 000 personer över 80 år kommer att uppgå till ungefär 750
              000 år 2030. Det perspektivet måste vi ha. Det varierar mellan
              landsändar och mellan kommuner, men totalt sett är vi på väg in
              i ett samhälle som kommer att ställa ytterligare krav. Om vi då
              är i en utveckling där vi minskar resurserna och där tillgången
              på platser minskar samtidigt som de äldre blir fler och fler är
              det kanske inte så konstigt att sju svenskar av tio säger till
              Sifo att man är orolig för att bli gammal i Sverige. Man litar
              helt enkelt inte på samhället.
            </seg>
            <seg n="50e725e4">
              Den utredning som statsrådet hänvisar till talar om det betänkande
              som har fått namnet Beviljats men inte fått . Det är bra att problemen
              utreds noga. Jag har inget att invända mot det. Men behoven finns
              ju. För den enskilde äldre vårdtagaren är lösningen lätt att se.
              Man behöver helt enkelt en plats. Utredningen har varit mycket
              tydlig. Man säger: Avslag trots konstaterat behov är oförenligt
              med gällande rätt och ska över huvud taget inte förekomma.
            </seg>
            <seg n="f04e366c">
              Man föreslår en rad förbättringar i ärendehandläggningen. Kommunala
              revisorer ska få granska myndighetsutövningen. Rapporteringsskyldigheten
              till länsstyrelserna ska skärpas och sanktionsavgifter ska kunna
              införas. Det är utmärkta förslag, men den avgörande lösningen
              på problemet sitter ingen utredning på. Den frågan äger regeringen,
              och drar den tydligen i långbänk år efter år.
            </seg>
            <seg n="7095e79b">
              Jag måste upprepa det som jag sade förra gången och inte riktigt
              fick svar på: 10 000 platser utlovades i valrörelsen 2002. Boverket
              och Socialstyrelsen konstaterar i dag att minskningen av platser
              är 13 500.
            </seg>
          </u>
          <note type="speaker" n="303bfa5f">
            Anf. 28 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-2" n="68f76a4a">
            <seg n="27dd7a41">
              Fru talman! Det är en mycket mörk bild som Sven Brus målar upp.
              Jag tycker att den är onödigt mörk. Vi är överens om att det är
              oacceptabelt att det finns äldre personer med stora vårdbehov
              som inte får sina vårdbehov tillgodosedda. Det finns personer
              som har behov av särskilt boende och inte har fått det tillgodosett.
              Det ska vi åtgärda. Samtidigt är det viktigt att komma ihåg att
              den grupp som inte har fått sina behov tillgodosedda har minskat.
              Det är naturligtvis inget att vara glad över att det fortfarande
              finns många kvar, men det har ändå minskat. När man till exempel
              frågar vad som har hänt mellan åren 2002 och 2004 med den grupp
              som har de största behoven av hemtjänst visade det sig att alla
              i den gruppen vill bo hemma. Den gruppen har ökat ganska kraftigt
              med över 20 %. Det sker också förändringar inom gruppen.
            </seg>
            <seg n="dbc205f8">
              Det är sant att vi inom en längre tid kommer att möta en väldigt
              stor demografisk förändring. Antalet personer över 80 år kommer
              att öka mycket kraftigt. Den ökningen ligger ungefär tio år framåt
              i tiden. Det säger jag eftersom det inte finns någon anledning
              att känna panik inför den här frågan. Det är problem. De är allvarliga,
              men de går att lösa. Det är det vi håller på att göra.
            </seg>
            <seg n="75f069fc">
              Som Sven Brus vet är det kommunerna som styr och är ansvariga
              för äldreomsorgen. Det styr vi genom lagar, förordningar och tillsyn.
              Min bedömning är att vi behöver skärpa lagar, förordningar och
              tillsyn för att se till att det inte blir några skillnader i bedömning
              mellan olika kommuner. En individ ska kunna känna samma trygghet
              oavsett i vilken kommun man bor. Det är min bedömning att det
              är den vägen vi måste komma fram med skarpare förslag. Jag har
              också för avsikt att göra det, precis som jag har sagt tidigare.
            </seg>
          </u>
          <note type="speaker" n="5f43371a">
            Anf. 29 SVEN BRUS (kd):
          </note>
          <u who="Q5588504" xml:id="i-ce504cabe5c9bf13-2" n="ab00b3bb">
            <seg n="08ebce18">
              Fru talman! Ylva Johansson säger att jag tecknar en mörk bild.
              Det kanske jag gör. Bilden är verkligen mörk. Vi talar ju inte
              om äldre människor som önskar ett annat boende i största allmänhet.
              Vi talar om människor som har ett biståndsbedömt behov av särskilt
              boende och som är i en mycket svår och utsatt situation. Det är
              de människorna vi talar om, inte om människor i allmänhet som
              vill flytta. Det är en helt annan situation.
            </seg>
            <seg n="560e913c">
              Att talen skulle ha minskat något är sant, men minskningen är
              trots allt marginell. Det vill jag understryka.
            </seg>
            <seg n="412d54c9">
              Statsrådet talar om en utvecklad hemtjänst och om samordnade
              insatser, korttidsplatser och stöd till anhöriga. Det är alldeles
              utmärkt. Sådana insatser behövs, och de behöver förstärkas. De
              kan definitivt skjuta upp behovet av de tunga vårdplatserna. Man
              kan skjuta behovet framför sig genom att stärka upp hemtjänsten
              till exempel. Men den grupp vi talar om har passerat den gränsen.
              De har säkert fått stöd i olika former men har kommit till en
              punkt där det stödet inte längre räcker till utan man måste få
              det tunga vårdbehovet tillgodosett genom en plats i särskilt boende.
              I ett biståndsbeslut har det konstaterats att alla andra möjligheter
              är uttömda. Nu återstår det akuta behovet av en vårdplats. Fortfarande
              är det, även om det är något färre än 5 000, alldeles på tok för
              många.
            </seg>
            <seg n="d68421ff">
              Jag upprepar att regeringen har utlovat 10 000 nya platser, men
              det går i rakt motsatt riktning. Detta är en mörk bild, men tyvärr
              är det så.
            </seg>
          </u>
          <note type="speaker" n="28eb1fe1">
            Anf. 30 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-3" n="68f76a4a">
            <seg n="6cb2f097">
              Fru talman! Sven Brus och jag är överens om att det är oacceptabelt
              att det finns människor som har ett bedömt behov av särskilt boende
              och inte får det verkställt. Jag har för avsikt att komma fram
              med skarpare förslag för att åtgärda det.
            </seg>
            <seg n="f86f7a9d">
              Vi är långt framme i den processen. Det finns utarbetade förslag.
              De har remissbehandlats, och de bereds nu i Regeringskansliet.
              På den punkten skiljer vi oss nog inte så mycket åt.
            </seg>
            <seg n="37313bce">
              Det handlar också om de övriga behoven. Vi har andra behov av
              boende för den här gruppen äldre som inte alltid är de som är
              de mest biståndsbedömda. När man tittar på skillnaderna i bedömningar
              hos biståndshandläggarna finner vi att biståndshandläggarna ofta
              möter att man vill flytta till en annan typ av boende, men att
              biståndsbehovet egentligen inte är så stort. Det är viktigt att
              man tittar på hur man kan tillgodose de behoven. Kommunernas ansvar
              för bostadsförsörjningen måste fungera på ett bättre sätt.
            </seg>
            <seg n="9307d9ad">
              Vi kan se från undersökningar att biståndshandläggarna i dag
              tar större hänsyn till att man upplever isolering och ensamhet
              i den typ av boende man har. Det påverkar också handläggandet.
              Det tycker jag är bra. Vi behöver ytterligare insatser för att
              få en likvärdig och rättssäker handläggning i samtliga kommuner
              så att man kan känna en förutsägbarhet i vilken typ av beslut
              man kommer att få. Naturligtvis ska man inte behöva uppleva att
              man måste stånga sin panna blodig för att till sist få igenom
              ett beslut. Det ska man naturligtvis kunna få direkt, om man har
              de behoven.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="044e6d51">
            6 § Svar på interpellation 2004/05:509 om cancervården
          </note>
          <note type="speaker" n="52f1c2e6">
            Anf. 31 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-4" n="68f76a4a">
            <seg n="088429e4">
              Fru talman! Chatrine Pålsson har frågat mig vad jag avser att
              göra för att av riksdagen prioriterad cancervård ges utan regionala
              olikheter och om jag avser att skapa förutsättningar för att alla
              svenska medborgare får bästa möjliga behandling. Vidare har hon
              frågat om jag avser att avsätta resurser för att investera i liv
              på samma sätt som resurser avsätts för att exempelvis bygga säkrare
              vägar samt om jag avser att avkräva lika behandling av cancerpatienterna
              mellan landstingsregionerna.
            </seg>
            <seg n="a973151d">
              Inledningsvis vill jag framhålla att det finns ca 200 olika cancersjukdomar.
              En del av dem kan vara så gott som ofarliga, medan andra kan innebära
              allvarliga hot mot livet. Förr betraktades cancer som obotlig,
              men numera kan en större del av dem som drabbas av cancer helt
              botas eller leva ett bra liv trots sin sjukdom.
            </seg>
            <seg n="f3108b22">
              Målet för hälso- och sjukvården är en god hälsa och en vård på
              lika villkor för hela befolkningen. Vårt sjukvårdssystem är uppbyggt
              enligt principen att det är sjukvårdshuvudmännen som utifrån de
              grundläggande bestämmelserna i hälso- och sjukvårdslagen (1982:763)
              ansvarar för att invånarna erbjuds en god hälso- och sjukvård.
              Den som har det största behovet av hälso- och sjukvård ska ges
              företräde till vården. Lagstiftningen på detta område är enligt
              min mening tydlig.
            </seg>
            <seg n="cb317b51">
              På regeringens uppdrag redovisade Socialstyrelsen i december
              2003 en lägesstudie om väntetider, bemötande och personalförsörjning
              inom cancervården. Socialstyrelsens bedömning enligt denna är
              att patienter med misstänkt eller diagnostiserad cancer är en
              prioriterad grupp inom hälso- och sjukvården. Väntetiderna är
              som regel mycket korta både till primärvård och till specialistvård.
              Faktorer som vägs in vid prioriteringarna är tumörtyp samt tumörens
              mognadsgrad och utbredning. Beroende på dessa faktorer fattas
              beslut om vilka patienter som ska utredas och behandlas omgående
              och vilka patienter som utan ökad risk bedöms kunna vänta lite
              längre.
            </seg>
            <seg n="3ec6b1ef">
              Inom varje sjukvårdsregion finns onkologiska centrum. Gemensam
              verksamhet för dessa är regional cancerregistrering samt regionala
              eller nationella vårdprogram- och kvalitetsregister för olika
              tumörgrupper. Socialstyrelsen har angett förutsättningarna för
              verksamheten i dokumentet Samordning av den onkologiska sjukvården
              Onkologiska centras roll och uppgifter . Syftet med de regionala
              vårdprogram som utarbetas är att samordna sjukvårdens resurser
              för cancervård så att alla patienter i regionen får likvärdig
              och optimal vård med hänsyn till tillgängliga resurser.
            </seg>
            <seg n="5f02c2db">
              Socialstyrelsen redovisade i december 2004 en genomförd regional
              granskning av tumörsjukvården i Västra Götaland och Halland. Granskningen
              har redovisats i rapporten God vård åt cancerpatienter med möjlighet
              till bättring . Resultatet av tillsynen visar att cancerpatienter
              inom denna region som regel erbjuds en sakkunnig och omsorgsfull
              vård av hög kvalitet och att tillgängligheten till vården i huvudsak
              är god. På vissa områden finns dock enligt rapporten utrymme för
              att utveckla vårdkvaliteten och förbättra patientsäkerheten.
            </seg>
            <seg n="defdb7e3">
              Regionala skillnader i vården kan till viss del förklaras med
              skilda förutsättningar, till exempel i befolkningens hälsa och
              vårdbehov, men det är enligt min mening inte acceptabelt om regionala
              skillnader i vården resulterar i skillnader i form av överlevnad
              och livskvalitet för patienterna. Socialstyrelsen har regeringens
              uppdrag att utarbeta nationella riktlinjer för vården av patientgrupper
              med svåra kroniska sjukdomar, som utan eller med felaktig behandling
              kan leda till varaktig invaliditet eller alltför tidig död. Avsikten
              är att stärka patienternas möjligheter att få likvärdig, kunskapsbaserad
              vård i alla delar av landet. Intentionerna med de nationella riktlinjerna
              allteftersom de blir tillgängliga är att de ska utgöra en grund
              för regionala och lokala vårdprogram. Inom cancerområdet arbetar
              för tillfället Socialstyrelsen med nationella riktlinjer för bröstcancer.
              I styrelsens planer ingår också att utarbeta riktlinjer för att
              behandla andra stora cancergrupper. Som hjälp åt sjukvårdshuvudmännen
              har Statens beredning för medicinsk utvärdering, SBU, hittills
              gjort 24 systematiska kunskapssammanställningar som rör cancersjukdomar.
            </seg>
            <seg n="11fbe968">
              Tillgängligheten i hälso- och sjukvården har avgörande betydelse
              för hela hälso- och sjukvårdssystemets trovärdighet. I de senaste
              årens så kallade Dagmaröverenskommelser mellan staten och Landstingsförbundet
              har inriktningen varit åtgärder för att stärka patientens ställning,
              vilket även omfattar kortade väntetider till behandling. I överenskommelsen
              för år 2005 fortsätter denna inriktning, och en vårdgaranti kommer
              att träda i kraft den 1 november 2005. Vårdgarantin innebär att
              landstingen bland annat ska kunna erbjuda behandling inom 90 dagar
              från det att beslut om behandling fattats. Den sammanlagda satsningen
              på en nationell vårdgaranti och förbättrad tillgänglighet uppgår
              till 1,95 miljarder kronor år 2005.
            </seg>
            <seg n="c8eb63c6">
              Sammantaget visar min redovisning att det är många aktiviteter
              som pågår inom hälso- och sjukvården som också berör cancervården
              på ett positivt sätt. Socialstyrelsens uppföljningar och tillsynsarbete
              visar att den cancervård som bedrivs fungerar väl. Det finns dock
              fortfarande förbättringar att göra. Jag följer därför utvecklingen
              med stort intresse.
            </seg>
          </u>
          <note type="speaker" n="8ec47eca">
            Anf. 32 CHATRINE PÅLSSON (kd):
          </note>
          <u who="Q4973700" xml:id="i-325eb0a635a7c93b-0" n="39d962b5">
            <seg n="8fdd0191">
              Fru talman! Tack, Ylva Johansson, för svaret!
            </seg>
            <seg n="57b508a4">
              Jag ska gärna läsa upp det korta brev som föranledde den här
              interpellationen:
            </seg>
            <seg n="4ff700c8">
              Bästa beslutsfattare. Idag har vi som representerar Sveriges
              cancerpatienter skrivit en debattartikel i Svenska Dagbladet.
              Om du inte har sett den skickar vi dig en kopia eftersom den vänder
              sig till dig som fattar beslut om de viktiga vårdfrågorna.
            </seg>
            <seg n="142d00bd">
              Vi ser med oro på den förändring som sker inom cancervården.
              Flera landsting underlåter idag att ge sina cancerpatienter modern
              cancerbehandling som efter åratals forskning visar på en förlängd
              överlevnad. Riksdagen har beslutat att cancersjukdomarna tillhör
              den högsta prioriteringen inom vården, men sanningen är att våra
              medlemmar idag undanhålls bästa möjliga behandling.
            </seg>
            <seg n="79e1624b">
              Accepterar du att cancerpatienter i Sverige nekas behandling?
              Ska vi behöva åka utomlands eller köpa privata försäkringar för
              att garanteras vård?
            </seg>
            <seg n="04d562e8">
              Vi vill att du gör någonting åt den dramatiska situationen inom
              cancervården!
            </seg>
            <seg n="746b4e5f">
              Detta var skrivet av ordföranden i en av de cancerföreningar
              vi har i vårt land. Sju andra har också skrivit under.
            </seg>
            <seg n="238b9644">
              Den artikel de skrev i Svenska Dagbladet genomsyras av att man
              upplevt mycket av den ångest, vånda, rädsla och oro som en cancerdiagnos
              de facto nästan alltid för med sig. Det är en utomordentligt svår
              situation. Att drabbas av en cancersjukdom har trots allt i Sverige
              under många år, så länge jag vet, förknippats med att vara bland
              det allvarligaste vi kan råka ut för.
            </seg>
            <seg n="0ffc8d2f">
              Det är riktigt, som Ylva Johansson skriver och som vi vet, att
              många och alltfler av de människor som drabbas av cancer blir
              friska. Många kan leva många år med bra medicin och ändå ha god
              livskvalitet. Men det som gjorde mig så upprörd över vad som håller
              på att ske var när man berättade om de regionala skillnaderna.
              Dem visste jag inte om, måste jag säga.
            </seg>
            <seg n="0283771e">
              Däremot visste jag, fru talman, att det under några år var kämpigt
              att få onkologisk vård här i Helsingfors. Främsta orsaken till
              detta var att det saknades sjuksköterskor med onkologi som vidareutbildning.
              Det är också ett ansvar för oss som politiker: att se till att
              det utbildas människor som svarar upp till de behov vi har framför
              oss.
            </seg>
            <seg n="7ed6f3be">
              Samtidigt som vi vet att det görs neddragningar inom cancervården
              i Helsingfors, i Östergötland, i Lund och i Göteborg säger läkare
              att de inte kommer att kunna ge sina patienter nya, moderna läkemedelsbehandlingar
              trots att dessa räddar eller förlänger liv. De hävdar att det
              inte finns pengar. Det är ett bekymmersamt läge eftersom detta
              är människor som har högsta prioritet.
            </seg>
            <seg n="3f157f64">
              Min fråga till Ylva Johansson är hur man ska bemöta och svara
              dessa människor.
            </seg>
          </u>
          <note type="speaker" n="d192abee">
            Anf. 33 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-5" n="68f76a4a">
            <seg n="03214529">
              Fru talman! Det är en angelägen fråga som Chatrine Pålsson tar
              upp. Självklart kan vi inte acceptera att ha stora skillnader
              i hur man blir behandlad för en likartad sjukdom i olika delar
              av landet. Här har vi ett nationellt ansvar i regering och riksdag
              att se till att det finns sådana riktlinjer som ger stöd för denna
              typ av prioriteringsbeslut ute hos sjukvårdshuvudmännen och hos
              verksamma i hälso- och sjukvården. Det är just detta vi vill uppnå
              med de nationella riktlinjer för de tre stora cancergrupperna
              bröstcancer, kolon- och rektalcancer samt prostatacancer som man
              nu arbetar med inom Socialstyrelsen.
            </seg>
            <seg n="10db9586">
              När denna debattartikel publicerades deltog jag själv i en debatt
              i radio omkring de här frågorna där just frågan kom upp att man
              har olika syn på när det är relevant att sätta in en viss typ
              av medicinering. Den frågan bör naturligtvis inte vi som politiker
              ta ställning till, utan det ska göras en medicinsk bedömning.
              Vi har dock ansvar för att se till att det finns stöd för den
              medicinska bedömningen.
            </seg>
            <seg n="99a71aee">
              Det är en av de frågor som är viktiga i arbetet med de nationella
              riktlinjerna, där man just tar upp effekten av olika åtgärder
              och gör en evidensgradering av olika effekter. Det tror jag kommer
              att vara ett mycket viktigt stöd för sjukvårdshuvudmännen när
              man ska fatta beslut, för det är självklart oacceptabelt att avstå
              från en behandling för att man säger att man inte har råd med
              den. Däremot kan det vara så att en annan, alternativ, behandling
              utifrån evidensbaserade bedömningar är att föredra. Den typen
              av beslut ska inte vi fatta som politiker utan de ska fattas av
              medicinska experter. Det är det Socialstyrelsen arbetar med.
            </seg>
            <seg n="50ab57d3">
              Jag känner mig dock inte orolig över cancervården. Jag tycker
              att vi har en bra cancervård. Jag tycker också att den går framåt
              i bra takt och att det sker en utveckling. Jag tror att vi kommer
              att behöva återkomma inte bara i fråga om cancervården utan också
              i flera andra ärenden där vi måste stärka den nationella påverkan
              över de lokala prioriteringarna. Ett viktigt instrument för att
              göra det är Socialstyrelsens nationella riktlinjer, som ju blir
              stödet för hur man bör arbeta för att nå bästa resultat utifrån
              patientens perspektiv. Det andra viktiga instrumentet är de nationella
              kvalitetsregistren, där vi också kan följa och se att vi får olika
              utfall på olika kliniker och av olika behandlingar. Det är ju
              ett väldigt starkt stöd för att kunna se till att alla medborgare
              med en viss diagnos har rätt till bästa möjliga behandling och
              inte ska behöva råka ut för att ett visst landsting eller en viss
              vårdgivare behandlar annorlunda än någon annan.
            </seg>
          </u>
          <note type="speaker" n="f1466fbd">
            Anf. 34 CHATRINE PÅLSSON (kd):
          </note>
          <u who="Q4973700" xml:id="i-325eb0a635a7c93b-1" n="39d962b5">
            <seg n="9e98dc84">
              Fru talman! Det är bra att statsrådet delar min bedömning att
              det är oacceptabelt när man anger som skäl att pengarna inte räcker.
              Sedan vet jag ju att det görs olika bedömningar, men de här åtta
              personerna, som alla är ordförande för sina cancerförbund, i landet
              har ju tagit in information via sina medlemmar som bland annat
              har sagt att en kvinna i Lund inte får behandling medan en kvinna
              med samma sjukdom i Helsingfors eller Västernorrland får det.
              En annan sak är att det var några år sedan, tror jag, som den
              här bröstcancersituationen var svår, HER 2-positiv bröstcancer,
              unga kvinnor som drabbas av denna särskilt aggressiva cancerform.
              Det finns ingen annan behandling för cancerformen än den här mycket
              speciella behandlingen. Det är klart, får inte de här unga kvinnorna
              den går inte deras liv att räddas.
            </seg>
            <seg n="26a98244">
              Det andra är ju att vi också i fråga om både leukemi och lymfom,
              våra två vanligaste blodcancerformer, ser regionala skillnader.
              Jag tror att det är viktigt att vi ändå inser att det finns skillnader.
              Min nästa fråga handlar om det. Jag är glad för att man håller
              på att göra riktlinjer när det gäller bröstcancer just nu. Men
              är det inte en ambition att man borde göra nationella riktlinjer
              för alla cancersjukdomar så småningom? Då skulle man kunna få
              samma garantier, samma vårdplan. Det skulle kunna göra att människor
              känner trygghet. Väldigt mycket av det här handlar ju om att man,
              både som patient och som anhörig, känner trygghet, att man vet
              att allt som kan göras är gjort, att man har följt alla de rekommendationer
              som finns på den nationella nivån för min man, min hustru, mitt
              barn, min mamma och vad det nu är så att de får den absolut bästa
              behandlingen.
            </seg>
            <seg n="cc000782">
              Jag vill också fråga om en annan sak. Det kanske var dumt att
              jag tog exemplet med en bilväg, men med Vägverket är det så, jag
              ska läsa innantill så att det inte blir fel, att de beräknar att
              det kostar 1 miljard kronor att rädda ett liv per år genom att
              bygga fyra mil ny motorväg. Det är ju jättebra att det sker, men
              ibland behöver vi sätta in det i sitt perspektiv. Jag är ganska
              övertygad om att om det hade funnits pengar och garantier för
              den som blir cancersjuk skulle fler kunna överleva. Vi har mellan
              300 000 och 400 000 som i dag lever med en cancersjukdom. Då räknar
              jag inte dem som är botade från den utan dem som lever med den.
              Det kanske skulle kunna vara ännu fler om vi gav optimalt.
            </seg>
            <seg n="c1f0a8e8">
              Min fråga till statsrådet är då: Är Ylva Johansson beredd att
              säga att vi så fort vi kan ska ha vårdplaner och lägga fram nationella
              riktlinjer för cancervården, för alla olika cancersjukdomar, som
              ska bli garanter för att vi får likadan vård över hela landet?
            </seg>
          </u>
          <note type="speaker" n="0fbbd162">
            Anf. 35 Statsrådet YLVA JOHANSSON (s):
          </note>
          <u who="Q5887217" xml:id="i-1f160300834108c2-6" n="68f76a4a">
            <seg n="91edac52">
              Fru talman! Just den typ av oacceptabla regionala skillnader
              som Chatrine Pålsson tar upp i sitt anförande är det som är bakgrunden
              till det arbete som sker både med nationella riktlinjer och med
              kvalitetsregister. Jag skulle vilja lägga till att visst finns
              det skillnader. Men därutöver finns det också en oro för skillnader.
              Det är inte säkert att de existerar, men bara detta att man kan
              känna en oro över att man inte är säker på att man inte får den
              bästa tillgängliga vården, eller att det skulle kunna vara annorlunda
              någon annanstans, är skäl för oss att agera.
            </seg>
            <seg n="efea2922">
              Jag ska säga att jag är beredd att gå ganska långt när det gäller
              att skärpa och gå vidare med nationella riktlinjer för att stärka
              SBU:s arbete, Statens beredning för medicinsk utvärdering, och
              för att utveckla kvalitetsregistren. Vi behöver fler kvalitetsregister,
              och jag vill gärna se att de också blir helt öppna så att de blir
              offentliga så att man kan följa och se hur olika behandlingar
              och olika kliniker lyckas med sina behandlingar.
            </seg>
            <seg n="c1f2f160">
              Jag tror alltså att det finns väldigt mycket mer att utveckla
              inom det här området. Det är ett av de instrument som jag tycker
              fungerar bra i dag, som vi bör använda oss av i väsentligt större
              utsträckning och som vi kanske också kan skärpa något framöver.
              Inte minst när det gäller kvalitetsregister tror jag att det finns
              en hel del mer att hämta. Jag är beredd att gå vidare längs den
              linjen.
            </seg>
          </u>
          <note type="speaker" n="4cad45a7">
            Anf. 36 CHATRINE PÅLSSON (kd):
          </note>
          <u who="Q4973700" xml:id="i-325eb0a635a7c93b-2" n="39d962b5">
            <seg n="61f8de32">
              Fru talman! Jag är väldigt glad för det beskedet, och likväl
              som att riksdagen fattade beslut 1997 om att sådana här sjukdomar
              ska ligga i prioriteringsgrupp 1 hoppas jag också att regeringen
              prioriterar. Ylva Johansson har ju visat att hon kan handla snabbt,
              och jag hoppas att det blir så här också. Jag ser fram emot alla
              förslag som bidrar till det. Jag tycker också att kvalitetsregister
              är ett utmärkt instrument. Jag ser som sagt fram emot bra förslag
              och tackar så mycket för debatten.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="daede367">
            7 § Svar på interpellation 2004/05:505 om indragen a-kassa vid
            uteblivet deltagande i LO-demonstration
          </note>
          <note type="speaker" n="10f053e3">
            Anf. 37 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-2" n="e617ab44">
            <seg n="93504c7b">
              Fru talman! Carl B Hamilton har ställt tre frågor till mig, bland
              annat om vilka initiativ jag har tagit för att klargöra omständigheterna
              kring samt förhindra en upprepning av händelsen med hot om indragen
              a-kassa vid uteblivet deltagande i LO-demonstrationen som inträffade
              i Nyköpingsfallet.
            </seg>
            <seg n="2ef8b997">
              Jag anser det mycket bekymmersamt och tar problemet på största
              allvar när det framkommer brister i hur regelverket kring arbetslöshetsförsäkringen
              tolkas. Jag kan dock inte kommentera eller tolka det enskilda
              fallet eftersom det är myndigheterna som utifrån regelverket ska
              göra detta. Om felaktigheter uppstår i handläggningen ska detta
              granskas och åtgärdas utifrån de regler som gäller. Jag har inhämtat
              att Ams har vidtagit åtgärder.
            </seg>
            <seg n="803ad5b3">
              Regeringen har också vidtagit ett flertal åtgärder för att komma
              till rätta med de mer generella bristerna i hur arbetslöshetsförsäkringen
              tillämpas. Tillskapandet av myndigheten Inspektionen för arbetslöshetsförsäkringen
              var en åtgärd för att säkerställa och kvalitetssäkra tillämpningen
              av regelverket. Denna funktion låg tidigare på Ams. Inspektionen
              har som myndighet fristående från Ams bland annat till uppgift
              att ha tillsyn över rutiner för och handläggning av ärenden hos
              Arbetsmarknadsverket som påverkar arbetslöshetsförsäkringen.
            </seg>
            <seg n="b57f8e7e">
              Regeringen har också i mars gett Ams uppdraget att utveckla och
              kvalitetssäkra metoder i kontrollen av arbetslöshetsförsäkringen
              så att en enhetlig och rättssäker tillämpning av regelverket uppnås.
              I uppdraget ingår att Ams ska förbättra och förtydliga rutinerna
              samt utveckla metodstöd för arbetsförmedlingarnas arbete med hur
              och när en underrättelse till arbetslöshetskassorna ska lämnas.
            </seg>
            <seg n="d68a3c0c">
              Jag vill avslutningsvis framhålla att jag tycker frågeställarens
              påstående om att myndigheten är totalt politiskt ideologiserad
              och till och med hotar medborgare utifrån detta perspektiv är
              en stor förolämpning mot en hel yrkeskår av offentliganställda.
            </seg>
          </u>
          <note type="speaker" n="03af3e90">
            Anf. 38 CARL B HAMILTON (fp):
          </note>
          <u who="Q5785982" xml:id="i-e9a2d15ccf28aebc-0" n="59db93b6">
            <seg n="1f0ce028">
              Fru talman! Tack för svaret. I den centrala frågan i den här
              interpellationen är Hans Karlssons svar både fegt och falskt.
              Jag har här det brev som är utgångspunkten, där två personer,
              den ena från arbetsförmedlingen och den andra från Byggnads avdelning
              41 i Nyköping, skriver: Vi förutsätter att du deltar. Och de som
              är mottagare av detta brev är arbetslösa byggnadsarbetare i Nyköpingsregionen.
              Man skriver:
            </seg>
            <seg n="d4ae2993">
              Uteblir du från denna träff förutsätter jag att du har full sysselsättning
              och inte längre vill vara aktuell sökande på Arbetsförmedlingen
              och därmed tas bort som sökande och din ersättning från A-kassa
              upphör.
            </seg>
            <seg n="0c778a51">
              Det är ord och inga visor.
            </seg>
            <seg n="b09f52fa">
              Att jag säger att svaret är fegt är därför att Hans Karlsson
              inte har civilkurage att ta avstånd från Byggnads agerande. Även
              Byggnads var med och skrev under brevet med hotet om indragen
              a-kassa.
            </seg>
            <seg n="d4bab68f">
              Jag är inte direkt överraskad. Byggnads är en av de allra största
              bidragsgivarna till regeringspartiets, Socialdemokraternas, valrörelser.
              När Byggnads hotar enskilda arbetslösa med indragen a-kassa om
              de inte deltar i en av Byggnads organiserad politisk demonstration,
              då saknar Hans Karlsson civilkurage att ta avstånd från detta.
            </seg>
            <seg n="cce90204">
              Statsrådet Hans Karlsson biter inte den hand som föder honom
              och hans parti. Solidariteten med partipenningen är starkare än
              hans civilkurage och omtanke om enskilda arbetslösas rätt till
              politisk integritet, att inte tvingas visa upp sin politiska åsikt
              på gator och torg.
            </seg>
            <seg n="a895cff5">
              Falskt är svaret från Hans Karlsson därför att han söker göra
              det bekvämt för sig genom att påstå att han inte kan kommentera
              det enskilda fallet.
            </seg>
            <seg n="8eee4e0c">
              Men detta är ingen trovärdig princip när det gäller Hans Karlsson.
              Han har, när det passar honom och Byggnads, gjort precis motsatsen.
              Nyligen gällde det konflikten med 15 fattiga letter i Vaxholm
              som Byggnads skulle köra ut ur landet. Go home, go home , hördes
              det i Vaxholm.
            </seg>
            <seg n="62bb505e">
              Då fanns det ingen gräns för hur långt eller hur kategoriskt
              statsrådet Hans Karlsson ställde upp för att kommentera det enskilda
              fallet i radio, tv och tidningar. Som statsråd passade det honom
              då, men inte nu, utmärkt att döma offentligt i ett enskilt fall,
              till på köpet mot den ena parten i en konflikt som är föremål
              för avgörande i svensk allmän domstol.
            </seg>
            <seg n="52297149">
              Hans Karlsson tvekade inte då att i det enskilda fallet ställa
              sig på sin bidragsgivares, eller på regeringens bidragsgivares
              eller på det socialdemokratiska partiets bidragsgivares sida och
              döma de 15 letterna som Byggnads vill sparka ut ur landet.
            </seg>
            <seg n="40995cc8">
              Jag tycker att det är svagt, och jag upprepar det, att inte kunna
              ta avstånd från detta nakna hot. Arbetarrörelsens syn på demokratin
              förefaller mig i sanning vara mycket selektiv.
            </seg>
            <seg n="a4c001eb">
              Jag ska nu ge Hans Karlsson en ny chans. Tar du avstånd från
              Byggnads och arbetsförmedlingens hot om indragen a-kassa, eller
              gör du det inte? Fördömer du hotet om repressalier eller inte?
              Och beträffande Byggnads agerande kan Hans Karlsson inte på minsta
              vis hävda att något slags regelverk från myndigheten skulle hindra
              honom från att tala om vad han tycker om detta hot mot enskilda
              arbetslösa människor.
            </seg>
            <seg n="876b578c">
              Alltså, Hans Karlsson: Tar du avstånd eller inte från Byggnads
              krav på att arbetslösa skulle tvingas visa upp sin politiska åsikt
              i en demonstration för att kunna få ut a-kassa?
            </seg>
          </u>
          <note type="speaker" n="ce2585bd">
            Anf. 39 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-3" n="e617ab44">
            <seg n="16f155b5">
              Fru talman! Den interpellation som vi debatterar i dag är en
              folkpartirapport där Carl B Hamilton har hängt på några frågor
              på slutet. Så kan man naturligtvis göra. Rapporten innehåller
              starka anklagelser mot statsministern liksom synpunkter på att
              LO-medlemmar tvingas stödja och finansiera ett parti som de inte
              röstar på. Jag tänker inte svara på den typen av grova anklagelser
              i Sveriges riksdag.
            </seg>
            <seg n="24b6f38d">
              De övriga och synnerligen föraktfulla texter som interpellationen
              innehåller tyder i varje fall inte på att Carl B Hamilton vill
              ha en seriös interpellationsdebatt här i dag.
            </seg>
            <seg n="445cf55e">
              Som alla vakna tidningsläsare och tv-tittare, utom tydligen Carl
              B Hamilton, tog jag omedelbart tydligt och kraftigt avstånd från
              arbetsförmedlingens agerande och från Byggnads agerande, och jag
              meddelade omvärlden att om jag hade vetat att detta brev hade
              gått ut, hade jag inte deltagit i demonstrationen. Tydligare kan
              det inte sägas. Men det var tydligen viktigt för Carl B Hamilton
              att få utgjuta anklagelserna en gång till här i Sveriges riksdag.
              Nu har du mitt svar.
            </seg>
            <seg n="fc61d501">
              Jag tog därefter direkt kontakt med Ams och förvissade mig om
              att myndigheten agerar. Sedan har jag informerat mig om att Ams
              har vidtagit en serie åtgärder som klargör rutiner och regler
              när det gäller a-kassa.
            </seg>
            <seg n="25a75d17">
              Länsarbetsnämnden i Sörmland har vidtagit en rad åtgärder för
              att förtydliga förmedlingens roll och ansvar. Och Ams har också
              tagit upp frågan med samtliga länsarbetsdirektörer med uppmaning
              om att vid behov se över rutinerna.
            </seg>
            <seg n="caf44109">
              Det här ärendet är föremål för JO:s granskning, och jag vet att
              Ams har för avsikt att sprida JO:s yttrande i hela organisationen
              när det kommer. Detta kommer att bli allmänt och offentligt, Carl
              B Hamilton. Det går att ta del av.
            </seg>
            <seg n="234c39ec">
              Sedan till kritiken mot Ams, eller utgjutelserna över Ams. Ams
              gör ett bra jobb till stöd för alla som är arbetslösa. Ams får
              också en del kritik. I en stor verksamhet som Ams finns det delar
              som har och som ska förbättras. Men med det föraktfulla känsloutbrott
              som Carl B Hamilton uttrycker i sin interpellation tror jag inte
              att vi kan mötas i en meningsfull debatt. Det kanske inte heller
              är syftet, Carl B Hamilton. Jag tror inte det.
            </seg>
            <seg n="c00c0ac2">
              Ni säger att ni vill lägga ned Ams. Men det vill inte de andra
              partierna som ni är i allians med. Hur kommer det att bli? Vad
              är det som gäller? Det frågar vi oss. Det enda som ni enades om
              häromdagen när det gäller arbetsmarknadsfrågor var inte imponerande.
              Det handlade om subventionerade jobb, vilket i och för sig är
              bra. Men varför lägger ni fram ett förslag om att skatterabattera
              35 % i stället för upp till 85 % som vi skatterabatterar? Jag
              trodde att Carl B Hamilton som ekonom tar del av de forskningsresultat
              som finns när det gäller subventionerade jobb. Där sägs det att
              det är riktade sådana som är de mest effektiva. Ni lägger fram
              ett förslag som har en mindre omfattning och ett sämre innehåll.
              Men det var det som ni lyckades enas om.
            </seg>
            <seg n="d6c3d5f2">
              Men hur blir det med den övriga politiken för arbete? Hur blir
              det med ersättningsnivåerna? Gäller 65 %? Hur blir det med karensdagarna?
              Hur blir det med den bortre parentesen? Hur blir det med turordningen?
              Hur blir det med strejkrätten? Vi är många som undrar, Carl B
              Hamilton. Vad är det som kommer att gälla om ni ska regera?
            </seg>
          </u>
          <note type="speaker" n="231f347b">
            Anf. 40 CARL B HAMILTON (fp):
          </note>
          <u who="Q5785982" xml:id="i-e9a2d15ccf28aebc-1" n="59db93b6">
            <seg n="eb583683">
              Fru talman! Har man ett dåligt case , då flyr man till andra
              ämnen, och det är det som Hans Karlsson nu gör. Det som han har
              i huvudfrågan är svagt, och då flyr han till andra frågor.
            </seg>
            <seg n="b877b7c7">
              Jag kan ställa en motfråga. Hur ska ni kunna regera fortsättningsvis
              tillsammans med ett parti som vill avskaffa räntan och ha ett
              räntefritt samhälle och ett arbetsfritt samhälle där man har medborgarlön
              även om man inte arbetar? Hur ska ni klara det? Så kan vi hålla
              på, Hans Karlsson.
            </seg>
            <seg n="ac5b538f">
              Det var utmärkt att Hans Karlsson tog avstånd igen och gjorde
              det här. Jag hörde det första gången, och därför blev jag förbluffad
              över att Hans Karlsson inte upprepade sitt ställningstagande i
              svaret på min interpellation. Därför tycker jag att det var väldigt
              bra att Hans Karlsson tog avstånd från detta tydligt. Men det
              var alltså två parter som skrev under brevet. Den ena var arbetsförmedlingen,
              och den andra var Byggnads. Tycker Hans Karlsson att Byggnads
              har agerat på ett korrekt sätt, på ett sätt som är förenligt med
              spelreglerna och så att säga normerna i ett samhälle med parlamentarisk
              demokrati? Ska man använda påtryckningsmedel av den här karaktären
              för att få människor att delta i en politisk demonstration?
            </seg>
            <seg n="cf77fa28">
              Den frågan har Hans Karlsson inte tagit ställning till. Jag vill
              att Hans Karlsson gör det, för det här är en fråga som handlar
              om att hålla rent inom arbetarrörelsen så att man så att säga
              sköter metoderna för att människor ska delta på ett normalt sätt.
              Det ska inte finnas inslag av tvång, muta eller något sådant om
              människor ska delta i politiska manifestationer. Jag hoppas att
              vi är överens på den punkten och att Hans Karlsson tar avstånd
              från Byggnads och deras aktioner.
            </seg>
            <seg n="9005f4f9">
              När Hans Karlsson ändå är i farten kunde han också, tycker jag,
              ta avstånd från ropen mot letterna i Vaxholm, alltså: G o home!
              Go home ! Tycker Hans Karlsson att det var korrekt?
            </seg>
            <seg n="7aa37ffd">
              Vi kommer att fortsätta att diskutera Vaxholmskonflikten, men
              det är inte den som är föremål för min interpellation här i dag.
              Jag vill dock understryka att Hans Karlsson är väldigt principlös
              och falsk när han säger att han inte kan ta ställning i detta
              enskilda fall.
            </seg>
            <seg n="bb139a87">
              I det andra fallet, som ju varit så uppmärksammat, har Hans Karlsson
              mycket tydligt i Dagens Nyheter, i Dagens eko och även i en tv-debatt
              tagit ställning för den ena parten i en konflikt som är uppe till
              bedömning i allmän domstol och nu också i EG-domstolen. Jag tycker
              inte att det är korrekt av ett statsråd att göra på det sättet.
              Man kan göra det i viss utsträckning, men Hans Karlsson har gått
              över gränsen. Vi får se vad konstitutionsutskottet säger om detta.
            </seg>
            <seg n="6c156631">
              Att efter de raljanta uttalanden som Hans Karlsson har gjort
              om det lettiska företaget sedan här i kammaren säga att han inte
              kan ta ställning i detta enskilda fall är inte trovärdigt.
            </seg>
          </u>
          <note type="speaker" n="9e8bd067">
            Anf. 41 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-4" n="e617ab44">
            <seg n="3a8e590e">
              Fru talman! Carl B Hamilton hör det han vill höra. Jag säger
              att Byggnads gjorde fel. Svenska Byggnadsarbetareförbundet agerade
              fel tillsammans med arbetsförmedlingen. Det sade jag förra gången,
              och jag säger det nu igen. Vill du att jag ska säga det en gång
              till i nästa replik kan jag göra det om det nu gläder dig.
            </seg>
            <seg n="a2547829">
              Vad är det som är falskt? Jag har på det mest tydliga sätt man
              kan uttrycka sig sagt att jag anser att man begick ett grovt fel.
              Mera tydligt kan det inte sägas. Detta är föremål för JO-granskning.
              Vad arbetsförmedlingen har gjort och inte gjort för att det kan
              begås ett sådant fel får faktiskt JO granska. Det, Carl B Hamilton,
              är inte statsrådens uppgift.
            </seg>
            <seg n="20b4fcfd">
              Men, ser du, jag tänker återkomma till er politik. Ni säger att
              ni ska regera ihop. Fyra partier ska regera ihop. Ni är en allians.
              Men på de områden som debatteras mest just nu ta gärna Vaxholm
              och gärna Nyköping, ja, ta allting som handlar om arbetsmarknadsfrågorna
              är frågan: Vad är det för politik som kommer att gälla? Där har
              ni inget svar. Fyra miljoner löntagare undrar vad den så kallade
              alliansen vill.
            </seg>
            <seg n="99cd5c54">
              Ni kan kritisera och attackera oss för den politik som vi för
              det är okej men säg vad ni vill göra i stället! Säg inte fyra
              olika saker, för det kommer det i varje fall inte att bli. Ni
              är en allians, säger ni. Ni blir störda varje gång jag påminner
              er om er politik, eller snarare om alliansens brist på politik.
              Ni tycker att det är jobbigt varje gång jag tar upp ersättningsnivåerna
              och när jag tar upp att alliansen inom sig vill försämra anställningstryggheten
              och konflikträtten.
            </seg>
            <seg n="66985042">
              Jag kommer att fortsätta att påminna om detta vid varje tillfälle
              vi tar en debatt. Politik handlar ju om vad som är skiljelinjerna,
              om vad ni tycker och vad vi tycker. Jag är bekymrad å löntagarnas
              vägnar.
            </seg>
            <seg n="2b642e30">
              Uppenbarligen har ni svårt att komma sams i de här frågorna.
              Därför blir mina frågor: Kommer Folkpartiet att agera lydparti
              till Moderaterna, som vill sänka ersättningsnivåerna i a-kassan
              och i sjukförsäkringen i praktiken till under 65 %? Hur blir det
              med anställningstryggheten, Folkpartiet? Detta rör arbetsmarknaden.
              Detta rör arbetslösa, och detta rör sådana som blir arbetslösa.
              Det finns ingen anledning att diskutera bara a-kasseregler i Nyköping.
            </seg>
            <seg n="7834a6ee">
              Och vad kommer att hända med turordningsreglerna? Ni har föreslagit
              att de ska avskaffas. Är det detta som kommer att gälla? Eller
              är det kanske Kristdemokraternas politik om att utöka undantagen
              i turordningen som kommer att gälla för hela arbetsmarknaden eller
              Kristdemokraternas förslag om att inskränka konflikträtten och
              om att förbjuda sympatiåtgärder vid fackliga strejker? Hur blir
              det? Vad är det som kommer att gälla?
            </seg>
            <seg n="295ad15d">
              Jag tycker att löntagarna någon gång har rätt att få besked på
              de här punkterna. Jag har flera gånger ställt dessa frågor, men
              jag får inget svar. Kanske kan Carl B Hamilton ge mig ett svar
              i dag. Om inte kan jag försäkra Carl B Hamilton och övriga i alliansen
              om att jag kommer att fortsätta att ställa de här frågorna tills
              jag får ett svar.
            </seg>
          </u>
          <note type="speaker" n="75eea81a">
            Anf. 42 CARL B HAMILTON (fp):
          </note>
          <u who="Q5785982" xml:id="i-e9a2d15ccf28aebc-2" n="59db93b6">
            <seg n="b9a3bf9e">
              Fru talman! Jag är helt övertygad om att Hans Karlsson och hans
              kolleger kommer att fortsätta att ställa dessa frågor ända in
              i valrörelsens slut. Vi ska också diskutera dem ända in i valrörelsens
              slut. Jag ser fram emot det. Men i dag är det en annan fråga som
              jag som företrädare för riksdagens kontrollmakt har väckt här,
              nämligen frågan om hur man ser på brevet i fråga och på arbetsförmedlingens
              och Byggnads agerande.
            </seg>
            <seg n="09aa5959">
              Jag tycker att Hans Karlsson har varit mycket tydligare i dag
              än han varit vid tidigare tillfällen. Det välkomnar jag. Jag tycker
              alltså att det ursprungliga svaret inte var bra. Talet om att
              inte kunna ta ställning i ett enskilt fall var falskt. Det har
              ju Hans Karlsson sedan gjort här i det fall som det här gäller,
              precis som han har tagit ställning i Vaxholmsfallet.
            </seg>
            <seg n="dd989961">
              Vi kan diskutera ersättningsnivåerna och turordningsreglerna.
              Förslaget om turordningsregler från Folkpartiet är just ett förslag,
              och det kommer att behandlas av vår partistyrelse i slutet av
              denna månad.
            </seg>
            <seg n="ab4723dd">
              Jag tror om vi nu ska tala om det som är den centrala frågan
              fram till valet, nämligen jobben i Sverige att det stora problemet
              inte är ersättningsnivåerna och inte vad vi i denna riksdag beslutar
              om. Det största problemet är i stället att det finns så få nya
              riktiga jobb som de människor som förhoppningsvis ska lämna de
              här ersättningsnivåerna så snabbt som möjligt har att gå till.
              Det handlar om att vi får en dynamisk arbetsmarknad där det finns
              en efterfrågan på människor med olika kompetenser. Det gäller
              då dem som har låg utbildning och dem som har hög utbildning liksom
              dem som finns i Norrland, i Skåne och i Mellansverige. Det som
              är det stora problemet på svensk arbetsmarknad är inte de statliga
              subventionssystemen, försörjningssystemen och bidragssystemen
              utan att vi har en stagnerande arbetsmarknad. Vi kan aldrig bli
              ett rikt land och få en bra välfärd om det inte blir en annan
              ordning.
            </seg>
          </u>
          <note type="speaker" n="c5e1633b">
            Anf. 43 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-5" n="e617ab44">
            <seg n="f30a9543">
              Fru talman! Slutligen: Carl B Hamilton klagar på det skriftliga
              interpellationssvar som jag har avlämnat. Men vore jag i Carl
              B Hamiltons kläder skulle jag inte aktualisera det skriftliga
              underlag som är inlämnat till riksdagen. Det som Carl B Hamilton
              har lämnat in till riksdagen inför denna interpellationsdebatt
              är inget som man kan vara stolt över.
            </seg>
            <seg n="fb8a4595">
              Frågan är just, Carl B Hamilton, detta med jobben i framtiden.
              Ja, vi har en politik. Den tål att granskas. Den tål att kritiseras.
              Det får man också göra. Det är till och med bra.
            </seg>
            <seg n="dab3053b">
              Men vad som är er politik och vad som kommer att bli på riktigt
              den dagen ni säger att ni ska ta över vet vi fortfarande inte.
              Men okej, vi ses i talarstolarna och i valrörelsen. Frågorna kommer;
              det lovar jag. Sedan får vi se om det kommer några svar.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="fb4d7ca1">
            8 § Svar på interpellation 2004/05:520 om människor som faller
            utanför trygghetssystemen
          </note>
          <note type="speaker" n="524b7473">
            Anf. 44 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-6" n="e617ab44">
            <seg n="3d17299d">
              Fru talman! Margareta Andersson har frågat mig vilka åtgärder
              jag avser att vidta för att göra klart att myndigheterna måste
              samarbeta på ett bättre sätt med människan i centrum. Margareta
              Andersson har också frågat mig vilka åtgärder jag avser att vidta
              för att göra regelverket tydligt så att den som är sjukskriven
              även ska kunna få stöd för att vidareutbilda sig för att till
              exempel byta jobb om det krävs för att komma in på arbetsmarknaden
              igen.
            </seg>
            <seg n="c54c4208">
              Jag vill framhålla att regeringen redan vidtagit ett flertal
              åtgärder för att förbättra rehabiliteringen av sjukskrivna och
              för att undvika att människor faller mellan stolarna. Det är av
              yttersta vikt att människor får hjälp av den myndighet som är
              bäst på att hantera det aktuella problemet.
            </seg>
            <seg n="37fa7bf3">
              Däremot kan det finnas behov av att myndigheter samarbetar kring
              personer med sammansatta problem. För detta ändamål finns det
              redan i dag ett samarbete mellan Försäkringskassan och Ams som
              har resulterat i en handlingsplan för hur sjukskrivna arbetslösa
              ska få hjälp av rätt myndighet. Det är viktigt att Försäkringskassan
              och Ams samverkar så att människor får den ersättning som de har
              rätt till och hjälp att återgå i arbete.
            </seg>
            <seg n="73223b1b">
              Regeringen har också genom den finansiella samordningen gjort
              det möjligt för Försäkringskassan, länsarbetsnämnder, kommuner
              och landsting att samverka för en mera effektiv resurshantering
              vid rehabiliteringsåtgärder. Den finansiella samordningen syftar
              till en mer effektiv rehabilitering av personer med behov av samordnade
              rehabiliteringsinsatser från flera av de samverkande parterna.
              Flera sådana samordningsförbund bildas just nu runtom i landet.
            </seg>
            <seg n="e3fda1fb">
              När det gäller Margareta Anderssons andra fråga är det redan
              i dag möjligt att vidareutbilda sig under en sjukskrivningsperiod.
              Det bygger på att Försäkringskassan har prövat om utbildning kan
              vara en rehabiliteringsåtgärd för den enskilde, och den sjukskrivne
              kan i så fall studera i upp till ett år med rehabiliteringspenning.
            </seg>
            <seg n="e15c1e6a">
              Regeringen anser även att möjligheterna till att kombinera sjukskrivning
              på deltid med studier bör förbättras. Studier kan många gånger
              vara nödvändigt för att kunna återkomma i arbete, och därför är
              det viktigt att det också är möjligt att vidareutbilda sig till
              ett nytt yrke. Regeringen avser därför att se över bland annat
              kontrollmöjligheterna för att därefter ta ställning till hur en
              kombination av partiell sjukskrivning med studier kan möjliggöras.
            </seg>
          </u>
          <note type="speaker" n="76248d4b">
            Anf. 45 MARGARETA ANDERSSON (c):
          </note>
          <u who="Q4935882" xml:id="i-ed501b421908b55f-0" n="43a1bfff">
            <seg n="8c974cf7">
              Fru talman! Jag tackar Hans Karlsson för svaret. Jag är nöjd
              med mycket i det, för många av de frågor som jag har ställt har
              kommit i ett betydligt bättre läge än vad som varit förut. Men
              det finns en grupp människor som är arbetsföra men inte anställningsbara,
              och de faller i dag mellan stolarna. Visserligen finns det möjligheter,
              som ministern säger i sitt svar, till samverkan mellan olika myndigheter,
              men det finns ingen myndighet som har det yttersta ansvaret. Ja,
              möjligen det att man lägger över det på kommunen och socialtjänsten.
              Men de människor som jag talar om är för friska för att få sjukpenning,
              och de har inte riktigt möjlighet att komma ut på arbetsmarknaden
              i alla fall. De är inte anställningsbara.
            </seg>
            <seg n="490d3b45">
              Där skulle jag önska att regeringen vore ännu tydligare och gav
              en myndighet uppdraget att verkligen ta hand om de här människorna,
              så att man inte kan slinka ifrån genom att säga: Nej, det är inte
              vårt bord. Det är inte den andra myndighetens bord heller.
            </seg>
            <seg n="ba920f4d">
              Jag hade en upplevelse för några år sedan. Anna Hedborg plus
              någon från arbetsförmedlingen pratade om att det finns ett dike
              och att regeringen fyller igen det diket en bit men inte ända
              upp, utan människor kan fortfarande halka ned i diket. Man är
              varken arbetsför eller anställningsbar, inte riktigt. Man är för
              frisk fortfarande men behöver ha lite mera för att bli anställningsbar.
            </seg>
            <seg n="69ad50bc">
              Sedan finns en annan sak som har blivit mer tydlig, och det handlar
              om att man efter ganska långa handläggningstider inom Försäkringskassan
              får ett avslag där man får veta, efter kanske fyra fem veckor,
              att man inte får någon sjukpenning trots att man har räknat med
              det. Man har fått ett sjukintyg av läkaren och har förutsatt att
              man kan vara sjukskriven. Det anser jag också vara ett problem
              som behöver lösas. Att man inte ska ha ersättning när man inte
              har rätt till sjukskrivning är helt klart och tydligt. Däremot
              behöver man få en tydligare markering att man inte förrän man
              har fått ett beslut från Försäkringskassan om det blir utan ersättning.
              Annars ställer vi folk på bar backe. Det är alltså en retroaktiv
              åtgärd som jag anser vara ganska olycklig och som många gånger
              drabbar människor ganska hårt, speciellt som det tyvärr är ganska
              långa handläggningstider inom Försäkringskassan.
            </seg>
            <seg n="7365a013">
              Jag skulle vilja ha lite tydligare svar av arbetslivsministern.
            </seg>
          </u>
          <note type="speaker" n="fbd19729">
            Anf. 46 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-7" n="e617ab44">
            <seg n="829b20b0">
              Fru talman! Det är bra att Margareta Andersson tycker att en
              del är bra. Det är kul om man kan mötas. Men jag blev lite betryckt
              av Margareta Anderssons formuleringar i interpellationen om att
              myndigheterna skyfflar människor mellan varandra. Känner Margareta
              Andersson handläggare på Försäkringskassan och arbetsförmedlingen
              som skyfflar människor? Det finns skäl att få något slags proportioner
              i den här frågan. Jag ska återkomma till problemet, för det finns
              ett problem som jag gärna diskuterar och där jag redovisar hur
              vi tänker.
            </seg>
            <seg n="e1ea3f0e">
              Det är få människor som hamnar utanför systemen i dag. Det är
              en liten del av alla sjukpenningsansökningar som avslås. Av de
              avslagna gäller inte alla arbetslösa, utan många kan återgå till
              sitt arbete. Av dem som bedöms som friska men som är arbetslösa
              är det en stor del som blir inskriven hos arbetsförmedlingen,
              och det löper på som det ska. Det är det normala.
            </seg>
            <seg n="cb4fc76b">
              Det är en liten grupp arbetslösa som nekas sjukpenning och som
              också blir föremål för något slags process som skulle kunna liknas
              vid att man faller mellan stolarna. Försäkringskassan och arbetsförmedlingen
              har avtalat om hur man ska arbeta med dessa. Låt mig säga något
              om det.
            </seg>
            <seg n="478b87b6">
              Det här problemet delar sig, tycker jag, i två saker. Det ena
              har myndigheterna en bra lösning på, och det gäller de fall där
              människor har fått vänta orimligt länge på sin första prövning
              av rätten till sjukpenning. Det har ibland gått många veckor innan
              man ens får ett besked. Är beskedet positivt, att man får ersättning,
              är det inget problem eller ett mindre problem. Får men däremot
              ett nekande besked efter lång tid är det ett jättestort problem
              för människor.
            </seg>
            <seg n="4f98c945">
              Den ordning som Försäkringskassan nu har infört, efter uppmaningar
              från regeringen, är att är det oklarheter i underlaget för bedömning
              ska det talas om för den enskilde inom tre dagar. Är det korrekt
              underlag men Försäkringskassan överväger att inte godta detta
              för utbetalning ska det preliminärt talas om inom tre dagar, och
              inom 14 dagar ska det slutliga beslutet komma. Detta implementeras
              nu i Försäkringskassan runtom i landet. När den ordningen kommer
              i funktion är den en bra lösning på det problem som har funnits
              därvidlag.
            </seg>
            <seg n="06da988c">
              Det andra som Margareta Andersson har interpellerat om och aktualiserat
              handlar om en situation där någon som har varit sjukskriven en
              längre tid inte får behålla sjukpenningen och blir hänvisad, som
              man ska, till arbetsförmedlingen. I de fall som jag har tittat
              på är det ofta så att den sjukskrivne inte är tillfreds med Försäkringskassans
              beslut. Man kommer med sitt läkarintyg till arbetsförmedlingen
              och säger att man egentligen är sjuk. Så får man beskedet det
              har hänt att gå tillbaka till Försäkringskassan. Då hamnar man
              mellan stolarna. De situationerna får inte uppkomma. Dem måste
              myndigheterna klara ut mellan sig. Arbetsförmedlingen ska ta hand
              om den här personen, skriva in den i arbetsförmedlingen och erbjuda
              lämpliga åtgärder. Det är arbetsförmedlingens skyldighet. Därvid
              är det klarlagt. Men det har inte fungerat i verkligheten överallt.
            </seg>
          </u>
          <note type="speaker" n="17576180">
            Anf. 47 MARGARETA ANDERSSON (c):
          </note>
          <u who="Q4935882" xml:id="i-ed501b421908b55f-1" n="43a1bfff">
            <seg n="5d5c3a6c">
              Fru talman! De här människorna är inte så förfärligt många, men
              de kräver stora resurser. Jag kan hålla med om att skyffla är
              ett ganska hårt ord, men de här människorna upplever sig ibland
              som skyfflade. Det finns de som går runt mellan Försäkringskassan,
              arbetsförmedlingen och socialtjänsten. Man har inom Frisam-, Socsam-
              och Finsamförsöken, som har pågått på många ställen i landet under
              ganska många år, hittat system där man tar tag i de här människorna.
              Många gånger är det så att de kanske inte är hundraprocentigt
              motiverade att arbeta. De känner efter och tycker att de inte
              mår bra. De har alltså svårt att hitta en plats på arbetsmarknaden.
              De behöver extra resurser. Jag har inte upplevt att det har varit
              så där väldigt tydligt innan, utan detta har kunnat pågå. Men
              när man sätter sig ned och tillsammans tittar på den enskilde
              individens problem har man alltså kunnat hitta möjligheter inom
              något område.
            </seg>
            <seg n="8a3d3921">
              Det är där som jag upplever att det borde finnas ett ännu större
              tryck och en ännu större tydlighet. Man kan inte lämna människor.
              De måste i så fall nästan skriftligen begära att få komma ur systemet.
            </seg>
            <seg n="2c9800e0">
              I dag kan man gå runt och försöka att hitta olika lösningar,
              eftersom man inte får någon lösning på sitt grundproblem. Man
              känner sig sjuk och man fungerar inte bra på arbetsmarknaden,
              och många får inte det stöd som de behöver. Det kan röra sig om
              väldigt många olika sorters stöd.
            </seg>
            <seg n="6b639adf">
              En lösning skulle kunna vara att genomföra Frisamprojektet i
              hela landet. Dessa människor har ju resurser att bidra med på
              arbetsmarknaden. De kan delta i sin egen försörjning på ett bättre
              sätt än vad många av dem gör i dag.
            </seg>
            <seg n="f569f9ff">
              Jag hoppas att vi kan hitta en lösning som fungerar. De svar
              som jag har fått av Hans Karlsson här i dag innebär många steg
              i rätt riktning, och det är jag väldigt glad för.
            </seg>
          </u>
          <note type="speaker" n="1ace9cc0">
            Anf. 48 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-8" n="e617ab44">
            <seg n="30871efb">
              Fru talman! Det finns kanske inte mycket att tillägga i debatten.
              Alla ser ju det som händer i verkligheten. Det som har hänt är
              att Försäkringskassan har intensifierat prövningen av rätten till
              sjukpenning. Det är bra, rätt och riktigt. Det ska man göra. Inte
              minst jag har sett till att det har blivit så.
            </seg>
            <seg n="f3ac838c">
              Det har visat sig att det finns ofullkomligheter i systemen,
              i varje fall i handläggningen. Jag tror inte att det är fel på
              regelverket och ansvarsfördelningen jag har tittat väldigt noga
              på det utan det finns brister i den praktiska handläggningen.
              Men detta ska fungera.
            </seg>
            <seg n="9e66f3f3">
              Jag har begärt att Försäkringskassan och Ams tillsammans redovisar
              för mig hur man operativt och praktiskt ska hantera detta i respektive
              myndighet på ett samordnat, likartat sätt. Detta ska man sedan
              meddela i respektive organisation och sedan redovisa för mig hur
              det ska gå till i verkligheten. Den som har nekats sjukpenning
              och kommer till arbetsförmedlingen ska bli omhändertagen där.
            </seg>
            <seg n="45a11a50">
              Jag kommer att redovisa detta under den närmaste tiden när jag
              har fått dessa svar från myndigheterna.
            </seg>
          </u>
          <note type="speaker" n="dfb02b6d">
            Anf. 49 MARGARETA ANDERSSON (c):
          </note>
          <u who="Q4935882" xml:id="i-23a57810d9fe83a6-0" n="43a1bfff" next="i-b2c631b7e6375632-0">
            <seg n="95d8466c">
              Fru talman! För min del har den här diskussionen varit klarläggande.
              Jag uppskattar att så mycket har gjorts på det här området. De
              här frågorna har man inte kunnat lösa på ett tillfredsställande
              sätt.
            </seg>
            <seg n="558c4d8e">
              Nu gäller det att se till att det också fungerar i verkligheten.
              Jag har bara en stor förhoppning om att så kommer att ske. Annars
              återkommer jag med fler interpellationer i dessa frågor.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="d3e42d09">
            Ajournering
          </note>
          <note n="277a0535">
            Kammaren beslutade kl. 15.54 på förslag av andre vice talmannen
            att ajournera förhandlingarna till kl. 18.00.
          </note>
          <u who="Q4935882" xml:id="i-b2c631b7e6375632-0" n="43a1bfff" prev="i-23a57810d9fe83a6-0">
            <seg n="33f9cf9f">
              Återupptagna förhandlingar
            </seg>
          </u>
          <note n="f6f79f74">
            Förhandlingarna återupptogs kl. 18.00.
          </note>
          <note n="013bd18b">
            9 § Svar på interpellation 2004/05:553 om övergång från arbetsliv
            till pension
          </note>
          <note type="speaker" n="4cf235b7">
            Anf. 50 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-9" n="e617ab44">
            <seg n="08aad376">
              Fru talman! Chatrine Pålsson har med anledning av uppdraget till
              Utredningen om rätt till tjänstledighet för att gå ned i arbetstid
              frågat mig om jag
            </seg>
            <seg n="b01c287c">
              Låt mig inleda med att säga att jag delar Chatrine Pålssons syn
              att det är väsentligt att äldre personers erfarenhet och yrkeskunnande
              tas till vara på arbetsmarknaden.
            </seg>
            <seg n="317d5bfe">
              När det gäller Utredningen om rätt till tjänstledighet för att
              gå ned i arbetstid ska utredningen redovisa sitt uppdrag den 1
              december i år. Någon delrapport är inte planerad. Jag har inte
              fått några signaler om att utredningen skulle behöva förlängd
              tid.
            </seg>
            <seg n="14e847bf">
              När utredningen lämnat sitt förslag vidtar den sedvanliga beredningsprocessen
              i Regeringskansliet. Regeringen kommer då att ta ställning till
              om det är lämpligt att gå vidare med de förslag utredningen lämnar.
            </seg>
            <seg n="e5954fa2">
              Fru talman! Sammanfattningsvis är svaret på den första frågan
              nej, på den andra frågan nej och på den tredje frågan senare.
            </seg>
          </u>
          <note type="speaker" n="fed25ff9">
            Anf. 51 CHATRINE PÅLSSON (kd):
          </note>
          <u who="Q4973700" xml:id="i-325eb0a635a7c93b-3" n="39d962b5">
            <seg n="68caa93f">
              Fru talman! Jag vill tacka Hans Karlsson för svaret. Jag kände
              mig otålig och ville ställa den här interpellationen. Min partikollega
              Stefan Attefall ställde en interpellation för några månader sedan
              om samma fråga. Det blev då lite frestande att ta nya grepp om
              en av de viktigaste frågorna vi har för att vi snabbt ska kunna
              arbeta med den, inte för att det snart är aktuellt för mig själv
              och möjligtvis för Hans Karlsson att trappa ned utan för att det
              finns många människor, inte minst inom vårdbranschen där jag själv
              jobbat, som känner att de inte alltid orkar. För dem skulle det
              vara perfekt om de kunde få rätt att gå ned i arbetstid och få
              vara lediga någon vecka. De skulle kunna användas som en resurs
              för nya personer som kommer in som undersköterskor och sjuksköterskor
              samtidigt som de skulle ges möjlighet att börja trappa ned. De
              skulle kunna gå bredvid och dela med sig av sina kunskaper och
              så att säga lämna över sitt livsverk till dem som är nya. Det
              finns många finesser med att anpassa arbetstyngden efter den enskildes
              behov.
            </seg>
            <seg n="d73d3d12">
              Vad jag vet ligger medelpensionsåldern i dag någonstans mellan
              58 och 59 år. Vi har i alla beräkningar sett att vad Sverige mest
              skulle behöva i dag är fler arbetade timmar. Vi har säkert drygt
              en miljon människor som är över 61 år, skulle jag kunna tänka
              mig. Skulle de orka med att arbeta 20 eller 30 timmar i veckan
              under några år är det ju en oerhörd vinst för hela samhället.
            </seg>
            <seg n="fb43938c">
              För mig är det en människovärdesfråga att respektera den enskildes
              önskemål, men jag tror också att det handlar om att vi alla måste
              hitta idéer så att det blir fler arbetade timmar. Det tycker jag
              skulle kännas så bra.
            </seg>
            <seg n="0b7d4a5c">
              Jag skulle vilja fråga Hans Karlsson om han inte delar åsikten
              med mig att om de en och en halv miljoner människor som är över
              65 år finge jobba lite mindre, skulle de kunna arbeta fler timmar
              under sommarhalvåret. Då tänker jag inte minst på polisen, vården
              och äldreomsorgen som behöver människor som kommer in och arbetar.
              Det är ju bra mycket enklare om de som har arbetat några timmar
              eller halvtid varje vecka går in och kanske drar ett större lass
              på sommaren.
            </seg>
            <seg n="f19d626d">
              Jag vill fråga Hans Karlsson om han delar åsikten att de äldre
              är en resurs, även om de inte kan jobba heltid.
            </seg>
          </u>
          <note type="speaker" n="ee8c6a66">
            Anf. 52 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-10" n="e617ab44">
            <seg n="20a5f9c7">
              Fru talman! Det är sällan man kan formulera ett kort svar på
              en interpellation, men jag gjorde ett sådant försök. Egentligen
              finns det inte så mycket mer att tillägga. Men det är rätt trevligt
              att debattera sådana här lite mindre kontroversiella frågor.
            </seg>
            <seg n="e88617d3">
              Jag vet inte om Chatrine Pålsson noterade att när jag för några
              år sedan ledde Arbetstidsutredningen var vi till och från inne
              på frågan om vi skulle ha med ett förslag om rätten att gå ned
              i arbetstid eller inte. Vi avstod från att lägga fram ett sådant
              förslag. Jag har deltagit ivrigt och livligt i både diskussioner
              och tankegångar omkring detta.
            </seg>
            <seg n="c0ccbfa8">
              Det är väl ingen tvekan om att vi kan vara överens om att det
              är värdefullt om det möjliggörs för äldre att vara kvar längre
              i arbetslivet genom att kunna trappa ned. En stötesten är att
              det av ekonomiska skäl inte blir möjligt för många och kanske
              sådana som väldigt väl skulle behöva det, men det är en annan
              fråga.
            </seg>
            <seg n="f429cc36">
              Nu har vi gett en utredare uppdraget att komma med ett förslag
              om hur en sådan här lagstiftning skulle kunna se ut. Jag vill
              inte binda mig mer och ta ställning, därför att när man håller
              på med arbetsrättslagstiftning, som ju det här är, finns det en
              mängd sidofrågor om gränsdragningar åt det ena och det andra hållet.
              Jag tror att Chatrine Pålsson har tagit del av direktiven och
              där sett att det finns 810 sådana knäckfrågor som måste få sitt
              svar.
            </seg>
            <seg n="938811cf">
              När vi fått väga samman allt detta och mer satt oss in i hur
              en sådan rättighet kan implementeras i övriga befintliga arbetsmarknadsregler
              och förutsättningarna i olika branscher ska vi återkomma i frågan.
              Det är en viktig fråga och en angelägen diskussion att föra. Jag
              antar att vi får anledning att ses fler gånger i den här frågan.
            </seg>
          </u>
          <note type="speaker" n="d35cc816">
            Anf. 53 CHATRINE PÅLSSON (kd):
          </note>
          <u who="Q4973700" xml:id="i-325eb0a635a7c93b-4" n="39d962b5">
            <seg n="f5593a33">
              Fru talman! Jag känner att Hans Karlsson instämmer i mycket av
              det jag säger.
            </seg>
            <seg n="dc9260d6">
              Jag har sett människor som har velat gå ned i arbetstid, men
              det har inte gått av olika skäl. De har då blivit förtidspensionerade
              eller fått sjukbidrag. Jag måste säga att jag tycker att det är
              ett mycket sämre alternativ ur alla perspektiv. Det finns också
              väldigt många människor som då hamnar i fysisk kaos. Man klarar
              inte riktigt att lämna det kanske stressiga arbetslivet direkt
              utan skulle ha behövt en avtrappning.
            </seg>
            <seg n="b80f67a9">
              Jag tror också att det är viktigt att det här sker så snabbt
              som möjligt. Min nästa fråga är då: När tror Hans Karlsson att
              det tidigast skulle kunna komma en proposition? En del förslag
              kan tendera att bli liggande i en byrålåda någonstans. Jag tycker
              att det vore fruktansvärt synd om man nu är inne på den här linjen.
              Jag vet inte om Hans Karlsson ångrar att ni inte lade fram det
              här förslaget i Arbetstidsutredningen. Jag tror att det hade gett
              väldigt mycket möjligheter och att det hade underlättat för många
              människor att kunna leva ett bättre liv över huvud taget. När
              tror Hans Karlsson att en sådan eventuell proposition tidigast
              kan läggas på riksdagens bord?
            </seg>
          </u>
          <note type="speaker" n="a017f67b">
            Anf. 54 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-b1f5f3d781745602-11" n="e617ab44">
            <seg n="580c5e8e">
              Fru talman! Jag förstår att Chatrine Pålsson tycker att det är
              angeläget att få ett sådant svar av mig. Nu har jag varit med
              så länge att jag inte kommer att ge det svaret eftersom jag då
              så småningom kommer att hamna i konstitutionsutskottet. Det är
              min erfarenhet. Det tänker jag inte göra.
            </seg>
            <seg n="8f440944">
              Jag har sagt så mycket som jag över huvud taget kan göra nu.
              Jag har ett positivt och konstruktivt anslag på frågan. För min
              del får Chatrine Pålsson nöja sig med de beskeden så här långt.
            </seg>
          </u>
          <note type="speaker" n="9f140963">
            Anf. 55 CHATRINE PÅLSSON (kd):
          </note>
          <u who="Q4973700" xml:id="i-325eb0a635a7c93b-5" n="39d962b5">
            <seg n="1a2ab9fe">
              Fru talman! Då får jag ta skeden i vacker hand och göra det.
              Men jag lovar att vi kristdemokrater kommer att göra allt för
              att hjälpa till så att vi får en lagstadgad rättighet att jobba
              kortare tid även efter 61 års ålder. Jag har god anledning att
              tro att man kan jobba ännu längre om man kan få minska antalet
              arbetade timmar under en vecka redan vid 61 års ålder.
            </seg>
            <seg n="33c6ef92">
              Jag ser fram emot nya besked. Jag kommer att lyssna så fort Hans
              Karlsson är i farten.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="0d075695">
            10 § Svar på interpellation 2004/05:521 om användandet av biståndsmedel
          </note>
          <note type="speaker" n="1884ef0d">
            Anf. 56 Statsrådet CARIN JÄMTIN (s):
          </note>
          <u who="Q2938797" xml:id="i-6b3192e30bfc8423-9" n="898f7a0b">
            <seg n="47ee5310">
              Fru talman! Birgitta Ohlsson har frågat mig om etablerandet av
              en Gotlandsenhet överensstämmer med regeringens politik för fattigdomsbekämpning
              och är förenligt med att genomföra ett bra bistånd.
            </seg>
            <seg n="b902842f">
              Låt mig först tydliggöra att det finns tre olika finansieringsformer
              för samarbete mellan Sverige och andra länder:
            </seg>
            <seg n="14a32119">
              De 22 miljoner kronor som i budgetpropositionen 2005 särskilt
              avsatts för ett fördjupat samarbete i Östersjöregionen med inriktning
              främst på EU:s nya medlemmar i Östersjöområdet kommer från denna
              tredje form av finansiering, det vill säga posten för samarbete
              med icke u-landsklassificerade länder i vårt närområde. Det är
              med andra ord felaktigt att säga att medlen tagits från pengar
              som reserverats för att bekämpa fattigdom och ofrihet i utvecklingsländer.
              Formerna för samarbetet har även i ett finansieringsperspektiv
              en mer jämbördig karaktär och benämns grannlandssamarbete.
            </seg>
            <seg n="1d37d07d">
              Regeringen bedömer att Gotlands geografiska läge och historia
              gör ön väl lämpad som placering för en sådan Östersjöenhet.
            </seg>
            <seg n="d9e61a4a">
              Regeringen har beslutat att ge Sida i uppdrag att förlägga motsvarande
              30 befintliga tjänster till Gotland. Med början 2006 ska ytterligare
              tre verksamheter börja utvecklas i Visby: ett vänortscentrum,
              Sidastipendieverksamhet inom Internationella programkontoret samt
              ett institut för lärande om hållbar utveckling. Dessa verksamheter
              ska, när de är fullt utbyggda 2008, ha ca 30 tjänster.
            </seg>
            <seg n="330c6937">
              Internationella programkontoret (IPK) bedriver för Sidas räkning
              bland annat ett utbytesprogram för såväl lärare som studenter
              mellan Sverige och samarbetsländer. IPK bedriver också ett särskilt
              program för mindre forskningsuppdrag, vilket möjliggör för yngre
              forskare att utveckla internationella kontakter och fördjupa sitt
              kunskapsfält. All Sidafinansierad stipendieverksamhet kan komma
              att föras över till IPK efter den översyn av IPK som beräknas
              vara klar senare i höst.
            </seg>
            <seg n="ff4bc6c0">
              I utredningen Att lära för hållbar utveckling (SOU 2004:104)
              föreslås att regeringen erbjuder Unesco att etablera ett institut
              för lärande om hållbar utveckling i Sverige. Detta institut avses
              fungera som nod i ett internationellt nätverk och således utgöra
              en internationell mötesplats.
            </seg>
            <seg n="f4daeb08">
              Sidas verksamhet på Gotland kommer att utgöra en del av ett med
              internationella mått mätt mycket omfattande bistånd som kännetecknas
              av högt ställda mål och goda resultat. Det svenska engagemanget
              i utvecklingsfrågor har möjliggjorts genom att vi under lång tid
              byggt upp erfarenhet och institutionellt kunnande på området samtidigt
              som biståndet åtnjuter ett starkt folkligt stöd.
            </seg>
            <seg n="9240b596">
              Den organisatoriska basen i Sverige är liten i förhållande till
              biståndsanslagets storlek. Men det måste finnas en hemmaorganisation.
              Biståndet förutsätter administration. Formerna för denna administration,
              liksom för annan statlig verksamhet, anpassas över tiden till
              nya organisatoriska förutsättningar. Upprättandet på Gotland av
              verksamheter på biståndsområdet är ett exempel på detta.
            </seg>
            <seg n="b9b9e387">
              Regeringen ser självklara fördelar med den nya verksamheten på
              Gotland. Kopplingen till den nya enheten för grannlandssamarbete
              och till det föreslagna Östersjöcentrum innebär att vi etablerar
              en kritisk massa inom twinning utbytes-området i Visby. Därtill
              kommer fördelarna med tillgång till ett universitet, en kommun
              och länsstyrelse med ett helhjärtat stöd för det internationella
              samarbetet.
            </seg>
            <seg n="51c8582b">
              Organisatoriska förändringar i vår hemmaorganisation och de delar
              av biståndsanslaget som används för sådana ändamål, hemma eller
              utomlands, kan inte ställas i kontrast till verksamheten på fältet.
              I själva verket är en effektiv administration, oavsett var den
              är förlagd, en förutsättning för goda insatser i samarbetsländerna.
              Vi har därför valt att öka förvaltningsresurserna i fält. Jag
              är övertygad om att enheterna på Gotland på ett positivt sätt
              kommer att bidra till ett effektivt genomförande av den svenska
              utvecklingspolitikens mål.
            </seg>
          </u>
          <note type="speaker" n="b819ad58">
            Anf. 57 BIRGITTA OHLSSON (fp):
          </note>
          <u who="Q429001" xml:id="i-4d449509ad353eb5-0" n="f846c7ac">
            <seg n="b6ef1025">
              Fru talman! Jag vill inleda med att tacka biståndsminister Carin
              Jämtin för hennes svar på min interpellation vad gäller användande
              av svenska biståndsmedel.
            </seg>
            <seg n="64ba5907">
              Folkpartiet liberalerna var tillsammans med Folkpartiets ungdomsförbund
              en pionjärkraft i svensk biståndspolitik genom att redan tidigt
              på 1950-talet vilja ge svenskt statligt bistånd till världens
              fattiga länder. Vi håller fast vid denna tradition genom att alltid
              tillhöra de partier som vill avsätta allra mest finansiellt för
              den internationella solidariteten med demokrati i centrum. Men
              vi tycker samtidigt att varje biståndskrona måste användas förnuftigt
              och med maximalt resultat. Svenska näringsintressen, regionalpolitik
              eller regeringens misslyckade jobbpolitik får aldrig bli vägledande
              för biståndspolitik riktad mot andra länder. Därför är vi kritiska
              till regeringens senaste turer på området.
            </seg>
            <seg n="6731dcc6">
              Upprinnelsen till interpellationen är att i mars 2005 aviserade
              regeringens utredare Jan Bergqvist att han ville flytta ytterligare
              30 Sidatjänster till Gotland utöver den Sidaenhet med 20 tjänster
              som redan planerats där. Allt detta skulle ske för att kompensera
              ön Gotland för förlusten av förlorade försvarsjobb.
            </seg>
            <seg n="dfc231f7">
              Det här har inte nämnts alls av biståndsminister Carin Jämtin
              i hennes svar. Varför har just Gotland valts? Varför är det ultimata
              Gotland? Jag tror att det ligger andra saker bakom, nämligen regionalpolitik
              och att kompensera försvaret.
            </seg>
            <seg n="e98eec8b">
              Det är inte heller bara vi liberaler i Folkpartiet som har varit
              kritiska till denna Gotlandsflytt. Flytten har även kritiserats
              hårt av biståndsorganet Sida. Den 18 mars skickade Sidas generaldirektör
              Maria Norrfalk ut ett pressmeddelande med rubriken Fungerande
              svenskt bistånd slås sönder. Jag citerar ur Maria Norrfalks pressmeddelande:
            </seg>
            <seg n="a0399782">
              Det är anmärkningsvärt att säga att behoven på Gotland är större
              än hos de över en miljard människor som idag lever i extrem fattigdom.
              Det är inte försvarbart att ta pengar från biståndsverksamheten
              och använda till svensk regionalpolitik. Vi var kritiska redan
              mot detta förslag. Nu tycks man välja att köra över utredningen
              innan remisstiden gått ut. Det är en mycket märklig process. Agerandet
              visar också att man inte prioriterar biståndets mål.
            </seg>
            <seg n="4e59f85b">
              I sitt remissvar till regeringen framhöll Sida att man är mycket
              kritisk till att splittra upp verksamheten och förlägga den till
              en annan ort. Möjligheterna att genomföra ett bra och effektivt
              bistånd försvåras kraftigt om utredningens förslag blir verklighet.
              Dessutom blir biståndet dyrare och mindre effektivt enligt Sida,
              vilket gör att de svenska skattebetalarnas surt förvärvade skattepengar
              inte nyttjas på bästa sätt.
            </seg>
            <seg n="25784af1">
              Utredningens förslag om utlokalisering sammanfaller också med
              regeringens beslut om att återställa biståndet till 1 % av bni.
              Det är en ökning som ställer stora kvar på Sidas organisation.
              De kraven blir betydligt svårare att möta med en uppsplittring
              av Sidas verksamhet.
            </seg>
            <seg n="405c038a">
              Enligt oss i Folkpartiet liberalerna är det oacceptabelt att
              ta regionalpolitiska hänsyn eller att näringslivsintressen från
              svenskt håll får styra i biståndspolitiken gentemot fattiga länder,
              oavsett om de ligger i syd eller i öst. En utflyttning av delar
              av Sidas verksamhet innebär minskad effektivitet.
            </seg>
            <seg n="0e62ff53">
              Det är det jag skulle vilja att Carin Jämtin diskuterar vidare:
              Vad är den egentliga orsaken till den här plötsliga vändningen
              vad gäller östbiståndet? Du har inte nämnt någonting om varför
              just Gotland är det ultimata stället att förlägga den här biståndsverksamheten
              på. Jag undrar om du tycker att detta att kompensera förlorade
              försvarsjobb är förenligt med att genomföra ett bra bistånd.
            </seg>
          </u>
          <note type="speaker" n="35e4fea0">
            Anf. 58 Statsrådet CARIN JÄMTIN (s):
          </note>
          <u who="Q2938797" xml:id="i-6b3192e30bfc8423-10" n="898f7a0b">
            <seg n="0a54b669">
              Fru talman! Jag vill tacka dig, Birgitta Ohlsson, för interpellationen.
              Det är alltid bra att diskutera och försöka klarlägga saker.
            </seg>
            <seg n="26dbede5">
              Det är ännu inte beslutat vilka av de befintliga jobben som ska
              flyttas från Sida. Regeringen kommer inom kort att besluta att
              ge Sida i uppdrag att definiera vilka 30 tjänster det ska vara.
              Jag har fullt förtroende för att Sida kommer att hitta 30 tjänster
              som passar väl med de övriga Sidafinansierade tjänster som finns
              där, de 50 jobb som redan kommer att finnas på plats, i form av
              Östersjöcentrum, Östenheten, Internationella programkontoret och
              Lärande för hållbar utveckling. Tillsammans ger det här en stor
              kritisk massa som kommer att kunna stödja varandra i biståndsarbetet.
            </seg>
            <seg n="025eaf10">
              Vi har bra exempel på utlokaliserad biståndsverksamhet redan
              i dag, till exempel Räddningsverkets verksamhet i Kristinehamn
              och Karlstad, som fungerar alldeles utmärkt i det här sammanhanget.
            </seg>
            <seg n="931cea6c">
              Däremot skulle jag om jag var generaldirektör på Sida oroa mig
              mycket mer för Moderaternas budgetförslag, där man vill dra ned
              på biståndet nästa år med 3,9 miljarder. Jag undrar i mitt stilla
              sinne hur Birgitta Ohlsson och Folkpartiet kommer att kunna samarbeta
              med Moderaterna kring de stora biståndsnedskärningar som Moderaterna
              har presenterat i sina budgetförslag. De innehåller 3,9 miljarder
              nästa år och 7,7 miljarder året efter, och jag tror att det kommer
              att innebära mycket större ansträngningar på Sidas budget än en
              hel del annat.
            </seg>
            <seg n="d1bfbc25">
              Jag gläder mig dock åt det samarbete som vi har mellan Folkpartiet,
              Kristdemokraterna, socialdemokratin, Vänstern och Miljöpartiet
              i den här kammaren, och delvis också Centerpartiet, även om de
              på senare tid har vacklat lite kring enprocentsmålet.
            </seg>
            <seg n="34a69198">
              Min fråga till Birgitta Ohlsson är hur ni ska kunna hålla uppe
              biståndsnivåerna i den borgerliga alliansen.
            </seg>
          </u>
          <note type="speaker" n="fb060207">
            Anf. 59 BIRGITTA OHLSSON (fp):
          </note>
          <u who="Q429001" xml:id="i-4d449509ad353eb5-1" n="f846c7ac">
            <seg n="627c8ebc">
              Fru talman! Jag tycker att Carin Jämtin som biståndsminister
              borde oroa sig mer för sitt eget parti än för en kommande borgerlig
              regering vad gäller bistånd. Det är ändå bara två gånger i svensk
              historia som man har nått upp till enprocentsmålet, och det är
              i slutet av 1970-talet under folkpartiregeringen och i början
              av 1990-talet, 19911994, då Alf Svensson från Kristdemokraterna
              var biståndsminister i den borgerliga regeringen. Det är ju Socialdemokraterna
              som aldrig har levt upp till enprocentsmålet, inte de borgerliga
              partierna.
            </seg>
            <seg n="effd422b">
              Jag håller inte med Moderaterna i deras kraftiga biståndssänkningar,
              men det är intressant att empirin har visat att det är Moderaterna
              som får ge vika i den frågan, inte Folkpartiet, Kristdemokraterna
              och Centern, som står fast vid biståndsmålet 1 %.
            </seg>
            <seg n="f6a358c4">
              Jag vill diskutera vidare just vad interpellationen handlar om,
              nämligen att regeringen nyttjar svensk biståndspolitik för att
              den vill skyla över sin egen misslyckade jobbpolitik. Varför är
              Gotland det ultimata stället att förlägga denna biståndsverksamhet
              på?
            </seg>
            <seg n="564f4fd5">
              Jag är själv riksdagsledamot och representerar Helsingforss stad,
              och jag använder sällan ett regionalpolitiskt instrument i min
              politik. Jag tycker ändå att det är ganska märkligt. Helsingfors
              är Sveriges huvudstad. De flesta flyg går via Helsingfors. Ambassaderna
              ligger i Helsingfors. Mycket av Sveriges bästa forskning ligger
              i denna region, kring Mälardalen, Uppsala och Helsingfors.
            </seg>
            <seg n="0bfb61a5">
              Jag tycker också att det är ganska märkligt att man tror att
              det på Gotland, som förvisso har en högskola men som inte har
              funnits särdeles länge, finns mer kompetens att använda sig av
              för östbiståndet än vad som finns i Sveriges huvudstad. Det är
              väldigt provocerande för många människor i Sverige att det hela
              tiden går så många miljoner kronor till svensk biståndspolitik,
              som ska riktas till fattiga människor i syd och i öst, för att
              kompensera för regeringens misslyckade regional- och jobbpolitik.
            </seg>
          </u>
          <note type="speaker" n="9b0f84a9">
            Anf. 60 Statsrådet CARIN JÄMTIN (s):
          </note>
          <u who="Q2938797" xml:id="i-6b3192e30bfc8423-11" n="898f7a0b">
            <seg n="9724b637">
              Fru talman! Jag vet att Folkpartiet står hårt bakom enprocentsmålet,
              och jag är glad över det fina samarbete som vi har. Jag hoppas
              att vi kommer att kunna fortsätta med det på biståndsområdet.
            </seg>
            <seg n="a73597c4">
              Birgitta Ohlsson frågar mig vilken mer kompetens som finns på
              Gotland. Jag skulle vilja säga att alla högskolor i Sverige har
              olika kompetens. Det finns annan kompetens; det går inte att väga
              dem mot varandra. Det finns också en annan kompetens i den gotländska
              historien, som jag försökte beskriva i mitt svar. Det finns en
              annan kompetens, inte en bättre eller en sämre, i den gotländska
              näringslivsstrukturen och i den gotländska positionen som en ö
              i Östersjön.
            </seg>
            <seg n="937d459f">
              Jag är också stockholmare av födsel och ohejdad vana. Helsingfors
              har en nackdel, och det är kostnadsnivåerna. Vi har i dag försökt
              beskriva kostnaderna för utlokaliseringen till Gotland, och ett
              kan vi i alla fall vara säkra på, och det är att lokalhyror och
              kostnader över huvud taget är lägre på Gotland än i Helsingfors.
              Och jag tror att kompetensen blir minst lika bra bland dem som
              jobbar på Gotland och dem som studerar och finns på Gotlands högskola.
            </seg>
            <seg n="b781f2ab">
              Men det är också så att av finansieringen av insatserna på Gotland
              kommer delar av den att vara östsamarbetspengar, det vill säga
              sådana pengar som var avsatta för samarbete med Estland, Lettland,
              Litauen, Polen, Tjeckien, Slovakien, Slovenien och så vidare,
              alla dessa länder, innan de blev EU-medlemmar. De är i dag EU-medlemmar.
              En liten summa av de samarbetspengarna finns i dag kvar för att
              enskilda organisationer, kommuner, forskning och vad det nu handlar
              om ska kunna ha kontakter och utbyte över Östersjön.
            </seg>
            <seg n="cf873590">
              Att skapa folkliga kontakter över Östersjön tycker jag är oerhört
              viktigt. Jag trodde att det var någonting som jag delade med Folkpartiet.
              En del av samarbetet kommer att finansieras över biståndsanslaget,
              det vill säga procenten, och en del kommer att finansieras över
              det som är utvecklingssamarbete men som inte får OECD-klassas
              och därmed inte ingår i procenten. Jag vill återigen bara klargöra
              det.
            </seg>
            <seg n="cddee00e">
              Jag skulle, som sagt, vara mer orolig om biståndet sänktes med
              7,7 miljarder 2007.
            </seg>
          </u>
          <note type="speaker" n="ac75fd6b">
            Anf. 61 BIRGITTA OHLSSON (fp):
          </note>
          <u who="Q429001" xml:id="i-4d449509ad353eb5-2" n="f846c7ac">
            <seg n="0dc4d9f4">
              Fru talman! Jag är fullkomligt övertygad om att inte vare sig
              Folkpartiet, Centerpartiet eller Kristdemokraterna kommer att
              kompromissa bort enprocentsmålet i biståndet. Vi har aldrig gjort
              det tidigare i vår politiska historia. Vi har varit pionjärer
              och drivit på, till skillnad från Socialdemokraterna, som aldrig
              har nått upp till enprocentsmålet. Jag tror att du har mer att
              bevisa än vad jag har på den punkten.
            </seg>
            <seg n="f28f5922">
              Jag vill fortsätta med att ta upp Gotland igen. Jag håller med
              om att lokalhyrorna säkerligen är lägre på Gotland, och man kan
              nog spara in en hel del slantar. Men kostnaderna kommer ju att
              bli högre för flyg och kontakter. Det kommer att försiggå skytteltrafik
              mellan Gotland och Helsingfors för att man ska kunna ha kontakter
              med ambassader, Sida och Utrikesdepartementet med flera. Jag tycker
              att det är onödigt att svenska skattebetalares surt förvärvade
              slantar, som ska gå till bra och effektivt bistånd i syd och öst,
              ska gå till detta. Vi i Folkpartiet tycker att det är en felaktig
              inriktning.
            </seg>
            <seg n="85a443f6">
              Avslutningsvis tycker jag att det är bra och viktigt att vi har
              dessa principdiskussioner om vad man använder biståndspengar till.
              Jag tror att det är oerhört viktigt för debatten att vi som vill
              ha ett högt, generöst och humanitärt bistånd, både utvecklingsmässigt
              för demokratins skull och akut i olika humanitära situationer,
              är väldigt tydliga med att redovisa vad pengarna används till.
              Vill vi behålla en hög biståndsvilja, som svenska folket i stor
              utsträckning har, bekräfta den och utöka den är det viktigt att
              vi kan legitimera de pengar vi använder. Jag tror inte att den
              här Gotlandssatsningen är ett bra exempel på det.
            </seg>
          </u>
          <note type="speaker" n="448c8c6c">
            Anf. 62 Statsrådet CARIN JÄMTIN (s):
          </note>
          <u who="Q2938797" xml:id="i-6b3192e30bfc8423-12" n="898f7a0b">
            <seg n="fa70c067">
              Fru talman! Det tror jag. Precis som Räddningsverkets verksamhet
              i Karlstad och Kristinehamn är högt värderad i svenska folkets
              ögon och ett gott utnyttjande av svenska biståndsmedel tror jag
              att det kommer att visa sig att det här är väl utnyttjade svenska
              skattepengar på ett effektivt och bra sätt. Jag har, som sagt,
              fullt förtroende för att vi tillsammans med Sida kommer att hitta
              en bra modell för detta i framtiden.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="8c494a1f">
            11 § Svar på interpellation 2004/05:547 om gränser för rasism
          </note>
          <note type="speaker" n="023c46a7">
            Anf. 63 Statsrådet JENS ORBACK (s):
          </note>
          <u who="unknown" xml:id="i-6b3192e30bfc8423-13" n="830a95df">
            <seg n="6d946a6c">
              Fru talman! Tobias Billström har frågat mig dels vilka åtgärder
              jag avser att vidta för att säkerställa att medel som avsätts
              i statsbudgeten för att motverka rasism och främlingsfientlighet
              används bättre, dels om jag avser att vidta några åtgärder med
              anledning av de uttalanden som Centrum mot rasism och Antidiskrimineringsbyrån
              i Malmö gjort avseende GB:s produkter.
            </seg>
            <seg n="6932a8da">
              Arbetet med att motverka och förebygga rasism, främlingsfientlighet
              och diskriminering sker, och måste ske, genom en rad olika insatser
              på alla nivåer och inom alla delar av samhället. I detta arbete
              är frivilligorganisationers insatser av stor betydelse. Staten
              lämnar därför ekonomiska bidrag till sådana organisationer. Särskilda
              villkor har uppställts för verksamheten för att bidrag ska kunna
              utgå. Det är en viktig och grundläggande princip att organisationerna
              själva ska avgöra hur arbetet ska bedrivas inom ramen för de krav
              som ställs för bidragsgivningen. Det är Integrationsverkets uppgift
              att pröva om organisationerna följer villkoren.
            </seg>
            <seg n="b7ea85a3">
              Integrationsverket har på uppdrag av regeringen i oktober 2004
              redovisat en uppföljning av Centrum mot rasism. Enligt rapporten
              uppfyller centrets stadgar och verksamhetsinriktning syftet med
              statsbidraget. Verket understryker vikten av att centret även
              fortsättningsvis står helt fristående från olika myndigheter.
              Detta är, framhåller verket, av särskild vikt med tanke på att
              syftet är att stärka och samordna det civila samhällets arbete
              mot rasism, diskriminering och alla former av intolerans. En fristående
              opinionsbildande uppgift kräver enligt verket en distans till
              beslutsfattande politiska organ.
            </seg>
            <seg n="005b01bb">
              Regeringen har uppdragit åt Integrationsverket att utvärdera
              hur verksamheten vid centret har genomförts och vilka resultat
              som har uppnåtts. Redovisningen ska lämnas senast den 15 juli
              2006.
            </seg>
            <seg n="089b22fd">
              Mot denna bakgrund anser jag att det inte behövs ytterligare
              åtgärder i denna fråga.
            </seg>
          </u>
          <note type="speaker" n="62aa3d29">
            Anf. 64 TOBIAS BILLSTRÖM (m):
          </note>
          <u who="Q3112958" xml:id="i-08056206f4e212dd-0" n="f9770430">
            <seg n="3fe28b7b">
              Fru talman! Jag ber att få tacka statsrådet för svaret och konstaterar
              att det lämnar en hel del i övrigt att önska. Under de senaste
              veckorna har en intensiv debatt rasat i medierna och bland allmänheten
              kring de uttalanden som representanter för Centrum mot rasism
              och Antidiskrimineringsbyrån i Malmö har gjort om glassbolaget
              GB:s glassar. Dessa organisationer har i tur och ordning förklarat
              att Nogger Black, en variant på den klassiska svenska nougatglassen
              Nogger, anses vara främlingsfientlig. Man hävdar uppriktigt och
              ärligt att denna glass förstärker den rasistiska kulturen. Några
              dagar efter det påståendet var det ytterligare en klassikers tur
              att drabbas av den offentligt finansierade bannstrålen. Svenska
              folket fick nu veta att glassen 88:an i själva verket är en hemlig
              kod för den åttonde bokstaven i alfabetet och i själva verket
              ska utläsas som Heil Hitler.
            </seg>
            <seg n="d2fc45a6">
              Fru talman! Det obehagliga är inte att de människor som befolkar
              de här organisationerna är fast i sina egna vanföreställningar
              och att de tror på de här dumheterna. Det kan man möjligen beklaga,
              men yttrandefriheten är stark, och den ska värnas av den här kammaren.
              Däremot finns det ingenting som säger att man ska ha statliga
              skattepengar till sitt förfogande för att sprida sina budskap,
              eller som i det här fallet sina rövarhistorier. Det är en enorm
              skillnad mellan att ha åsikten att någonting är fel och att ha
              betalt för att tycka att någonting är fel. Det är varken en petitess
              eller en parentes att Centrum mot rasism uppbär ett statlig stöd
              på 5,5 miljoner årligen och att man enligt garantierna från Integrationsverket
              kommer att få ca 16,5 miljoner kronor fram till 2006. Det är varken
              småpotatis eller ointressant, i synnerhet inte när de utspel som
              gjorts under de senaste veckorna tycks vara organisationens enda
              påtagliga bidrag till den kamp mot främlingsfientlighet som man
              tydligen ska vara ett instrument för.
            </seg>
            <seg n="3c0b44da">
              Centrum mot rasism är vidare en organisation som haft stora interna
              problem med sexuella trakasserier i sin styrelse, något som bland
              annat Sveriges Televisions Rapport berättade om den 4 april. Inte
              mindre än tre kvinnliga ledamöter har lämnat organisationens styrelse
              efter att ha blivit trakasserade av en man som tydligen fortfarande
              sitter kvar i styrelsen. Det är en pikant detalj i sammanhanget
              att Jens Orback som ju ofta hörs måna om den kvinnliga representationen
              i landets bolagsstyrelser i det här fallet har varit knäpp tyst
              och inte sagt någonting över huvud taget. Ordspråket att sopa
              rent framför sin egen dörr känns ganska så passande.
            </seg>
            <seg n="06d8f36f">
              Detta för oss naturligt nog tillbaka till den ursprungliga frågan
              i den här interpellationen. Vad tycker statsrådet om hur de pengar
              som avsatts i statsbudgeten har använts? Tycker han att det bara
              är för regeringen att besluta om att pytsa ut pengarna till Integrationsverket
              och sedan sluta ögon och öron för vad som händer med dessa skattepengar?
            </seg>
          </u>
          <note type="speaker" n="a603ba80">
            Anf. 65 JOE FRANS (s):
          </note>
          <u who="Q5859394" xml:id="i-a0b600b735b26503-0" n="60469143">
            <seg n="64bdff7d">
              Fru talman! Det är intressant vilket engagemang som används i
              denna fråga. Ett av de starkaste minnen som jag själv har av rasismens
              brutalitet är från 70-talet, den 16 juni 1976. Jag var då 13 år.
              Det är en bild av en ung man med förvridet ansikte i en plågsam
              grimas. Av bilden kan man utläsa att han är skräckfylld, på grund
              av den fysiska last han bär men också på grund av den situation
              han levde i. Den unga studentens öde var att bära en skottskadad
              ung man som dog i hans armar. Mannen får förbli anonym. Den andra
              studenten som också sköts till döds får också förbli anonym. Men
              den unga mannen som dog i hans armar var en man vid namn Hector
              Pettersson vars död på påskaftonen 1976 i Soweto sparkade i gång
              världens protester mot den rasistiska regimen i Sydafrika. Fotografen
              Sam Nzima tog sex bilder. Dessa sex bilder håller minnet av ondskans
              ansikte vid liv. Det är en ögonblicksbild av rasismens brutalitet.
            </seg>
            <seg n="9ebc7b21">
              Fru talman! Jag hade gärna kunnat ta en ögonblicksbild med andra
              bilder under apartheid, kolonialismen, slaveriet eller under nazismens
              tid, vars nederlag vi firade i går. Det sorgliga är att verkligheten
              i dag i Europa, i dagens Sverige och runtom i världen är mycket
              intolerant, att rasismen finns kvar och blomstrar lite varstans.
              När vi ser filmer och reportage från andra världskrigets fasansfulla
              judeutrotning ställer vi oss frågan hur något så fasansfullt kunde
              hända. Varför gjorde ingen någonting? Visste verkligen ingen utomstående
              om vad som hände? Frågorna är många, men tyvärr är svaren väldigt
              få.
            </seg>
            <seg n="b2f760b6">
              Att kämpa mot rasism, att kämpa mot antisemitism, att kämpa mot
              islamofobi och intolerans är den sortens kamp som aldrig tar slut.
              Det handlar om att försvara det mänskliga släktets integritet
              och mänskliga rättigheter. Dessa värderingar, alldeles oavsett
              hur grundläggande de är, är bräckliga och måste ständigt försvaras.
              Rasismen är inte begränsad till en viss världsdel, inte heller
              islamofobin. Också här i Sverige finns det rasism och rasister,
              också här har vi anledning att återberätta och kämpa mot rasismen,
              också här behövs ett centrum mot rasism, också här är det självklart
              att rasismen måste bekämpas på alla fronter.
            </seg>
            <seg n="57d679a7">
              Jag undrar om ministern delar uppfattningen om behovet av en
              fast samlingspunkt för att förstärka och få kontinuitet i samarbetet
              mellan frivilligorganisationer i frågor som rör rasism, främlingsfientlighet,
              homofobi och diskriminering. Jag undrar också om regeringen i
              fortsättningen kommer att avsätta medel för att underlätta kampen
              mot rasism och diskriminering till verksamhet som är fristående
              från regeringens egen styrning. Jag hade hoppats att samma sorts
              engagemang som har visats den här senaste tiden hade kunnat användas
              vid bildandet av Centrum mot rasism.
            </seg>
          </u>
          <note type="speaker" n="1ad2e28c">
            Anf. 66 Statsrådet JENS ORBACK (s):
          </note>
          <u who="unknown" xml:id="i-6b3192e30bfc8423-14" n="830a95df">
            <seg n="750d2949">
              Fru talman! Jag välkomnar Joe Frans i den här debatten. Vi tillhör
              båda ett parti som under ett århundrade har kämpat för olika klassers
              lika rätt i en klasskamp. Vi har fortsatt det arbetet i en kamp
              för jämställdhet. Vi ska nu fortsätta kampen för alla människors
              lika värde när det gäller etnisk bakgrund. Vi har också mycket
              att lära från andra länder när det gäller en medborgarrättsrörelse
              som ser till alla människors lika värde.
            </seg>
            <seg n="80fae045">
              Jag kan försäkra Joe Frans att regeringen kommer att fortsätta
              att ge sitt stöd till frivilligorganisationer eftersom de behövs.
              Jag riktar mig också till Tobias Billström när jag ska försvara
              det system vi har.
            </seg>
            <seg n="97c2dedd">
              Vi har ett system som kräver frivilliga organisationer. De är
              nödvändiga i det här arbetet. Regeringen ställer upp villkor och
              kriterier för vilka frivilligorganisationer som ska få stöd. Integrationsverket
              betalar ut pengar och kontrollerar att de enskilda organisationerna
              följer de villkor och kriterier som regeringen har ställt upp.
              Varje år görs en kontroll av huruvida man har uppfyllt villkoren
              och kriterierna.
            </seg>
            <seg n="16c781fa">
              När det gäller nya verksamheter som Centrum mot rasism och antidiskrimineringsbyråerna
              vill regeringen ha en särskild utvärdering. Det kommer vi också
              att få under sommaren 2006. Hur gärna Tobias Billström än vill
              kommer jag inte att recensera enskilda uttalanden från enskilda
              organisationsföreträdare.
            </seg>
            <seg n="a55fc164">
              Jag skulle också vilja påminna Tobias Billström om en debatt
              i kammaren så sent som i september 2004. Den initierades av Göran
              Lindblad, en partikamrat till Tobias Billström. Han frågade statsrådet
              Mona Sahlin vad hon kunde göra för att säkerställa antidiskrimineringsbyråernas
              oberoende gentemot stat, kommuner, landsting och privat sektor.
              Han var rädd för en alltför stark statlig styrning av frivilligorganisationernas
              verksamhet när det gällde rasism, främlingsfientlighet och diskriminering.
              Deras oberoende är viktigt. Så länge de följer de villkor och
              kriterier som regeringen ställer upp ska vi hälsa dem välkomna,
              och vi ska ge dem stort stöd.
            </seg>
          </u>
          <note type="speaker" n="0b9aa552">
            Anf. 67 TOBIAS BILLSTRÖM (m):
          </note>
          <u who="Q3112958" xml:id="i-08056206f4e212dd-1" n="f9770430">
            <seg n="96bdc821">
              Fru talman! Centrum mot rasism är en organisation som har sin
              direkta upprinnelse i Regeringskansliet. Det är en av regeringen
              initierad och finansierad verksamhet. Det gör att man måste granska
              dess innehåll med skarpare ögon än vad som hade varit fallet med
              en renodlat ideell förening.
            </seg>
            <seg n="55b83f62">
              Statsrådet hävdar i sitt svar till mig att han inte tänker lägga
              sig i hur Centrum mot rasisms verksamhet bedrivs. Han hänvisar
              till att det är väsentligt att organisationen är fristående från
              myndigheter och beslutsfattande politiska organ. Så kan man naturligtvis
              göra det enkelt för sig.
            </seg>
            <seg n="9ffb2d47">
              Joe Frans exposé tidigare är intressant och viktig. Frågan är
              vad han tyckte om CMR:s arbete det som är anledningen till att
              vi står här och debatterar i dag. Det fick vi inte riktigt klart
              för oss. Tror du att arbetet mot rasism och främlingsfientlighet
              i Sverige har gynnats eller missgynnats av de glasskampanjer som
              dessa organisationer har sparkat i gång?
            </seg>
            <seg n="37a5e481">
              Det åligger oss som politiska beslutsfattare att ta ansvar när
              projekt spårar ur. Om statsrådet inte tycker att man bör ha någon
              åsikt om CMR:s verksamhet när den uppenbarligen havererar kring
              glassar och numerologi undrar jag när man bör ha det. I sin verksamhet
              säger samma förening: För att lyckas med vår ambition krävs en
              tydlig varumärkesplattform och en konsekvent och genomarbetad
              kommunikationsstrategi. Jag låter dessa ord tala för sig själva.
            </seg>
            <seg n="b7f08904">
              Instämmer statsrådet i bedömningen att CMR:s agerande ligger
              i linje med de mål som organisationen uppenbarligen angivit när
              man sökt skattepengar för sin verksamhet med utgångspunkt i verksamhetsberättelsen?
            </seg>
            <seg n="d5636c28">
              Statsrådet ger inte heller något svar på frågan om de sexuella
              trakasserier som förekommit inom CMR:s ledning. Kommer de problem
              som uppenbarligen finns i organisationen att granskas av Integrationsverket
              eller inte? Det tycker jag också att vi har rätt att få svar på.
            </seg>
            <seg n="7b9537c4">
              Vore man konspiratoriskt lagd det är något som är mig fullkomligt
              främmande skulle man kunna anta att Centrum mot rasism initierat
              hela den cirkus som nu äger rum bara för att ta bort uppmärksamheten
              från sina egna interna problem. Men efter att ha läst diverse
              uttalanden från företrädare för organisationen tror jag att vi
              tryggt kan utesluta den möjligheten.
            </seg>
          </u>
          <note type="speaker" n="c5123805">
            Anf. 68 JOE FRANS (s):
          </note>
          <u who="Q5859394" xml:id="i-a0b600b735b26503-1" n="60469143">
            <seg n="7dfda4d1">
              Fru talman! Låt mig tala om för Tobias Billström att jag redan
              1986 på en konferens på Gotland, då jag var ordförande för Rör
              inte min kompis-rörelsen i Borås, tog initiativ till att vi skulle
              verka för bildandet av Centrum mot rasism. Det är inte på initiativ
              av regeringen utan det är något som olika organisationer har kämpat
              för i åratal och som regeringen så småningom har tyckt är ett
              bra initiativ att stödja.
            </seg>
            <seg n="904a5247">
              Fru talman! Om det fortsatta arbetet mot rasism, islamofobi och
              homofobi ska vara framgångsrikt måste det ständigt ses över och
              utvecklas. Det måste ske genom en rad olika insatser på olika
              nivåer och inom olika delar av samhället. Insatser från frivilligorganisationer
              är särskilt viktiga i det här arbetet.
            </seg>
            <seg n="46b8195d">
              Menar Tobias Billström på fullt allvar att statsråden skulle
              stå här och gå igenom varje myndighet i Sverige och vilka problem
              de har i ledningen?
            </seg>
            <seg n="34c4ce77">
              Att vilja lägga ned en från regeringen fristående verksamhet,
              låt vara att den är delvis finansierad av regeringen, bara för
              att verksamheten inte gör precis som Tobias Billström vill är
              inte hållbart. Det hör en svunnen tid till.
            </seg>
            <seg n="0cf6a4b4">
              Jag ska inte anklaga den ärade ledamoten för att ha gått in i
              debatten mer av omsorg om sin egen agenda än av omsorg om kampen
              mot rasism. Däremot vill jag säga att det är förvånande att de
              flesta som har deltagit i den här debatten är just de som jag
              har saknat på barrikaderna när det har gällt. Det är de som inte
              har deltagit i debatten eller synts till när det har behövts.
            </seg>
            <seg n="1498535b">
              Det är egentligen inte för många människor som engagerar sig
              mot rasism i Sverige i dag. Det är snarare tvärtom. Du är välkommen.
            </seg>
          </u>
          <note type="speaker" n="f9516090">
            Anf. 69 Statsrådet JENS ORBACK (s):
          </note>
          <u who="unknown" xml:id="i-6b3192e30bfc8423-15" n="830a95df">
            <seg n="7bfd14d5">
              Fru talman! Jag ska upprepa för Tobias Billström att Integrationsverket
              gör en årlig översyn. Så sent som i november 2004 hade man en
              avrapportering där verksamheten i stort sett följde de riktlinjer
              som regeringen hade satt upp.
            </seg>
            <seg n="edf6e818">
              Jag kanske ska påminna om vad det är för riktlinjer som Centrum
              mot rasism har fått. Det ska vara en bred sammanslutning av olika
              organisationer. Det är också där som Centrum mot rasism får sin
              legitimitet via stöd från sina medlemmar.
            </seg>
            <seg n="bc406a53">
              Verksamheten ska omfatta åtgärder mot rasism, främlingsfientlighet,
              inklusive antisemitism, islamofobi, antiziganism samt homofobi
              och diskriminering. Verksamheten ska syfta till att stärka sambanden
              mellan frivilligorganisationer och inriktas mot kunskapsuppbyggnad,
              informationsspridning och opinionsbildning. Höga krav ställs på
              redovisningen och uppföljningen av verksamhetens resultat. En
              förutsättning för en bra uppföljning är att verksamheten löpande
              dokumenteras, vilket också ska ske och vilket ska kompletteras
              med en särskild utvärdering eftersom det rör sig om nya föreningar
              som får regeringens stöd.
            </seg>
            <seg n="afc563d7">
              Tobias Billström frågar mig också om mitt förhållningssätt till
              anklagelser om sexuella trakasserier. Det är alltid synnerligen
              allvarligt. Jag förutsätter att Centrum mot rasism går till botten
              med de frågorna. Jag förutsätter också att Integrationsverket
              i sin rapport och i sin dialog med Centrum mot rasism tar upp
              de frågorna. Min hållning är att det alltid är synnerligen allvarliga
              frågor.
            </seg>
            <seg n="b62efe31">
              Jag vill komma tillbaka till det som också Joe Frans tar upp,
              nämligen att det vore egendomligt för mig att recensera enskilda
              uttalanden. Jag skulle vilja förtydliga det ytterligare genom
              att säga att var och en har rätt till sin egen uppfattning. Kanske
              ska vi också tänka oss in i hur det är för den som har den upplevelse
              som Centrum mot rasism har gett uttryck för. Jag tänker ändå inte
              recensera det, men jag tror att det är bra att vi tänker oss in
              i den situation som de som har den här upplevelsen befinner sig
              i. Det tror jag är viktigt för vårt fortsatta arbete.
            </seg>
            <seg n="8f840a7a">
              I övrigt har jag inte mycket att tillägga.
            </seg>
          </u>
          <note type="speaker" n="ea9b0db7">
            Anf. 70 TOBIAS BILLSTRÖM (m):
          </note>
          <u who="Q3112958" xml:id="i-08056206f4e212dd-2" n="f9770430">
            <seg n="cda854af">
              Fru talman! Jag ska först vända mig till Joe Frans. Jag konstaterar
              att det var som jag sade. Det var en departementsskrivelse från
              2003 som gav upphov till den här organisationen. Den är initierad
              av regeringen.
            </seg>
            <seg n="416564fa">
              När det gäller frågan om huruvida centrumets agerande har gynnat
              eller missgynnat kampen mot främlingsfientlighet och rasism, som
              vi från moderat sida tycker är väldigt viktig, fick jag inte heller
              något svar. Nu har du inga fler repliker så vi får ta det i ett
              annat sammanhang.
            </seg>
            <seg n="c699ed29">
              Fru talman! Jag har studerat CMR:s verksamhetsberättelse. Den
              är inte mycket att imponeras av. Faktum är att större delen av
              de årligen 5,5 miljoner, och nu snart totalt 16,5 miljoner, som
              centrumet erhåller ur statsbudgeten nästan uteslutande handlar
              om intern verksamhet och personalkostnader och att ta fram promotionsprodukter
              såsom Centrum mot rasism-pennor, Centrum mot rasism-suddgummin
              och Centrum mot rasism-nyckelringar.
            </seg>
            <seg n="b815f09b">
              För mig som representerar Malmö stad i denna kammare, en stad
              med många människor med utländsk bakgrund, är frågan om främlingsfientlighet
              och diskriminering mycket viktig. Diskriminering är, oavsett var
              den förekommer, en förkastlig handling. Diskriminering innebär
              att människor kränks, blir nedvärderade, ibland förkastade, kort
              sagt illa behandlade utan orsak. Grunden och skälen för diskrimineringen
              kan variera, men att diskriminering förekommer dagligen och stundligen
              i vårt samhälle är uppenbart. Lika uppenbart är att de miljoner
              som i dag disponeras av Centrum mot rasism skulle kunna användas
              betydligt mycket mer effektivt i denna kamp än vad man hittills
              har lyckats göra.
            </seg>
            <seg n="78afa8fa">
              Att vara motståndare till diskriminering är i grunden en fråga
              om att ha ett seriöst förhållningssätt till problemen. Jag tycker
              tyvärr att denna debatt har visat att Jens Orback och regeringen,
              som inte avser att ingripa mot CMR och Antidiskrimineringsbyrån
              i Malmö, genom sin passiva hållning legitimerar dessa organisationers
              skadliga inverkan på debatten. Jag är mycket glad att här i dag
              tillhöra ett parti som har rakt motsatt uppfattning i just den
              frågan.
            </seg>
          </u>
          <note type="speaker" n="53563084">
            Anf. 71 Statsrådet JENS ORBACK (s):
          </note>
          <u who="unknown" xml:id="i-ad895a42f2502df4-0" n="830a95df">
            <seg n="e8b6285d">
              Fru talman! Jag skulle först bara vilja göra en rättelse. Tobias
              Billström säger att detta initierats av regeringen. Nej, detta
              initierades av frivilligorganisationerna. Det togs upp och lyftes
              fram till regeringen och vi tyckte att det var ett bra förslag,
              men det växte fram underifrån.
            </seg>
            <seg n="77431499">
              Jag skulle också vilja gå tillbaka till Göran Lindblad, en partikamrat
              till Billström, som snarare talar om hur vi ska kunna stärka frivilligorganisationernas
              egna hållning så att vi inte får en ministerstyrning och inte
              får dem beroende av vad staten säger i varje ögonblick. Det handlar
              just om detta. Vi kan ha enskilda synpunkter på vad en enskild
              ledamot säger, men vi har ett system där man ska följa riktlinjerna
              och där riktlinjerna ska utvärderas. Följs de inte kommer man
              i en annan situation, men vi har årliga uppföljningar och ska
              också ha en särskild uppföljning. Detta är organisationer som
              har påbörjat sin verksamhet, och i dagsläget ger regeringen sitt
              fulla stöd till Centrum mot rasism och till antidiskrimineringsbyråerna.
            </seg>
          </u>
          <note n="30345cc4">
            Överläggningen var härmed avslutad.
          </note>
          <note n="77e736ec">
            12 § Anmälan om inkommen faktapromemoria om förslag från Europeiska
            kommissionen
          </note>
          <note n="6d5461a9">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-9398b34817e512a5-0" n="830a95df">
            <seg n="e7e65bcc">
              KOM(2005)91
            </seg>
          </u>
          <note n="f3865295">
            13 § Hänvisning av ärenden till utskott
          </note>
          <note n="02a50f55">
            Föredrogs och hänvisades
          </note>
          <note n="3475d52b">
            14 § Förnyad bordläggning
          </note>
          <note n="54dbf2b1">
            Föredrogs och bordlades åter
          </note>
          <note n="d6631006">
            15 § Bordläggning
          </note>
          <note n="6a82514e">
            Anmäldes och bordlades
          </note>
          <note n="894305f1">
            16 § Meddelande om proposition 2004/05:150
          </note>
          <note n="4c17a5fb">
            Tredje vice talmannen meddelade att vid morgondagens sammanträde
            skulle talmannen föreslå riksdagen att motionstiden för proposition
            2004/05:150 skulle förlängas till onsdagen den 15 juni.
          </note>
          <note n="bfddea06">
            17 § Anmälan om interpellationer
          </note>
          <note n="cb6d34bd">
            Anmäldes att följande interpellationer framställts
          </note>
          <note n="94f508e0">
            den 10 maj
          </note>
          <note n="400b7e84">
            Kalle Larsson
          </note>
          <note n="f41db731">
            Nina Lundström
          </note>
          <note n="ea1b43b9">
            Interpellationerna redovisas i bilaga som fogats till riksdagens
            snabbprotokoll tisdagen den 17 maj.
          </note>
          <note n="998ff5f9">
            18 § Anmälan om frågor för skriftliga svar
          </note>
          <note n="d0d4f25e">
            Anmäldes att följande frågor för skriftliga svar framställts
          </note>
          <note n="94f508e0">
            den 10 maj
          </note>
          <note n="0888f5e5">
            Kenneth Johansson
          </note>
          <note n="f41db731">
            Nina Lundström
          </note>
          <note n="839603d8">
            Anna Grönlund Krantz
          </note>
          <note n="3813cd52">
            Ewa Thalén Finné
          </note>
          <note n="9791f9e2">
            Carl B Hamilton
          </note>
          <note n="6ae68791">
            Tobias Krantz
          </note>
          <note n="ecab71b7">
            Frågorna redovisas i bilaga som fogats till riksdagens snabbprotokoll
            tisdagen den 17 maj.
          </note>
          <note n="5b5468a3">
            19 § Anmälan om skriftliga svar på frågor
          </note>
          <note n="d60d4ad9">
            Anmäldes att skriftliga svar på följande frågor inkommit
          </note>
          <note n="504cee32">
            den 9 maj
          </note>
          <note n="51cfa1d4">
            Eva Arvidsson
          </note>
          <note n="367d7ddf">
            Jeppe Johnsson
          </note>
          <note n="90bd5235">
            Per Landgren
          </note>
          <note n="94f508e0">
            den 10 maj
          </note>
          <note n="76e097b4">
            Carl-Erik Skårman
          </note>
          <note n="3bc7022a">
            Svaren redovisas i bilaga som fogats till riksdagens snabbprotokoll
            tisdagen den 17 maj.
          </note>
          <note n="802dcd3d">
            20 § Kammaren åtskildes kl. 18.54.
          </note>
          <note n="9aed9bcd">
            Förhandlingarna leddes
          </note>
          <note n="9e411829">
            /Monica Gustafson
          </note>
        </div>
      </body>
    </text>
  </TEI>
</teiCorpus>
