<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--127</head>
          <docDate when="2004-05-26">2004-05-26</docDate>
        </div>
      </front>
      <body>
        <div>
          <note n="e77dce6c">
            ﻿
          </note>
          <note n="21916f01">
            Riksdagens protokoll
          </note>
          <note n="3da681e1">
            2004/05:127
          </note>
          <note type="date" n="9c70551b">
            Torsdagen den 26 maj
          </note>
          <note n="e6a03382">
            Kl. 12:00 - 19:23
          </note>
          <note n="a81e70c0">
            1 § Justering av protokoll
          </note>
          <note n="83b35c96">
            Justerades protokollet för den 20 maj.
          </note>
          <note n="519a177a">
            2 § Anmälan om återtagande av plats i riksdagen
          </note>
          <note n="72203964">
            Tredje vice talmannen meddelade att Marina Pettersson (s) skulle
            återta sin plats i riksdagen från och med den 27 maj, varigenom
            uppdraget som ersättare skulle upphöra för Lars Mejern Larsson
            (s).
          </note>
          <note n="c48005f1">
            3 § Hänvisning av ärenden till utskott
          </note>
          <note n="88311ea6">
            Föredrogs och hänvisades
          </note>
          <note n="bf331931">
            4 § Beslut om ärenden som slutdebatterats den 25 maj
          </note>
          <note n="9f09737f">
            Punkt 4
          </note>
          <note n="c77d58ac">
            Övriga punkter
          </note>
          <note n="21ef9d31">
            Punkt 1
          </note>
          <note n="5da876ce">
            Punkt 3
          </note>
          <note n="c77d58ac">
            Övriga punkter
          </note>
          <note n="21ef9d31">
            Punkt 1
          </note>
          <note n="1cb7b369">
            Punkterna 24
          </note>
          <note n="21ef9d31">
            Punkt 1
          </note>
          <note n="9f09737f">
            Punkt 4
          </note>
          <note n="c77d58ac">
            Övriga punkter
          </note>
          <note n="91c979bc">
            5 § Förnyad bordläggning
          </note>
          <note n="0cf58249">
            Föredrogs och bordlades åter
          </note>
          <note n="897ad916">
            6 § Ett reformerat underhållsstöd
          </note>
          <note n="dc36d19e">
            Föredrogs
          </note>
          <note type="speaker" n="2ac510e5">
            Anf. 1 ANNA LILLIEHÖÖK (m):
          </note>
          <u who="anna_lilliehook_63216f" xml:id="i-7f24a31d8efa9b3c-0" n="822b1f2a" next="i-b3a7a3c38ea178c8-0">
            <seg n="9669ffaa">
              Fru talman! En utgångspunkt i familjepolitiken måste alltid vara
              att barnens försörjning är föräldrarnas gemensamma ansvar. De
              allra flesta barn lever tillsammans med sina båda föräldrar, och
              försörjningsansvaret är en självklarhet. Men föräldrar kan tyvärr
              inte alltid hålla ihop, och äktenskap går i kras.
            </seg>
            <seg n="7e65fb5d">
              I föräldrabalken har vi en ordnad form för hur föräldrarna ska
              kunna ta det gemensamma ansvaret för barnen också efter en separation.
              Den förälder som barnet bor hos tillförsäkras bidrag från den
              andra föräldern. I de allra flesta fall betyder det här ett bidrag
              från fadern till barnets mor, eftersom de flesta barn bor hos
              sina mammor efter separationer.
            </seg>
          </u>
          <note n="fa65731a">
            I detta betänkande behandlas en justering av underhållsstödet
            till separerade föräldrar.
          </note>
          <u who="anna_lilliehook_63216f" xml:id="i-b3a7a3c38ea178c8-0" n="822b1f2a" prev="i-7f24a31d8efa9b3c-0">
            <seg n="8f586756">
              Bakgrunden till underhållsstödet är att den underhållsskyldige
              föräldern inte alltid fullgör sina skyldigheter att bidra till
              barnens försörjning. Staten betalar då förskottet till den förälder
              som barnet bor hos.
            </seg>
            <seg n="76f63aa5">
              Med tiden har detta underhållsstöd gjorts till ett mera allmänt
              stöd till föräldrar som inte bor tillsammans. Det gäller också
              föräldrar som har delad vårdnad och där barnen bor växelvis hos
              den ena respektive den andra föräldern. Återbetalningskravet var
              från början mycket strikt. Den bidragsskyldige skulle alltid betala
              tillbaka det förskotterade bidraget, men återbetalningskravet
              har minskats i olika omgångar och prövas mot den underhållsskyldiges
              inkomst, det vill säga ofta, i de allra flesta fall, pappans inkomst.
            </seg>
            <seg n="69a6a3bd">
              Underhållsstödets utformning och förändringar har emellertid
              gjort att det gemensamma ansvaret för barnets försörjning har
              blivit otydligt och tunnats ut. För barnens skull är det oerhört
              viktigt att föräldrarna så långt det någonsin är möjligt själva
              kan komma överens om hur de ska ta det gemensamma försörjningsansvaret
              även när barnet bor bara hos den ena föräldern. Underhållsstödets
              utformning leder till att sådana överenskommelser i många fall
              inte träffas. Konflikter förblir konflikter.
            </seg>
            <seg n="fec1d105">
              De regler som vi utformar här i riksdagen måste uppmuntra och
              ta sikte på att det är föräldrarna som ska ta sitt försörjningsansvar,
              och det är föräldrarna som ska komma överens om hur de ska dela
              på detta ansvar.
            </seg>
            <seg n="8cd03366">
              Det är mycket olyckligt att underhållsstödet numera har frikopplats
              från föräldrabalkens regler om underhållsbidrag mellan föräldrar.
              Detta har lett till att föräldrabalkens bidragsregler inte tillämpas
              och att underhållsbidragen blir betydligt lägre än vad föräldrabalkens
              regler medger, och det försämrar läget för de föräldrar som har
              barnen boende hos sig. Man ser inte längre på samma sätt till
              föräldrarnas gemensamma förmåga att försörja barnet, vilket leder
              till att också boföräldrar med mycket höga inkomster får bidrag.
            </seg>
            <seg n="cbfd3860">
              Naturligtvis måste vi också se underhållsstödet i relation till
              andra stödformer och andra bidrag, men vi måste också se underhållsstödet
              i relation till att skattebördan är tung också för låginkomsttagare
              i vårt land. Underhållsbidraget ger marginaleffekter. Stödet kan
              också leda till att det förefaller kostsamt för föräldrar att
              flytta ihop igen. Underhållsstödet är en problematisk bidragsform,
              fru talman! Det borde ha varit en betydligt grundligare förändring
              än det förslag som här läggs fram av regeringen.
            </seg>
            <seg n="44037fd7">
              Fru talman! Vi anser att underhållsstödet behöver reformeras
              riktigt ordentligt. Tillsammans med övriga allianspartier efterfrågar
              vi moderater en ordentlig utredning av underhållsstödssystemet
              och förslag till en ordning där utgångspunkten ska vara föräldrarnas
              gemensamma ansvar för barnen.
            </seg>
          </u>
          <note n="c6442d3c">
            Med detta, fru talman, yrkar jag bifall till reservation nr 2.
          </note>
          <note type="speaker" n="0e5ffdef">
            Anf. 2 BO KÖNBERG (fp):
          </note>
          <u who="bo_konberg_956905" xml:id="i-4c4c14f4935913d5-0" n="8837b986">
            <seg n="126c0d65">
              Fru talman! Det vi nu diskuterar bär rubriken Ett reformerat
              underhållsstöd . Den rubriken är tagen från den utredning som
              kom för två år sedan och som handlade just om ett reformerat underhållsstöd
              och innehöll flera förslag till reformer.
            </seg>
            <seg n="f3d7ed7d">
              Men att man har lånat namnet är närmast en falsk varubeteckning.
              Det är inte mycket till reformer i själva förslaget. Det sker
              ändringar på några nivåer, några deländringar, men i grunden har
              man inte från regeringens sida orkat eller velat göra någonting
              åt det hela.
            </seg>
            <seg n="10874084">
              Sanningen är den att det i höst har gått elva år sedan vi fick
              en socialdemokratisk regering. Under denna tid har inte mycket
              skett på detta viktiga och komplicerade område. Själva behandlingen
              av det senaste betänkandet har tagit ett par år och har bara lett
              fram till mycket blygsamma resultat.
            </seg>
            <seg n="a64e9566">
              Det här är i och för sig ett svårt område. Det finns gott om
              målkonflikter, det är krångligt och det är till och med så att
              terminologin försvårar för flertalet människor att sätta sig in
              i frågan. Det blir något konstigt när det som den ene föräldern
              betalar för de gemensamma barnen till den andra föräldern i vår
              lagstiftning kallas för underhållsbidrag, en term som vi ju i
              vanliga fall har för saker som kommer från det allmänna. Det som
              det allmänna står för kallas nu underhållsstöd för att sända någon
              annan form av signal.
            </seg>
            <seg n="710d32d1">
              Långsamt har det varit. Den grundläggande frågan rör sig om att
              vi i svensk lagstiftning på det här området har två helt olika
              principer, principerna i föräldrabalken om på vilket sätt föräldrar
              ska stå för sina barns ekonomiska kostnader och den särskilda
              lagen om underhållsstöd. Det är det som ligger bakom mycket av
              oklarheten och mycket av problemen.
            </seg>
            <seg n="c184f330">
              Lagrådet har kritiserat det nya förslaget och närmast tyckt att
              det har lett till ökade komplikationer jämfört med den komplikation
              som fanns från början. Det finns stora brister i det nuvarande
              och därmed också i det kommande systemet eftersom det inte sker
              några förändringar i sak. Många bidragsskyldiga föräldrar om vi
              nu använder den term som finns i lagstiftningen betalar inte mer
              än det maximala stöd som man kan få från det allmänna även om
              det skulle finnas ekonomiska förutsättningar för det. Det finns
              också fall där boföräldrar med god ekonomi får del av det statliga
              stödet, trots att de av ekonomiska skäl inte skulle behöva det.
            </seg>
            <seg n="c0af4714">
              Ett tydligt exempel på den förvirring som råder på området är
              det som nu har hänt i samband med växelvis boende. I utgångsläget
              innan separationen eller skilsmässan har ägt rum är det både enligt
              lag och enligt moralen båda föräldrarna som efter förmåga svarar
              för de ekonomiska kostnader som barnet har. Den föräldrar som
              har bättre inkomst står för en större andel än den förälder som
              har en sämre inkomst. Oftast i vårt land är det förstås mannen
              som har högre inkomst.
            </seg>
            <seg n="fa60fcfd">
              Om relationen skulle brista, föräldrarna flytta isär och det
              blir växelvis boende har lagstiftaren dragit den slutsatsen att
              det i så fall ska delas alldeles jämnt mellan föräldrarna vad
              det gäller det ekonomiska ansvaret för barnen. Någon riktigt bra
              förklaring på det har åtminstone inte jag stött på under de år
              som vi har väckt frågan, velat ta upp den här i riksdagen och
              varje gång i praktiken fått avslag på den.
            </seg>
            <seg n="22d309b2">
              Fru talman! Vi har från Folkpartiets sida i många år här i riksdagen
              förespråkat en reell reform baserad på några grundläggande principer
              som har att göra med att föräldrarna har ett gemensamt ansvar.
              Om det skulle visa sig att de inte klarar det ekonomiskt måste
              förstås det allmänna gripa in. Det bör enligt vår mening gripa
              in på ett annat sätt än via de vanliga socialbidragen, och man
              bör då mera grundläggande undersöka behovet av stöd men utanför
              själva socialbidrags- eller försörjningsstödsystemet.
            </seg>
            <seg n="f61c235f">
              Vi har upprepat de här tankarna i nästan tio års tid. Vi upprepade
              dem i höstas igen i samband med att vi behandlade budgeten. Nu
              har äntligen ett förslag kommit till riksdagen om det så kallade
              reformerade underhållsstödet. Vi tycker att det är så oerhört
              begränsade förändringar så vi har för vår del yrkat avslag på
              det och begärt att regeringen ska komma fram med ett reformerat
              underhållsstöd i ordets egentliga mening.
            </seg>
            <seg n="57f1bdad">
              Den senaste utredningen, den som bar det namn som dagens betänkande
              bär, hade bland annat förslag om behovsprövning. Nu har regeringen
              och utskottsmajoriteten vem vet, kanske en riksdagsmajoritet innan
              denna dag är slut avslagit de tankegångarna. Det tycker vi är
              beklagligt.
            </seg>
            <seg n="07b0b7df">
              Det är angeläget att det äntligen sker något. Oppositionspartierna
              har i en reservation, nr 2, enats om att det behövs en utredning.
              Vi har i första hand yrkat på ett avslag på dagens förslag och
              begäran om en nytt förslag från regeringen. Skulle det, fru talman,
              visa sig att vi inte får gehör för detta den risken finns väl
              kommer vi förstås att stödja den reservation 2 som vi har skrivit
              på för säkerhets skull.
            </seg>
          </u>
          <note n="f5b87047">
            Jag yrkar bifall till reservation 1.
          </note>
          <note type="speaker" n="c5830c0a">
            Anf. 3 KENNETH LANTZ (kd):
          </note>
          <u who="kenneth_lantz_f46382" xml:id="i-08afd15ef67362f7-0" n="6d96565c">
            <seg n="c4ce0b22">
              Fru talman! Ämnet för den här debatten är ett reformerat underhållsstöd.
              Tidigare benämndes motsvarande stöd bidragsförskott, men sedan
              1997 har vi använt ordet underhållsstöd. För Kristdemokraterna
              är det av vikt att lyfta upp frågan om att detta inte ska ses
              som ett av många stöd som staten erbjuder svenska folket. För
              oss är det viktigt att det endast ska vara ett tillfälligt stöd.
              Staten kan tillfälligt ta över den ena förälderns ansvar efter
              en separation när föräldrarna inte kommer överens om den gemensamma
              försörjningen av barnet.
            </seg>
            <seg n="681a5651">
              Underhållsstödet borde vara så utformat att det mer tydligt framgår
              att det i första hand är föräldrarna som har det ekonomiska ansvaret
              för sina barn. Statens ansvar ska endast vara stödjande. Stödet
              som nu är till behandling förskotteras av staten till boföräldern
              men ska sedan återbetalas till staten av den bidragsskyldige.
            </seg>
            <seg n="02c43205">
              Det är självklart att barnet behöver båda sina föräldrar även
              efter en separation. Alltså ska det vara tydligt att föräldrarna
              gemensamt har det fulla ansvaret för barnen. Barnen behöver efter
              en separation kanske i ännu högre grad tid tillsammans med båda
              föräldrarna. Därför är det enligt Kristdemokraternas uppfattning
              viktigt att alla medel tas i bruk för att förenkla och göra det
              mer rättvist när barnen vistas hos respektive förälder.
            </seg>
            <seg n="e1b688c9">
              Fru talman! Jag vill yrka bifall till reservation 2 under punkt
              2 men står självklart bakom våra övriga reservationer.
            </seg>
            <seg n="f09a8523">
              Motiveringen till denna gemensamma reservation, där vi kräver
              en total översyn av underhållsstödet, är föreslagna otydliga regler
              om hur inkomsternas storlek påverkar respektive förälders ekonomi.
              Vi ifrågasätter starkt om detta är en optimal lösning med tanke
              på statens finanser.
            </seg>
            <seg n="f5336548">
              Eftersom vi inte vill se underhållstödet som ett allmänt bidrag
              är det av största vikt att regelverket utformas så att var och
              en bär sitt ekonomiska ansvar i relation till ekonomisk möjlighet.
              Som det är utformat i dag och tycks bli även efter denna debatt
              kan vi mycket väl få se exempel där legitimiteten i systemet undergrävs
              då fel personer får felaktiga ekonomiska villkor. Därför kräver
              vi, fru talman, en översyn, och det ska göras omgående.
            </seg>
            <seg n="86fa7ac5">
              Kristdemokraterna har vid flera tillfällen lyft fram frågan om
              de bidragsskyldiga. Det är en grupp i samhället som ofta har det
              mycket besvärligt ekonomiskt sett. En tredjedel av alla bidragsskyldiga
              har en skuld till exempel hos kronofogdemyndigheten och av dem
              saknar faktiskt upp till en fjärdedel betalningsförmåga. Hela
              52 % av totalt 229 000 bidragsskyldiga föräldrar har ackumulerade
              återbetalningsskulder enligt en rapport från vårt gamla riksförsäkringsverk.
              De flesta av dessa är pappor.
            </seg>
            <seg n="97a2b0f8">
              Detta bekymrar mig. Det finns nästan 11 800 bidragsskyldiga föräldrar
              som får bostadsbidrag och återbetalar underhållsstöd. Detta är
              en av de grupper som har det allra sämst ekonomiskt sett med stora
              skulder och låga inkomster. Endast en tredjedel har inkomster
              som överstiger 150 000 kr om året. Skulder till bostadsbidrag
              eller underhållsstöd uppgår för många människor till runt 40 000
              kr, och för dessa ligger årsinkomsten på mellan 117 000 och 200
              000 om året.
            </seg>
            <seg n="940b08d0">
              Fru talman! Det är alltså en svår situation för många människor
              som hamnat i denna skuldhärva. Därför är det en lättnad att konstatera
              att utskottet trots allt ställt sig bakom förslaget om höjda grundavdrag.
              Men dessvärre räcker inte detta. I de fall en bidragsskyldig fått
              betydande sänkning av sin inkomst till exempel kommer detta att
              slå hårt i den privata ekonomin. Vi borde i stället vara mer följsamma
              mot den aktuella inkomsten vid beräkning av återbetalningen.
            </seg>
            <seg n="5e3574ea">
              Ett annat exempel som Kristdemokraterna har drivit under flera
              år är reglerna för återbetalningsskyldigheten. Tidigare har ärendet
              gått till kronofogdemyndigheten alltför snabbt. Det har fått till
              följd att man hamnat i en skuldhärva, och ur den har det i stort
              sett varit omöjligt att ta sig. Därför ser vi med viss tillfredsställelse
              att de nya förslagen har höjt gränserna, men återigen anser jag
              att detta inte är tillräckligt.
            </seg>
            <seg n="259136fd">
              Kristdemokraterna anser att tidpunkten för när en fordran avseende
              återbetalningsskyldigheten ska överlämnas till kronofogdemyndigheten
              måste ändras från fem till tolv månader. Samtidigt bör beloppsgränsen
              höjas från 500 kr till förslagsvis en sjundedels prisbasbelopp
              som Kristdemokraterna föreslagit.
            </seg>
            <seg n="a26dc22e">
              Försäkringskassan som handlägger de här frågorna borde tilldelas
              större makt när det gäller hur dessa ärenden förhandlas och arbetas
              fram. De borde också få möjlighet att förhandla gynnsammare avtal
              för de bidragsskyldiga gentemot staten. Det är ingen som vinner
              på att hamna i betalningsregistret och än mindre att drabbas av
              skulder som växer utan reala möjligheter till återbetalning.
            </seg>
            <seg n="dbd52f58">
              Fru talman! Riksförsäkringsverkets rapport Skilda Världar juni
              2004 tar upp exempel på att underhållsskyldiga är en utsatt grupp.
              Trots detta har vår socialdemokratiska regering inte föreslagit
              några förbättringar förrän nu, sent omsider. Vi kristdemokrater
              anser att det finns skäl att skyndsamt göra en översyn och komma
              fram till en ny modell för underhållsstödet.
            </seg>
            <seg n="68240c87">
              När vi nu gör förändringar i systemet borde det inte vara halvhjärtat
              utan det borde vara en genomgripande översyn dessförinnan och
              konkreta förändringar.
            </seg>
            <seg n="1e6e9c8f">
              Återigen vädjar jag kammaren om bifall till reservation 2.
            </seg>
            <seg n="0c70e7ce">
              Liggande förslag gör, enligt propositionen, att 30 % av de bidragsskyldiga
              får ett sänkt återbetalningsbelopp. Det är bra. Men 32 % får behålla
              samma nivå och, vad värre är, hela 38 % drabbas av ett högre återbetalningsbelopp.
              Är det så man hade tänkt sig det hela, skulle jag vilja fråga
              majoriteten i utskottet.
            </seg>
            <seg n="8608bc24">
              Än en gång yrkar jag bifall till alliansens gemensamma reservation
              nr 2 med förslag om att tillsätta en utredning som gör en grundlig
              översyn av hela underhållssystemet.
            </seg>
          </u>
          <note type="speaker" n="e5003e52">
            Anf. 4 ANNIKA QARLSSON (c):
          </note>
          <u who="annika_qarlsson_19f936" xml:id="i-319139f0fef6647a-0" n="fac4ede1">
            <seg n="0f5323a8">
              Fru talman! Det handlar om ett reformerat underhållsstöd. Jag
              utgår ifrån att många i kammaren har fått många telefonsamtal
              om nivåerna på det hela. Det är positivt att det ändå kommer ett
              förslag på den biten.
            </seg>
            <seg n="92151933">
              Vi är inte riktigt nöjda med att man inte har gjort en ordentlig
              översyn av de delar som trots allt fortfarande kan vara problematiska.
              Det gäller återbetalning. Det finns också en del gränsproblematik
              som man skulle behöva se över. Det gäller dem som bor i gränstrakterna
              och pendlar över gränserna mot de andra nordiska länderna.
            </seg>
            <seg n="aa01e975">
              Jag står också bakom reservation 2, som jag yrkar bifall till.
              Men jag står givetvis också bakom de andra reservationerna vi
              har i betänkandet.
            </seg>
            <seg n="c425928b">
              Tanken med ett reformerat underhållsstöd är ju att det ska finnas
              som ett stöd så att man inte av ekonomiska skäl inte ska kunna
              skiljas, om man behöver det. Det handlar också om att värna barnen
              så att de har möjlighet att ha närhet till båda sina föräldrar.
              Det är enormt viktigt att ha med sig de bitarna.
            </seg>
            <seg n="8a10a252">
              Jag vänder mig lite mot att det blir som ett generellt stöd även
              där det inte är av nöden tvunget. Jag har haft andra samtal som
              handlar om kvinnor vars barn huvudsakligen bor hos pappan. Pappan
              har väldigt god inkomst, men mamman har att betala underhållsstödet
              och måste arbeta extra för att få ihop de ekonomiska resurserna.
            </seg>
            <seg n="52ea009c">
              Det gäller att ha en första ingång i det här. Det måste ändå
              vara familjens totala ekonomi som i första hand är ansvarig för
              barnets försörjning. Innan man har tagit till vara det ska inte
              något generellt stöd utgå. Det är inte för att sätta familjen
              i knipa. I de här fallen finns det en ekonomi i grund och botten.
              Det skulle behöva tydliggöras mer.
            </seg>
            <seg n="f89fe51e">
              Det är den delen som vi går in på i reservation 2. Vi kräver
              där att underhållsstödet bör utformas så att det tydligt framgår
              att det i första hand är föräldrarna som har det ekonomiska ansvaret
              för sina barn. Den nuvarande ordningen, som innebär att underhållsstöd
              utbetalas till boföräldern oberoende av hur stora inkomster han
              eller hon har, kan ifrågasättas.
            </seg>
            <seg n="0507f3b1">
              Det tar inte det här förslaget fasta på.
            </seg>
            <seg n="585061f4">
              När det gäller återbetalningsskyldigheten kan det, som Kenneth
              var inne på tidigare, också slå tokigt när den taxerade inkomsten
              är tidigare än den aktuella inkomsten.
            </seg>
            <seg n="1c47e214">
              I den tredje reservationen som vi är med på handlar det om en
              analys av de nordiska systemen för underhållsstödet. I gränstrakterna
              mot Danmark, Norge och Finland ser man att det finns olika system
              i de olika länderna. De kan få ganska märkliga konsekvenser både
              för barnen och för föräldrarna. Det är självklart inget som vi
              själva råder över helt och fullt, men det borde ingå i den översyn
              som jag yrkar på bör göras.
            </seg>
          </u>
          <note type="speaker" n="be238d35">
            Anf. 5 MONA BERGLUND NILSSON (s):
          </note>
          <u who="mona_berglund_nilsson_896f32" xml:id="i-cb9dc2bae56a2833-0" n="5d7c79fa">
            <seg n="ee6b632a">
              Fru talman! En skilsmässa är smärtsam, i synnerhet för barn.
              Barnens tillvaro slås ofta i spillror och deras gränslösa kärlek
              och obrottsliga lojalitet till sina föräldrar sätts på hårda prov.
              Föräldrarna har ett oerhört ansvar för att deras skilsmässa sätter
              så få spår av smärta och sorg hos barnen som möjligt.
            </seg>
            <seg n="3296f79b">
              Barnen har rätt att gå känslomässigt skadeslösa ur sina föräldrars
              skilsmässa. Barnen har också rätt till goda och nära kontakter
              med båda föräldrarna efter en separation. Detta förutsätter att
              föräldrarna tillförsäkras ekonomiska möjligheter att bygga upp
              en ny och trygg tillvaro för barnen.
            </seg>
            <seg n="58b56cff">
              Alltför många barn lever i ekonomiskt utsatta familjer. I augusti
              2004 presenterade en arbetsgrupp inom Regeringskansliet rapporten
              Ekonomiskt utsatta barn . Rapporten visar att barn till ensamstående
              föräldrar och barn till personer som är födda utomlands är överrepresenterade
              i den gruppen. Den allt överskuggande orsaken till ekonomisk utsatthet
              är att föräldrarna saknar arbete. Kampen mot arbetslösheten kommer
              alltid att stå högt på regeringens dagordning. Därutöver görs
              satsningar på barnfamiljer med utsatt ekonomi.
            </seg>
            <seg n="02168e2a">
              Från och med 2006 avsätts 1 miljard kronor för höjt underhållsstöd,
              barntillägg till studerande och förbättring av den del av bostadsbidraget
              som utgör särskilt bidrag till barnfamiljer. Dessutom kommer barnbidraget
              och flerbarnstillägget att höjas med 100 kr 2006. Flerbarnstillägget
              införs också redan från andra barnet.
            </seg>
            <seg n="534397f7">
              Fru talman! Det är alltså med tanke på barnen som vi bör se regeringens
              förslag till ändringar i underhållsstödet som vi i dag ska ta
              ställning till här i kammaren.
            </seg>
            <seg n="74cb8310">
              Regeringen markerar tydligt i propositionen att det i första
              hand är föräldrarna som har det ekonomiska ansvaret för sina barn.
              Det eftersträvansvärda är att föräldrarna löser försörjningen
              av sina barn på egen hand genom att den underhållsskyldiga föräldern
              betalar direkt till barnet. Flertalet föräldrar gör detta, men
              alla kan inte av en rad olika skäl.
            </seg>
            <seg n="06c0c8d6">
              För att minska risken för konflikter mellan föräldrarna om barnets
              försörjning finns underhållssystemet. Utan det skulle många barn
              drabbas mycket hårt.
            </seg>
            <seg n="33ef7802">
              Underhållsstödet höjs nu från 1 173 kr till 1 273 kr. Grundavdraget
              höjs från 72 000 till 100 000 kr. Höjningen är ett sätt att garantera
              att den som betalar underhåll också ska ha en rimligt god ekonomisk
              situation även efter det att underhållet är betalt. Även andra
              tillgångar än inkomst, som exempelvis aktier eller värdepapper,
              beaktas när Försäkringskassan undersöker ett eventuellt anstånd.
            </seg>
            <seg n="0b9af194">
              En annan positiv förändring är ändringen i dagens beräkning då
              umgängesavdraget bestäms så att den faktiska tid som barnet varit
              hos den andra föräldern räknas. Det blir på det viset lättare
              för föräldrarna att göra överenskommelse om umgänget och underhållsstödet
              överensstämmer bättre med föräldrarnas faktiska kostnader.
            </seg>
            <seg n="acad58f3">
              Den bidragsskyldige föräldern ska helt eller delvis återbetala
              utbetalt underhållsstöd. Detta bestäms som en viss procent och
              till grund ligger det årliga taxeringsbeslutet. Om inkomsterna
              minskar mer påtagligt, till exempel på grund av sjukdom eller
              arbetslöshet, kan det medföra svårigheter för den bidragsskyldige
              att fullgöra återbetalningen. Regeringen har nu uppmärksammat
              detta och gett Försäkringskassan i uppdrag att se över de nuvarande
              reglerna och återkomma med inkomstberäkningar och eventuella lagändringsförslag.
              Redovisningen ska överlämnas den 1 juni 2006.
            </seg>
            <seg n="d41e8591">
              Fru talman! I reservationen från den borgerliga alliansen föreslås
              att underhållsstödet bör utformas så att det framgår klarare att
              det är föräldrarna som har det ekonomiska ansvaret, och man begär
              därför en ny utredning. Utskottsmajoriteten välkomnar den översyn
              som pågår av socialförsäkringslagstiftningen. Men som jag redan
              sagt i mitt anförande tycker jag att regeringen har klart och
              tydligt markerat detta i propositionen.
            </seg>
          </u>
          <note n="fd3b51ef">
            Med detta, fru talman, yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker" n="e411ecc5">
            Anf. 6 KENNETH LANTZ (kd) replik:
          </note>
          <u who="kenneth_lantz_f46382" xml:id="i-08afd15ef67362f7-1" n="6d96565c">
            <seg n="8713d15e">
              Fru talman! Det var med viss tillfredsställelse som jag inledningsvis
              noterade att man enligt Mona Berglund Nilsson skulle beakta de
              enskilda människornas ekonomiska situation. Jag har en erfarenhet
              från arbete i Försäkringskassan nere i Skåne. Jag förmodar att
              det är lika på de flesta platser i vårt land.
            </seg>
            <seg n="89ebf6c4">
              Det är de facto väldigt många enskilda människor som drabbas
              av att ärendena lämnas alltför snabbt till kronofogdemyndigheten.
              Det gör att det dels blir en markering i betalningsregistret,
              dels blir en skuldbörda som växer hela tiden.
            </seg>
            <seg n="04a8bca8">
              Det förvånar mig när Mona säger att det är en utredning på gång
              men att ni känner till frågorna. Varför har man då inte redan
              vidtagit några åtgärder för komma till rätta med detta? Man har
              öppnat för det, men det är långt ifrån tillfredsställande.
            </seg>
            <seg n="1980642d">
              Det skulle jag vilja få ett rimligt svar på här och nu.
            </seg>
          </u>
          <note type="speaker" n="9edee7ae">
            Anf. 7 MONA BERGLUND NILSSON (s) replik:
          </note>
          <u who="mona_berglund_nilsson_896f32" xml:id="i-cb9dc2bae56a2833-1" n="5d7c79fa">
            <seg n="eefffd26">
              Fru talman! Kenneth Lantz ställer egentligen en bra fråga. Det
              är någonting som har varit aktuellt ganska länge. Men man har
              inte uppmärksammat det på det vis som regeringen nu har gjort.
            </seg>
            <seg n="8c8daad7">
              Varför man inte har gjort det är därför att situationen för många
              människor ändrar sig väldigt snabbt i dag genom arbetslöshet och
              framför allt, som även Kenneth Lantz vet, genom sjukdom.
            </seg>
            <seg n="43b73c71">
              Försäkringskassan har talat om att det ser ut på olika sätt ute
              i landet. Därför har regeringen tillsatt denna utredning.
            </seg>
          </u>
          <note type="speaker" n="6d033d31">
            Anf. 8 KENNETH LANTZ (kd) replik:
          </note>
          <u who="kenneth_lantz_f46382" xml:id="i-08afd15ef67362f7-2" n="6d96565c">
            <seg n="ea4737cf">
              Fru talman! Jag nöjer mig tyvärr inte med det svaret. Vi vet
              om detta sedan ett antal år tillbaka. Det borde inte komma ad
              hoc för regeringen att det förs fram av Försäkringskassan just
              nu. Man hade haft möjligt att rätta till det i den nu liggande
              propositionen.
            </seg>
            <seg n="5c1491af">
              Den kritik vi framför är inte enskild för kritdemokrater eller
              för den borgerliga alliansen. Den förs fram från en ganska så
              enad försäkringskassa, som faktiskt är enad i dag, över hela vårt
              land där man tycker så här.
            </seg>
            <seg n="3164f7b2">
              Den kontakten borde finnas mellan regeringen och Försäkringskassan.
              Man borde ha kunnat komma till rätta med att människor hamnar
              i en skuldhärva gentemot kronofogdemyndigheten. Den är inte enkel
              att komma ur. Det vill jag uppmärksamma Mona Berglund Nilsson
              på.
            </seg>
            <seg n="6a8f2b3d">
              En annan fråga som jag också skulle vilja ta upp är det sista
              jag sade i mitt anförande. Det är 38 % som drabbas av ett högre
              återbetalningsbelopp mot vad de hade innan propositionen kom.
              Är det tillfredsställande, Mona Berglund Nilsson?
            </seg>
          </u>
          <note type="speaker" n="08890023">
            Anf. 9 MONA BERGLUND NILSSON (s) replik:
          </note>
          <u who="mona_berglund_nilsson_896f32" xml:id="i-cb9dc2bae56a2833-2" n="5d7c79fa">
            <seg n="f2336d1e">
              Fru talman! Jag förstår inte riktigt var Kenneth Lantz har fått
              de 38 % ifrån. Det är klart att det inte är tillfredsställande.
              Men det är precis samma sak som jag svarade på den andra frågan.
            </seg>
            <seg n="c1dd9589">
              Situationen har ändrat sig och ändrar sig ganska snabbt i dag
              för människor. Därför ser det ut som det kan göra i dag. Jag håller
              fullständigt med om att det inte är tillfredsställande.
            </seg>
            <seg n="6d91da22">
              Därför tycker jag att det är positivt med den utredning som nu
              är på gång.
            </seg>
          </u>
          <note type="speaker" n="288240c9">
            Anf. 10 BO KÖNBERG (fp) replik:
          </note>
          <u who="bo_konberg_956905" xml:id="i-4c4c14f4935913d5-1" n="8837b986">
            <seg n="a54ff399">
              Fru talman! Vi har från de borgerliga partiernas sida framfört
              att vi tycker att man bör se till att systemet utformas så att
              man understryker att det är föräldrarna som har ett gemensamt
              ansvar både när de lever ihop och när de inte lever ihop.
            </seg>
            <seg n="34043d3c">
              Om jag förstod Mona Berglund Nilsson rätt hänvisade hon till
              att det har understrukits i propositionen från regeringens sida.
              Men dilemmat är väl att det inte dras några konsekvenser av det,
              såvitt jag förstår.
            </seg>
            <seg n="0f657954">
              Den utredning som arbetade något år och som departementet har
              berett i två års tid har förslag som handlar om just detta. Min
              första fråga är varför det inte ska blir några konsekvenser av
              det synsättet utan bara allmänna uttalanden.
            </seg>
            <seg n="381f9f41">
              Jag kan stryka under den frågan med ett konkret exempel som jag
              nämnde i mitt inledningsanförande. Hur kan det komma sig att man
              vid växelvis boende går över från det som har gällt tidigare när
              föräldrarna bodde ihop, nämligen att de svarar för barnens ekonomi
              efter förmåga, till en situation där det ska vara fifty-fifty
              ?
            </seg>
          </u>
          <note type="speaker" n="661b2626">
            Anf. 11 MONA BERGLUND NILSSON (s) replik:
          </note>
          <u who="mona_berglund_nilsson_896f32" xml:id="i-cb9dc2bae56a2833-3" n="5d7c79fa">
            <seg n="5bd54c75">
              Fru talman! Den sista frågan vill jag svara på först. Såvitt
              jag vet var Bo Könberg med och beslutade om att vi skulle underlätta
              för de föräldrar vid växelvis boende som ville ha hälften-hälften
              av sina barn på det viset att de skulle betala bara hälften-hälften.
            </seg>
            <seg n="e2afefcb">
              Nu minns jag inte exakt vilket år vi fattade det beslutet i riksdagen,
              men det är i varje fall inte så väldigt länge sedan. Den frågan
              är nog utagerad. Jag förstår att det fungerar alldeles ypperligt
              för dem som har växelvis boende i dag.
            </seg>
          </u>
          <note n="789332c3">
            Vad var den andra frågan?
          </note>
          <note type="speaker" n="97fe86d0">
            (BO KÖNBERG (fp):
          </note>
          <u who="bo_konberg_956905" xml:id="i-4c4c14f4935913d5-2" n="8837b986">
            <seg n="86dcf5ab">
              Fru talman! Den gällde närmast varför det inte blev några konkreta
              resultat av att man instämde i principen om att föräldrarna har
              ett gemensamt ansvar.)
            </seg>
            <seg n="cbb69923">
              Fru talman! Bo Könberg har propositionen framför sig. Vi vet
              att vi har haft många propositioner om underhållsstödet. Det är
              en mycket svår reform som det inte är så enkelt att komma fram
              till på rätt sätt.
            </seg>
            <seg n="96d68f51">
              Jag vill återigen säga att jag hoppas mycket på den utredning
              som nu pågår. Där ska man se över hela socialförsäkringslagstiftningen.
              I den måste även underhållsstödet ligga.
            </seg>
          </u>
          <note type="speaker" n="2cf6e3df">
            Anf. 12 BO KÖNBERG (fp) replik:
          </note>
          <u who="bo_konberg_956905" xml:id="i-4c4c14f4935913d5-3" n="8837b986">
            <seg n="3c823625">
              Fru talman! Mona Berglund Nilsson och jag är överens om att det
              är ett svårt område. Det finns fler målkonflikter än på många
              andra områden som vi sysslar med i vårt utskott. Det är alldeles
              klart.
            </seg>
            <seg n="65de213a">
              Dock tycker jag att lite drygt en tioårsperiod borde ha kunnat
              räcka till en något mer imponerande genomgång än förslag om att
              höja en nivå som har legat still i tio år med en hundralapp och
              några mindre förslag i övrigt. Fortsätter regeringen att arbeta
              i den takten lär det inte bli något resultat av det senaste heller,
              kan man väl möjligen tro.
            </seg>
            <seg n="4a8ecdfa">
              Så till frågan om det växelvisa boendet. Vi kanske talar lite
              grann förbi varandra. Jag tycker att det är bra att det finns
              möjligheter till gemensam vårdnad och att det är bra att det finns
              möjlighet till växelvis boende när föräldrarna kan komma överens
              om detta. Den fråga jag ställde gällde de ekonomiska konsekvenserna
              av det hela.
            </seg>
            <seg n="ef394d49">
              Är det rimligt att det gemensamma ansvar som fanns innan, och
              som väl i normalfallet har inneburit att pappan har stått för
              en större del av barnens utgifter, ändras över en natt när man
              beviljar växelvis boende så att föräldrarna i stället ska stå
              för fifty-fifty?
            </seg>
            <seg n="9f3f4faa">
              Jag har ställt den frågan i många olika sammanhang men aldrig
              fått något svar från någon av dem som sysslar med det hela. Jag
              har en känsla av att det bara har blivit så. Eller så är det ett
              utflöde av att man inte har följt föräldrabalken i botten utan
              att lagen om underhållsstöd kommer på tvärs.
            </seg>
          </u>
          <note type="speaker" n="9c4f035c">
            Anf. 13 MONA BERGLUND NILSSON (s) replik:
          </note>
          <u who="mona_berglund_nilsson_896f32" xml:id="i-cb9dc2bae56a2833-4" n="5d7c79fa">
            <seg n="6c3cb9bc">
              Fru talman! Det måste dock ändå vara så, Bo Könberg, att det
              bästa är om barn om föräldrar kan bo ihop. När den ekonomiska
              biten kommer in, som i detta med växelvis boende, är det självklart
              att någon måste betala till den andre.
            </seg>
            <seg n="f5328544">
              Jag tycker först och främst att systemet med växelvis boende
              har visat sig vara alldeles ypperligt. Både föräldrar och framför
              allt barnen mår bra av det. Att man har gjort denna delning tycker
              jag inte är något negativt.
            </seg>
          </u>
          <note type="speaker" n="50222c5b">
            Anf. 14 ULLA HOFFMANN (v):
          </note>
          <u who="ulla_hoffmann_7f5515" xml:id="i-5aba8eab03f7afe3-0" n="8222b739">
            <seg n="b51fe166">
              Fru talman! Underhållsstödet är en av de viktigaste reformerna
              i arbetet för att uppnå ett jämställt samhälle. Det innebär att
              samhället bidrar till att göra det möjligt för en ensamstående
              kvinna att försörja sina barn när hon väl beslutar sig för att
              lämna en relation eller där det är mannen som beslutar sig för
              att gå.
            </seg>
            <seg n="5940102b">
              Det faktum att det var omöjligt för många kvinnor att försörja
              sina barn när kvinnan eller mannen valde att bryta förhållandet
              innebar ofta att kvinnor tvingades stanna kvar i ohållbara relationer.
              Att samhället då förskotterar ett stöd för barnets försörjning
              och också hjälper till att driva in det är en lättnad för många,
              både kvinnor och män, eftersom ekonomin då inte behöver bli den
              största orsaken till gräl.
            </seg>
            <seg n="14c35eb7">
              Underhållsstödet har egentligen tre parter. Det är mamman, för
              de flesta är mammor, som får ett ekonomiskt stöd. Det är staten,
              som förskotterar och förmedlar detta stöd. Det är pappan, för
              det är oftast papporna, som ska betala det som staten har lagt
              ut för det gemensamma barnet.
            </seg>
            <seg n="8c7fdf5e">
              Bidragsförskottet, som det kallades tidigare, har varit indexerat
              med konsumentprisindex, vilket inneburit att boföräldrarna alltid
              fått kompensation för höjningarna av till exempel matkostnader.
              Men 1994 beslutade riksdagen att ta bort denna indexering och
              lägga fast underhållsstödet till 1 173 kr. Meningen var att regeringen
              själv skulle besluta om höjningar av bidragsförskottet.
            </seg>
            <seg n="5f6be83c">
              Sedan dess har barnen inte fått någon kompensation för de ökade
              matkostnaderna. På tio år har denna grupp inte ansetts behöva
              kompensation för sina ökade utgifter. Det är förstås en bidragande
              orsak till att många barn i dag blivit fattigare. Det känns därför
              bra att kunna säga att stödet nu kommer att höjas med 100 kr i
              månaden.
            </seg>
            <seg n="327080a5">
              Det hade förstås känts ännu bättre att kunna säga att vi dels
              höjer nivån till vad den skulle ha varit om stödet fortsatt vara
              indexerat och därefter sagt att vi ska indexera det. Men det hade
              vi inte pengar till inom ramen för den barnmiljard som avsattes
              i budgeten. Men Vänsterpartiet kommer att fortsätta driva en indexering
              av underhållsstödet.
            </seg>
            <seg n="3bc56027">
              I det här sammanhanget ska nämnas att det finns en grupp barn
              som inte kommer att kunna tillgodoräkna sig höjningen med 100
              kr. Det är de barn vars förälder får ekonomiskt bistånd från socialtjänsten.
              En höjning av underhållsstödet eller för den delen barnbidraget
              innebär att det ekonomiska biståndet sänks i motsvarande utsträckning.
              En marginaleffekt, skulle jag vilja säga, av det allra sämsta
              slaget.
            </seg>
            <seg n="13f20598">
              Det sitter nu en arbetsgrupp som ska klura ut hur man ska kunna
              lösa det här. Tyvärr verkar det finnas en tröghet i det arbetet.
              Jag vill därför vädja till Mona Berglund Nilsson och Mona Jönsson,
              vi som samarbetar, att hjälpa mig att driva på arbetet så att
              alla barn i framtiden ska kunna få tillgodoräkna sig eventuella
              förbättringar av underhållsstöd och barnbidrag.
            </seg>
            <seg n="1ca02888">
              Orsaken till att staten förskotterar underhållsstödet är bland
              annat att boföräldern ska kunna planera sin oftast knappa ekonomi
              genom att veta att det varje månad vid ett visst datum kommer
              in pengar. Många av boföräldrarna som är ensamstående mammor har
              en mycket knapp ekonomi. Vi vet ju att det inte har hänt någonting.
              Ensamstående mammor fick en försämrad ekonomi i början av 90-talet
              och sedan dess har deras ekonomi inte återhämtat sig.
            </seg>
            <seg n="4e145bf4">
              En annan orsak till förskottet är att varje barn ska få just
              den summa som staten i det här fallet anser att varje barn behöver
              för sin försörjning. Barnet ska inte vara beroende av umgängesförälderns
              ekonomi. Det finns de som anser att underhållsstödet ska vara
              beroende av boförälderns ekonomi. Det anser inte jag. Varje barn
              är värt lika mycket. Av samma anledning anser inte Vänsterpartiet
              att barnbidraget ska behovsprövas. Ett sätt att lösa problemet
              att rika kan spara underhållsstöd och barnbidrag är förstås att
              införa en mer progressiv skatteskala.
            </seg>
            <seg n="f50d73c6">
              Samhället, som den part som ligger ute med pengarna, insåg för
              några år sedan det var då vi gjorde om systemet första gången
              att man endast fick tillbaka ca 25 % av det som samhället förskotterade.
              Det kan tolkas som att umgängesföräldrarna inte ansåg att det
              var en prioriterad fråga att bidra till sina barns försörjning.
              Det kan också tolkas som att systemet faktiskt inte fungerar som
              avsett. Meningen var att de umgängesföräldrar som har råd ska
              betala fullt ut för sina barn och att de pappor som har låga inkomster
              ska betala tillbaka en mindre del, framför allt för att man också
              ska kunna umgås med sina barn.
            </seg>
            <seg n="6a97dc97">
              Sedan underhållsstödet gjordes om för snart tio år sedan har
              flera brister visat sig. Några av dem har Vänsterpartiet påpekat
              under flera år, framför allt när det gäller pappor med låg inkomst.
              För de pappor som blivit arbetslösa måste det vara möjligt att
              få återbetalningsskyldigheten baserad på aktuell inkomst. Så beslutade
              också riksdagen för några år sedan. Dåvarande socialförsäkringsminister
              lovade i talarstolen att ett sådant system också skulle införas.
            </seg>
            <seg n="17db5b72">
              Trots flera påpekanden från riksdagen har det dock inte införts.
              Men nu kommer de tre samarbetspartierna att ge ett uppdrag till
              Försäkringskassan att dels kartlägga, dels komma med ett förslag
              på hur ett sådant system bäst ska kunna genomföras.
            </seg>
            <seg n="49d7615a">
              Vänsterpartiet har också länge drivit att när Försäkringskassan
              beräknar umgängesbidraget ska ett dygn vara ett dygn, det vill
              säga om pappan hämtar barnet kl. 17 en fredag och lämnar det söndag
              kl. 17 ska det räknas som två dygn och inte som ett dygn. Det
              förslag som samarbetspartierna nu har lagt fram innebär en sådan
              förändring.
            </seg>
            <seg n="9fbe6dce">
              Fru talman! Förslaget om ett reformerat underhållsstöd, som riksdagen
              nu ska ta ställning till, innebär en hel del förbättringar för
              de barn vars föräldrar gått skilda vägar. Genom att grundavdraget
              höjs kommer pappor med låga inkomster att få bättre ekonomiska
              möjligheter att satsa på umgänget med sina barn, något som också
              det förändrade umgängesavdraget kommer att leda till. Genom att
              underhållsstödet höjs med 100 kr kommer de flesta barn till ensamstående
              mammor att få det något bättre, men inte så bra som det hade varit
              med ett indexerat underhållsstöd.
            </seg>
            <seg n="6b982c1d">
              Vänsterpartiet anser att nästa förbättring som ska göras måste
              vara att på ett eller annat sätt höja nivån på underhållsstödet.
            </seg>
            <seg n="ead81923">
              Fru talman! Det förslag som de tre samarbetspartierna i dag lägger
              fram kommer helt klart att innebära förbättringar för en hel del
              människor. Att avslå propositionen skulle inte leda till några
              som helst förbättringar.
            </seg>
            <seg n="292bb8bf">
              Vänsterpartiet står bakom förslaget i socialförsäkringsutskottets
              betänkande om ett reformerat underhållsstöd.
            </seg>
          </u>
          <note type="speaker" n="de33f455">
            Anf. 15 BO KÖNBERG (fp) replik:
          </note>
          <u who="bo_konberg_956905" xml:id="i-4c4c14f4935913d5-4" n="8837b986">
            <seg n="a81d83bc">
              Fru talman! Till det sista först. Det är förstås ett ständigt
              problem för oppositionspartier hur man ska hantera en regering
              eller samarbetspartier som är utomordentligt långsamma. Ska vi
              gång på gång skjuta framåt i tiden våra önskemål om reformer?
            </seg>
            <seg n="2d3cc58b">
              Det är på det viset, som jag försökte visa i mitt inledningsanförande,
              att det på tio års tid inte har gjorts något ordentligt ställningstagande
              från regeringens sida eller från de tre samverkande partiernas
              sida till den grundläggande konflikt som finns i svensk lagstiftning
              mellan å ena sidan föräldrabalkens regler och å andra sidan lagen
              om underhållsstöd. Den allra senaste utredningen, som bär samma
              namn som dagens betänkande, gör också samma analys som jag och
              Folkpartiet liksom de övriga samverkande partierna. Det är motivet
              till att vi har föreslagit avslag.
            </seg>
            <seg n="7bb9d19d">
              Vi får väl se till hösten hur vi gör i vårt budgetförslag, beroende
              på om det går så illa som det verkar, det vill säga att vi inte
              får någon ny reform.
            </seg>
            <seg n="0d010932">
              Jag skulle gärna vilja höra Ulla Hoffmanns förklaring till varför
              hon anser om hon nu gör det det som så naturligt att det är föräldrabalken
              som gäller och föräldrarnas ansvar när föräldrarna bor ihop medan
              den inte ska gälla om de bor isär.
            </seg>
          </u>
          <note type="speaker" n="f4d50723">
            Anf. 16 ULLA HOFFMANN (v) replik:
          </note>
          <u who="ulla_hoffmann_7f5515" xml:id="i-7ba9e36679138e70-0" n="8222b739" next="i-97c276f650cb0330-0">
            <seg n="e18b0dfd">
              Fru talman! Låt mig först säga att det inte kan vara okänt för
              Bo Könberg att det sitter en vårdnadsutredning som ska lägga fram
              sitt förslag den 31 maj. Vi kan väl besinna oss lite grann och
              vänta tills den har kommit och sedan ta en diskussion om föräldrabalken
              kontra underhållsstödet. Det finns till exempel årsregler. Man
              har alltså en skyldighet att försörja sina barn tills de är 21
              år enligt föräldrabalken, och underhållsstödet utgår tills de
              är 20 år. Vi måste förstås försöka hitta någon form av lösning
              när det gäller det.
            </seg>
            <seg n="7a0ebd85">
              Om jag förstod Bo Könberg rätt ville han veta vad som diskuteras
              när det gäller växelvis boende.
            </seg>
          </u>
          <note n="67f32678">
            (BO KÖNBERG (fp): Nej.)
          </note>
          <u who="ulla_hoffmann_7f5515" xml:id="i-97c276f650cb0330-0" n="8222b739" prev="i-7ba9e36679138e70-0">
            <seg n="e5cd232b">
              Jag kan ju inte svara på en fråga som jag inte vet vad den handlade
              om. Men jag vet att Bo Könberg tidigare, i replikskiftet med Mona
              Berglund Nilsson, var inne på växelvis boende. Då vill jag säga
              att min uppfattning är att det vi kan göra med ett sådant stöd
              som underhållsstödet är att visa på en politisk vilja. Vi tycker
              att det är bra att båda föräldrarna tar hand om sina barn och
              att man försöker ha växelvis boende. Alternativet är ju att barnen
              bor mest hos mamman, eller för den delen pappan, men att de bor
              mest hos en förälder och att det utgår ett underhållsstöd. Vi
              har sagt att vi tycker att vi ska stödja och uppmuntra de föräldrar
              som väljer att ha ett växelvis boende.
            </seg>
            <seg n="52e6084d">
              Det var nog inte svar på frågan, utan nästa fråga kommer väl
              nu, kan jag tänka.
            </seg>
          </u>
          <note type="speaker" n="2c8f05ef">
            Anf. 17 BO KÖNBERG (fp) replik:
          </note>
          <u who="bo_konberg_956905" xml:id="i-4c4c14f4935913d5-5" n="8837b986">
            <seg n="9b35ca53">
              Fru talman! Nu när jag har ordet ska jag utveckla den frågan.
            </seg>
            <seg n="5922f814">
              Den principiella frågan, som är viktigare än alla detaljer i
              det här sammanhanget, är: Ska vi ha olika regler för föräldrarnas
              ekonomiska skyldighet mot sina barn beroende på om föräldrarna
              bor isär eller om de inte bor isär?
            </seg>
            <seg n="0735e4ed">
              Ulla Hoffmann och alla andra som har studerat frågan har insett
              att det är ett problem i nästan alla länder att ensamstående föräldrar
              har en sämre ekonomi. Det måste förstås vägas in. Men i grundfrågan,
              vem det är som är ansvarig eller inte, undrade jag i den fråga
              jag ställde i mitt förra inlägg. Varför tycker Ulla Hoffmann att
              föräldrabalken är bra när man bor ihop, om man nu gör det, och
              varför det är bättre med lagen om underhållsstöd när man har flyttat
              isär?
            </seg>
            <seg n="dc6878ae">
              I frågan om växelvis boende har jag kanske inte uttryckt mig
              tillräckligt klart. Såvitt jag förstår innebär bestämmelsen att
              om det är växelvis boende ska ingen förälder behöva betala underhållsbidrag
              till den andre. Det innebär i normalfallet att man förskjuter
              ansvaret för barnen från den mer välbeställda föräldern till den
              mindre välbeställda föräldern eller samhället. Eller för att göra
              det riktigt tydligt och klart, hoppas jag: Om det är så att en
              förälder, ofta en man, en far, har hög inkomst och står för en
              större del av barnens kostnad när man bor isär, varför ska det
              vara fifyt-fifty dagen därpå bara för att man kallar det växelvis
              boende?
            </seg>
          </u>
          <note type="speaker" n="592a97c4">
            Anf. 18 ULLA HOFFMANN (v) replik:
          </note>
          <u who="ulla_hoffmann_7f5515" xml:id="i-5aba8eab03f7afe3-1" n="8222b739">
            <seg n="119de552">
              Fru talman! Jag ska börja med att be att få fyra minuters talartid,
              så att jag kan svara.
            </seg>
            <seg n="11954b22">
              Låt mig säga hur det har fungerat för mig. Under tiden som jag
              levde ihop med mina barns fäder har jag faktiskt inte haft någon
              anledning att fundera över föräldrabalken över huvud taget. Det
              var först när vi skilde oss som jag fick en anledning att fundera
              över min ekonomiska situation. Då var det faktiskt så att bidragsförskottet
              gjorde det möjligt för mig att inte behöva stanna kvar i en relation
              som inte var så bra.
            </seg>
            <seg n="c6a429e9">
              Föräldrabalken fungerar på ett sätt. Jag tror att det är viktigt
              att vi ser till att vi har regler som gäller. Det är till exempel
              viktigt att de här åldersreglerna stämmer överens så mycket som
              möjligt. Men jag tror att det är väldigt viktigt att vi ser att
              det här är två helt olika saker. Underhållsstödet har kommit till
              av en helt annan anledning än föräldrabalken. Underhållsstödet,
              det är det som är det viktiga, är ju samhällets reaktion på en
              situation där vi kan se att vi som politiker kan göra något. Vi
              kan gå in och stödja en förälder så att hon eller han kan ha en
              ekonomisk möjlighet att lämna ett förhållande.
            </seg>
            <seg n="a791c953">
              Sedan har vi detta med växelvis boende, att någon har högre inkomst
              när man bor tillsammans och så vidare. Det är samma sak med det
              växelvisa boendet. Det är en politisk åtgärd. Vi vill åstadkomma
              något, och jag menar att vi gör det genom det här förslaget såsom
              det ser ut. I vilket fall som helst åstadkommer vi mer genom att
              lägga fram ett förslag som innehåller konkreta åtgärder än genom
              att inte lägga fram något förslag alls eller att yrka avslag på
              en proposition.
            </seg>
          </u>
          <note type="speaker" n="f7269e50">
            Anf. 19 MONA JÖNSSON (mp):
          </note>
          <u who="mona_jonsson_19b8be" xml:id="i-4e68f4d8a507dcdc-0" n="8e9606c5">
            <seg n="15334632">
              Fru talman! Det är båda föräldrarna som har försörjningsansvar
              för sina barn. De allra flesta har också möjlighet att ta det
              ansvaret, och de tar det. Underhållsstödet ger en ekonomisk möjlighet
              för föräldrar att klara av sitt försörjningsansvar även vid en
              separation. Ingen ska behöva vara kvar i en dålig relation av
              ekonomiska anledningar. Därför är det viktigt att underhållsstödet
              finns. Det är viktigt att föräldrarnas ekonomi inte ställs mot
              varandra utan behandlas självständigt.
            </seg>
            <seg n="11f25a6a">
              Den höjning som vi nu föreslår tillsammans med Socialdemokraterna
              och Vänsterpartiet grundar sig på den så kallade barnmiljarden,
              som vi förhandlade fram i budgetarbetet. Förutom underhållsstödet
              ingår förändringar i bostadsbidraget samt införande av en barndel
              i studiemedelssystemet. Den del av miljarden som var avsedd till
              förändringar i underhållsstödet har använts så att de med den
              lägsta inkomsten gynnas. Ingen som får underhållsstöd förlorar,
              och de med högre inkomster kommer att få betala något mer.
            </seg>
            <seg n="76be24dc">
              Höjningen av underhållsstödet med 100 kr per månad gör att underhållsstödet
              kommer att bli 1 273 kr per månad eller 15 276 per år. Det är
              en höjning med 1 200 kr. Vid växelvis boende innebär höjningen
              att underhållsstödet högst kan bli 636 kr per månad för var och
              en av föräldrarna. Om vi hade haft mer resurser till vårt förfogande
              hade vi velat höja den summan något. Dessutom hade vi gärna också
              sett en indexering av underhållsstödet. Förra höjningen av underhållsstödet
              var 1994, och det tycker vi är alltför många år sedan.
            </seg>
            <seg n="0bfb491c">
              Grundavdraget för den bidragsskyldige höjs från 72 000 till 100
              000 per år. Det är en viktig förändring som kommer att ge fler
              bidragsskyldiga en lättnad i deras ekonomi. Förhoppningsvis kommer
              det också barnen till del, då det innebär en ekonomisk lättnad
              för många bidragsskyldiga med svag ekonomi.
            </seg>
            <seg n="dc0aa7ca">
              Tydligare regler för umgängesrättsavdrag införs också. Det gäller
              ändrade regler för dygnsberäkning av umgängesrättsavdrag och motsvarande
              ändring i föräldrabalken. För att göra avdragsrätten något mer
              rättvis utan att samtidigt riskera att skapa onödiga konflikter
              mellan föräldrarna om tidpunkten för hämtning och lämning av barnet
              föreslås att rätten till umgängesavdrag vidgas så att återlämnandedygnet
              räknas som ett dygn.
            </seg>
            <seg n="718d8e34">
              Fru talman! Betänkandet grundar sig i ett samarbete i budgeten
              mellan Miljöpartiet, Socialdemokraterna och Vänsterpartiet. Därför
              yrkar jag bifall till förslaget.
            </seg>
          </u>
          <note type="speaker" n="c4da3149">
            Anf. 20 ANNA LILLIEHÖÖK (m) replik:
          </note>
          <u who="anna_lilliehook_63216f" xml:id="i-f7131a872303fdd5-0" n="822b1f2a">
            <seg n="810bb1d1">
              Fru talman! Jag vill ställa en fråga till Mona Jönsson som har
              varit uppe i replikerna tidigare. Det gäller hur man ser på föräldrarnas
              gemensamma ekonomi för att ta det gemensamma ansvaret för barnens
              försörjning. Bo Könberg var tidigare inne på att när man lever
              ihop blir det ganska naturligt. Om jag har tio gånger så hög inkomst
              som min man är det sannolikt så att jag tar 90 % av det ekonomiska
              ansvaret och han 10 % nu har jag säkert räknat fel, men något
              i den stilen. Men när man flyttar isär vid växelvis boende är
              det plötsligt fifty-fifty. Det andra fallet är att vi inte har
              växelvis boende. Barnet bor kvar hos mig. Han är då plötsligt
              underhållsskyldig enligt lagen om underhållsstöd. Enligt föräldrabalken
              behöver han väl inte bidra med mer än en tiondel.
            </seg>
            <seg n="2bf91e00">
              Det är en stor komplikation med lagen om underhållsstöd att det
              i det fallet är så att jag som boförälder som tjänar tio gånger
              mer fortfarande ska få ut de här pengarna. Min man, som har ytterligt
              små inkomster, kommer att bygga upp en skuld och får alltså plötsligt
              ett försörjningsansvar vars belopp vi bestämmer i beslutet i dag.
              Hur ser Mona Jönsson på detta?
            </seg>
          </u>
          <note type="speaker" n="fd5b7a93">
            Anf. 21 MONA JÖNSSON (mp) replik:
          </note>
          <u who="mona_jonsson_19b8be" xml:id="i-4e68f4d8a507dcdc-1" n="8e9606c5">
            <seg n="e00865dd">
              Fru talman! Jag anser faktiskt att grunden ligger i att föräldrar
              inte kommer överens. Jag tror också att Anna Lilliehöök tycker
              att det vore bäst om föräldrarna kom överens. Det är just den
              delen som Vårdnadsutredningen håller på och tittar på. Man kommer
              att lämna förslag i månadsskiftet. Om jag har förstått det rätt
              kommer denna utredning bland annat att föreslå att föräldrar ska
              få hjälp att komma överens så att det aldrig ska behöva bli tvister.
              Barnet kommer ju också att bli drabbat om det blir tvister.
            </seg>
          </u>
          <note type="speaker" n="e85f0ad4">
            Anf. 22 ANNA LILLIEHÖÖK (m) replik:
          </note>
          <u who="anna_lilliehook_63216f" xml:id="i-f7131a872303fdd5-1" n="822b1f2a">
            <seg n="a874326f">
              Fru talman! Det är glädjande att vi ser till att vi åtminstone
              inte hindrar att man kommer överens med det beslut som vi fattar
              här i dag. Flera har tagit upp att det naturligtvis är väldigt
              viktigt att de understödsformer vi har tar sikte på att föräldrarna
              ska ta det gemensamma ekonomiska ansvaret och att de i allra möjligaste
              mån ska komma överens och lösa så många konflikter som möjligt.
              Det är alldeles klart att det är bra.
            </seg>
            <seg n="d89e446f">
              Men den fråga som jag ställde gällde ju de beslut och det underhållsstöd
              som vi talar om här och nu de facto det fall som jag beskrev.
              Det var att min man tjänar en tiondel så mycket som jag, vilket
              han periodvis faktiskt har gjort. Det beslut som vi i dag fattar
              innebär att han skulle betala underhållsstöd, bli skyldig att
              betala underhållsstöd. Så skulle det bli enligt det beslut som
              vi fattar här i dag trots att jag tjänar så oändligt mycket mer
              pengar.
            </seg>
            <seg n="121b3c89">
              Det är där en kärnfråga finns. Ska vi se till hela ekonomin hos
              båda föräldrarna? Då är min utgångspunkt att föräldrabalkens regler
              är ganska rimliga. I vårt fall är alltså tio till ett en rimlig
              fördelning. Det är den frågan, frågan som handlar om prövningen
              av boförälderns inkomst, som det gäller.
            </seg>
            <seg n="98e36ba8">
              Fru talman! Jag vill återigen fråga om Mona Jönsson möjligen
              tycker att detta är ett problem.
            </seg>
          </u>
          <note type="speaker" n="6a4a12d5">
            Anf. 23 MONA JÖNSSON (mp) replik:
          </note>
          <u who="mona_jonsson_19b8be" xml:id="i-4e68f4d8a507dcdc-2" n="8e9606c5">
            <seg n="c8403bf3">
              Fru talman! Jag vidhåller att föräldrar i största möjliga mån
              ska komma överens. Under den fråga som jag fick av Anna Lilliehöök
              tror jag det döljer sig att staten inte ska betala ut så mycket
              pengar. Och om föräldrar kommer överens kommer det också att bli
              så att staten betalar ut mindre.
            </seg>
            <seg n="d7f6207b">
              Jag tycker inte att vi ska ha den prövning som ni moderater vill
              ha. Vi har ju tidigare haft ett komma-med-mössan-i-hand-och-tigga-system.
              Det här är ett mera generellt stödbidrag, så jag tycker att vi
              ska ha kvar det system som vi nu har.
            </seg>
          </u>
          <note n="84431b5b">
            Överläggningen var härmed avslutad.
          </note>
          <note n="80ecc21f">
            7 § Försäkringsförmedling
          </note>
          <note n="dc36d19e">
            Föredrogs
          </note>
          <note n="b58d6ccc">
            Tredje vice talmannen konstaterade att ingen talare var anmäld.
          </note>
          <note n="89bafd83">
            8 § Redovisning av insatser för barn och unga i statsbudgeten
          </note>
          <note n="dc36d19e">
            Föredrogs
          </note>
          <note type="speaker" n="de9de343">
            Anf. 24 HANS HOFF (s):
          </note>
          <u who="hans_hoff_93f582" xml:id="i-f73718923061107d-0" n="0f16fafe">
            <seg n="928d7523">
              Fru talman! I regeringens skrivelse om insatser för barn och
              unga lämnar regeringen en samlad översikt över de insatser som
              görs inom olika politikområden. Skrivelsen ska anses som ett steg
              i arbetet med att göra barnperspektivet tydligare i budgeten.
            </seg>
            <seg n="61e1bcb3">
              Finansutskottet har vid flera tillfällen, senast hösten 2004,
              betonat att det är viktigt att regeringen blir bättre på att föra
              in barnperspektivet i budgeten. Inför kommande budgetarbeten behöver
              man därför göra en mer omfattande granskning av budgeten utifrån
              ett barnperspektiv.
            </seg>
            <seg n="e1aa57ab">
              Finansutskottet framhåller att det viktigaste är att redovisningen
              av barnfrågorna blir så aktuell och genomarbetad som möjligt.
              På så sätt undviker man att samma information överlämnas till
              riksdagen för behandling flera gånger under ett riksmöte eller
              en mandatperiod.
            </seg>
            <seg n="5476e314">
              Med hänvisning till det arbete som pågår inom Regeringskansliet
              föreslår finansutskottet att riksdagen lägger skrivelsen till
              handlingarna.
            </seg>
            <seg n="6705088a">
              Tilläggas bör också att utskottet behandlar fyra motioner som
              har väckts med anledning av skrivelsen. Samtliga motioner avstyrks.
              I betänkandet finns det en reservation och ett särskilt yttrande.
            </seg>
          </u>
          <note type="speaker" n="018d262d">
            Anf. 25 SIV HOLMA (v):
          </note>
          <u who="siv_holma_07ab0e" xml:id="i-ae5b2ffb71510358-0" n="08d88a09">
            <seg n="47510fd2">
              Fru talman! Jag yrkar bifall till reservationen om redovisning
              av insatser för barn och unga. Reservationen går ut på att denna
              redovisning ska vara en del av budgetpropositionen i form av en
              bilaga. Bakom reservationen står förutom Vänsterpartiet också
              Miljöpartiet och Centerpartiet.
            </seg>
            <seg n="335fa13e">
              Sverige har haft drygt 15 år på sig att implementera barnkonventionen.
              Så lång tid har gått sedan Sverige ratificerade FN:s konvention
              om barnets rättigheter. Drygt 13 år efter ratificeringen utformade
              regeringen i sin första skrivelse en samlad översikt över regeringens
              insatser för barn och unga i statsbudgeten för 2004. På liknande
              sätt utformas även 2005 års skrivelse. Vi anser att skrivelsen
              inte ska vara utformad som en samlad översikt, utan det ska vara
              en analys av budgetens innehåll utifrån ett barnperspektiv.
            </seg>
            <seg n="29feb60b">
              Regeringen skriver om sin ambition att utveckla arbetet med att
              ge statsbudgeten ett barnperspektiv och om sin förståelse för
              att ett barnperspektiv på budgetfrågor ytterst handlar om en analys
              av vilka följder ett beslut eller en åtgärd har för barn. Det
              är inget fel på de ambitionerna tvärtom. Men trots ambition och
              insikt väljer regeringen att för andra året i rad redovisa enbart
              barnperspektivet genom att referera till de beslut som berör barn.
              Vi saknar en redovisning av andra förslag som indirekt får konsekvenser
              för barn och unga. Med denna form av redovisning blir intrycket
              att även årets statsbudget uteslutande synes innebära neutrala
              och positiva beslut för barn och unga. I redovisningen saknar
              vi också konsekvensperspektiv genom att det i redogörelsen inte
              finns en koppling mellan insatser och vilka effekter dessa ger
              eller om insatserna motsvarar de behov som barn och unga har.
            </seg>
            <seg n="c1bc982e">
              Förra året uttryckte majoriteten att en vidareutveckling ska
              ta sikte på att göra konsekvensbeskrivningar för barn och unga
              av olika satsningar och även nedskärningar i statsbudgeten.
            </seg>
            <seg n="10ed4783">
              Vad finns det då för vidareutveckling jämfört med förra årets
              redogörelse? Ja, den har i vissa fall utökats med information
              om ytterligare insatser eller nya uppdrag som regeringen beslutat
              om efter hösten 2004. Vidare omnämns i skrivelsen avslutade utredningar
              eller pågående arbeten inom Regeringskansliet. Regeringen har
              inför budgetpropositionen 2005 uppmärksammat samtliga departement
              på att de ska beakta barnperspektivet och lyfta fram de insatser
              som berör barn och unga inom respektive politikområde.
            </seg>
            <seg n="00cae2e2">
              I beredningen av budgeten säger man att det har varit viktigt
              att lyfta fram barnperspektivet. Slutsatsen blir att man inte
              har lyckats därför att det finns brister i statistiken. Därför
              skriver regeringen att man har påbörjat ett arbete med att identifiera
              vilka brister som finns och hur de ska åtgärdas.
            </seg>
            <seg n="bc25ad9d">
              Jag noterar att departementen fick i uppdrag att enbart beakta
              barnperspektivet, inte att göra konsekvensbeskrivningar av hur
              deras förslag påverkar barn och unga. Det var ett krav som vi
              framförde i november förra året. Det handlar alltså inte om att
              beakta utan om att beskriva konsekvenserna av budgetförslagen.
            </seg>
            <seg n="6b69ddee">
              Jag förstår att det är ett gediget och omfattande arbete som
              regeringen har, men jag tycker ändå att det är otillfredsställande
              att man inte har kommit längre.
            </seg>
            <seg n="3266b2aa">
              Förra året skrev finansutskottets majoritet att kravet på att
              barnfrågorna skall redovisas i en regelbundet återkommande barnbilaga
              till budgetpropositionen är underordnat kravet på att redovisningen
              blir så aktuell och genomarbetad som möjligt. Samma ordalydelse
              upprepas i årets betänkande.
            </seg>
            <seg n="1aa74cb3">
              Jag skulle inte bli speciellt förvånad om nästa års skrivelse
              i stort sett ser ut som den vi i dag behandlar. Regeringen får
              ju, tycker jag, ett slags fribrev att arbeta i den takt de vill
              genom de skrivningar som majoriteten i finansutskottet kommit
              överens om. Vi reservanter däremot vill med vår reservation påskynda
              arbetet genom att regeringen får i uppdrag att inför statsbudgeten
              2006 förbereda en redovisning av konsekvenserna för barn och unga
              av de beslut och åtgärder som kommer att ingå i budgetförslaget
              och detta i form av en barnbilaga.
            </seg>
            <seg n="925c8a4f">
              Vid förra årets behandling av skrivelsen studerade jag med intresse
              hur regeringen beskriver insatserna för barn och unga i asylprocessen.
              I årets upplaga läser jag under rubriken Samordnare för barn i
              asylprocessen med uppgivenhetssyndrom. Det är en rak beskrivning
              av vilka uppdrag regeringen gett och att uppdragen ska redovisas
              i en slutrapport senast den 31 december 2006. Men det står ingenting
              om vilka konsekvenser dessa barn har fått utstå i avvaktan på
              att samordnaren ska bli färdig med sin rapport. Det rimmar illa
              med de grundläggande principerna i barnkonventionen. Regeringen
              skriver själv i kapitlet Åtgärder för att förverkliga barnkonventionen
              i Sverige i sin första strecksats att barnets bästa ska vara vägledande
              vid allt beslutsfattande och vid alla åtgärder som rör barn och
              unga.
            </seg>
            <seg n="a52fe187">
              Jag sade förra året och jag säger det igen: Meningen är inte
              att starta en debatt om barnperspektivet i asylpolitiken, utan
              det här beskriver vikten av att ha en konsekvensbeskrivning av
              hur barn och unga påverkas av besluten, även när man beslutar
              om att tillsätta utredningar.
            </seg>
            <seg n="9241194c">
              Fru talman! I skrivelsen beskrivs bara budgetförslag som direkt
              berör barn och unga. Vi efterlyser, som jag tidigare nämnde, även
              en analys av konsekvenser när det gäller åtgärder som indirekt
              berör barn och unga.
            </seg>
            <seg n="bb8fa2e9">
              Vad menar vi då med det? Ja, alla beslut påverkar människor i
              samhället på olika sätt. Regeringen använder ett alltför begränsat
              synsätt när den enbart fokuserar på beslut som har direkt barnpolitisk
              anknytning. Vänsterpartiet menar att till exempel ersättningsnivåerna
              i socialförsäkringssystemen och hur de är utformade påverkar barns
              och ungas ekonomiska villkor. När nivåerna i a-kassa och sjukersättning
              sänks för arbetslösa och sjuka får de arbetslösa och sjuka som
              är föräldrar också mindre pengar till att försörja sina barn.
              Och det förstår ju alla att med mindre pengar i hushållskassan
              blir det mindre pengar till barnen också.
            </seg>
            <seg n="deeea547">
              Det är bland annat därför Vänsterpartiet är motståndare till
              Moderaternas förslag och andra förslag om att sänka arbetslöshets-
              och sjukförsäkringen från 80 till 65 %. Visst är det så att även
              utformningen av den ekonomiska politiken ger konsekvenser för
              barn och unga. Det är bland annat därför som Vänsterpartiet tycker
              att satsningar på välfärden går före skattesänkningar. Satsningarna
              på välfärden garanterar att också barn och unga med föräldrar
              som inte har så tjocka plånböcker får chansen till en bra skola,
              vård och omsorg.
            </seg>
          </u>
          <note type="speaker" n="b96615a6">
            Anf. 26 ROGER TIEFENSEE (c):
          </note>
          <u who="roger_tiefensee_178395" xml:id="i-ee5c99980840b552-0" n="11865f3c">
            <seg n="77a710bd">
              Fru talman! Ledamöter! Jag tycker att det är synd att vi har
              den här debatten nu. Insatser för barn och unga borde vara en
              naturlig del av budgetprocessen. Det är då besluten fattas. Därför
              är det rimligt att då också göra en redovisning av vilka överväganden
              och prioriteringar som man har gjort, göra den analys som Siv
              Holma talade om.
            </seg>
            <seg n="1aae278e">
              Insatser för barn och unga är en alltför viktig fråga för att
              bli så här styvmoderligt behandlad. Den kommer inte upp i budgetprocessen.
              Den kommer upp nu och redovisas i en skrivelse som dessutom har
              en förenklad behandling. Resultatet är att vi egentligen inte
              behandlar frågan någonstans. Det här kan man betrakta som klassisk
              härskarteknik, osynliggörande. Vi osynliggör barn i vår behandling
              i riksdagen. Jag tycker inte att vi ska göra det. Vi ska ha en
              tydlig behandling med ett barnperspektiv i samband med budgetbehandlingen.
              Därför yrkar jag bifall den reservation som just handlar om detta.
            </seg>
            <seg n="61037d4c">
              Jag tycker att det är helt fel att regeringen på det här sättet
              osynliggör våra barn. Som förälder, pappa till 1-årige Anton,
              vet jag vilket otroligt stort behov barn har att bli sedda. Barn
              söker kontakt, barn söker naturligt kontakt. Men i och med att
              vi osynliggör barn och hanterar frågorna på det här sättet blir
              det dålig politik. Vi kan se det i verkligheten. Regeringen betraktar
              verkligheten ur något slags stats- eller myndighetsperspektiv.
              Man har inte ett barnperspektiv. Vi ser bristerna i utbildningen.
              Vi ser bristerna i barnomsorgen. Vi ser de ökande klyftorna mellan
              rika och fattiga familjer. Det drabbar barnen. Vi ser den ohållbara
              situationen för flyktingbarnen.
            </seg>
            <seg n="254836cf">
              Jag tror inte att det skulle vara så illa om vi hade ett tydligt
              barnperspektiv i budgeten när vi tar ställning och när vi gör
              de avgörande prioriteringarna. Hade vi där ett tydligt barnperspektiv
              skulle vi också se till barnens bästa. Det är precis det som lyfts
              fram i FN:s barnkonvention som vi skrev under för 15 år sedan.
              Jag tycker, fru talman, att det är hög tid att vi också börjar
              leva efter den.
            </seg>
          </u>
          <note type="speaker" n="f50ee158">
            Anf. 27 AGNETA GILLE (s):
          </note>
          <u who="agneta_gille_1d7547" xml:id="i-f8a8c59d23acfe03-0" n="75706854">
            <seg n="5fedcb85">
              Fru talman! Vi har att debattera regeringens skrivelse om insatserna
              för barn och unga i statsbudgeten för 2005. Det är en beskrivning
              av vad regeringen har gjort när det gäller barnen och barnperspektivet
              inför 2005.
            </seg>
            <seg n="3758c478">
              Skrivelsen, som regeringen har lämnat till oss och där den också
              har redovisat insatserna, är ett inledande steg i arbetet med
              att tydliggöra barnperspektivet i statsbudgeten. Utskottets majoritet
              anser att en djupare analys måste göras och vidareutvecklas inför
              kommande budgetprocesser att bli tydligare. Nästa steg bör därför
              innefatta ett tydliggörande av barn och unga inom de olika politikområdena,
              precis det som Siv och delvis Roger berörde.
            </seg>
            <seg n="72a093ed">
              Vi i finansutskottet efterlyser i betänkande FiU32 en tydligare
              och djupare analys av de insatser som görs för barn och unga.
              Vi har tittat på det yttrande som vi har begärt av socialutskottet
              och som de har lämnat till oss. De delar helt vår syn på det arbete
              som har gjorts.
            </seg>
            <seg n="0db63680">
              Vi i finansutskottet kan alltså konstatera att ett arbete med
              de önskemål som vi har framfört pågår i Regeringskansliet. Därför
              är vårt förslag att avslå de motioner som finns och att yrka bifall
              till utskottets förslag, att lägga skrivelsen till handlingarna.
            </seg>
            <seg n="d9c3a894">
              Med dessa ord skulle den här debatten kunna vara över, för det
              är just om skrivelsen som ärendet handlar. Men tre av de motioner
              som finns med i skrivelsen har tagit upp totalt 38 yrkanden. Alla
              dessa 38 yrkanden har tidigare avhandlats i andra utskott och
              här i kammaren, yrkanden som har med barn och unga och familjen
              att göra. Visst skiljer vi oss åt i den politiska synen.
            </seg>
            <seg n="8e32ce3d">
              Jag har valt att gå igenom de borgerligas, maktalliansens, budgetmotioner
              och tittat lite grann på hur de vill skapa större möjligheter
              för barn, unga och deras familjer.
            </seg>
            <seg n="af0a6550">
              Jag ser inte något krav på barnperspektiv i Centerpartiets budgetmotion.
              Men det mest märkliga är väl ändå att de som har lämnat in ett
              särskilt yttrande från den borgerliga maktalliansen inte har en
              gemensam politik i de här frågorna. Det är en väldigt spretande
              politik. Min första undran och fråga blev: Hur ska de kunna ena
              sig om en politik och komma med ett gemensamt program om dessa
              frågor?
            </seg>
            <seg n="1fa882c1">
              Dessbättre behöver inte jag ägna mig åt det, utan det stora huvudbryet
              lämnar jag åt maktalliansen. Vi får se när de kommer men någon
              lösning. Jag kan se att skillnaderna är väldigt stora mellan er
              politik och vår och regeringens politik, där vi har kommit överens
              med Vänsterpartiet och Miljöpartiet när det gäller barnens bästa.
            </seg>
            <seg n="ea54a617">
              Jag vill också säga att det har gjorts väldigt mycket för barnen
              i samhället, men det finns mer att göra. Det finns fortfarande
              många barn som mår dåligt i samhället. Det finns många olika orsaker
              till det. Det är ekonomiska orsaker, sjukdomar, arbetslöshet.
              Det finns en kroppsfixering hos unga i dag. Det finns också en
              sexualisering av unga, främst av kvinnokroppar, och krav på att
              lyckas, på att bli någon eller något. Individualiseringen i samhället
              är lite skrämmande, och det är skrämmande att läsa att unga mår
              så pass dåligt som de gör.
            </seg>
            <seg n="6ade3bef">
              Detta är en viktig fråga för regeringen och socialdemokratin.
              Allt detta måste vi fortsätta att bekämpa. Men sänkta skatter
              som portallösning maktalliansen föreslår det som portallösning
              på allting tror jag inte på. Jag tror att det måste vara riktade
              insatser till barn och unga på varje område, precis det som vi
              socialdemokrater tillsammans med våra samarbetspartier jobbar
              med. Det är höjda tak i föräldraförsäkringen, höjda barnbidrag,
              gymnasieungdomar som får ytterligare ett studiebidrag för att
              klara sin ekonomi, höjda bostadsbidrag, barntillägg till studerande
              och höjt underhållsstöd, satsningen på skolan, fler vuxna i skolan,
              satsningen på barnomsorgen med mindre barngrupper, mer pengar
              till vården och kommuner som kommer barn och unga till del.
            </seg>
            <seg n="c90d1b44">
              Allt detta sammantaget kommer att gynna barn och ungdomar mycket
              mera än de skattesänkningar som maktalliansen föreslår. Det blir
              mindre pengar till den gemensamma välfärden med er skattesänkning.
            </seg>
            <seg n="da517127">
              Ni från de borgerliga säger nej till allt som vi föreslår för
              att satsa på era orimliga skattesänkningar. Varken jag eller socialdemokratin
              tror på det. Där står vi oerhört starka när det gäller att satsa
              på välfärden och på barn och unga.
            </seg>
          </u>
          <note n="a0aeeb77">
            Fru talman! Med de orden yrkar jag bifall till utskottets förslag
            i betänkandet och avslag på reservationen och på motionerna.
          </note>
          <note type="speaker" n="d67180fd">
            Anf. 28 ROGER TIEFENSEE (c) replik:
          </note>
          <u who="roger_tiefensee_178395" xml:id="i-ee5c99980840b552-1" n="11865f3c">
            <seg n="deb36d54">
              Fru talman! Det är två diskussioner här. En handlar om formsaker,
              om vi ska ha ett barnperspektiv som är integrerat i statsbudgeten.
              Jag kan känna mig delvis nöjd med Agneta Gilles intentioner som
              kanske utmynnar i att barnperspektivet integreras i budgeten.
              Men jag tycker att det går för långsamt. Det är 15 år sedan som
              vi skrev under barnkonventionen. Det är hög tid att vi nu ser
              barnperspektivet som en integrerad del i budgeten.
            </seg>
            <seg n="81f3dfc4">
              Agneta Gille pekar på riktade insatser som är bra för barn. Då
              skulle analysen göras där gemensamt för att man ska se om det
              bara är en massa höjda bidrag som är det allena saliggörande för
              barnen. Det har ju varit regeringens väg, men vi kan ändå se att
              klyftorna mellan rika och fattiga barnfamiljer ökar.
            </seg>
            <seg n="2aabdbb5">
              En bättre väg handlar kanske mera om att det ska löna sig att
              jobba, att det ska vara möjligt att förena föräldraskap med ett
              aktivt yrkesliv. Vi ser att fattigdomsfällorna slår igen allt
              hårdare. I det perspektivet har sänkta skatter en stor betydelse.
            </seg>
            <seg n="45d714cf">
              Jag hörde att Pär Nuder aviserar sänkta skatter i höstens budget,
              så det är ju någonting som ni också jobbar med. Men ni riktar
              det ju inte tydligt på att det ska bli ett bra perspektiv för
              barn.
            </seg>
            <seg n="fc2542d4">
              Min fråga tillbaka till Agneta Gille är: Varför är era skattesänkningar
              så mycket bättre? Ni vill ju inte göra någon analys utifrån ett
              barnperspektiv när ni genomför dem.
            </seg>
          </u>
          <note type="speaker" n="3101bb9c">
            Anf. 29 AGNETA GILLE (s) replik:
          </note>
          <u who="agneta_gille_1d7547" xml:id="i-f8a8c59d23acfe03-1" n="75706854">
            <seg n="15aa4c2d">
              Fru talman! Jag antar att Roger Tiefensee tillsammans med många
              andra svenskar hörde debatten mellan Fredrik Reinfeldt och Göran
              Persson. Där gavs det en förklaring från Socialdemokraterna. Vi
              genomförde en rejäl skattehöjning under 90-talet när det så krävdes
              för att klara välfärden och för att klara den situation som vi
              stod inför efter 1994 års val. Det här är en återbetalning av
              de skattemedel som vi lånade tidigare. Det har vi lovat att göra,
              och vi står för våra löften. Så det är svaret på den frågan.
            </seg>
            <seg n="e3a8863e">
              När det gäller fattigdomsbekämpningen, barnen och skattesänkningar
              anser jag att det som har betydelse för barn och unga är trygghet,
              att det finns en trygghet i hemmet och i samhället.
            </seg>
            <seg n="e9a16be4">
              Roger Tiefensee, du ska samarbeta med partier som vill sänka
              ersättningsnivåerna i a-kassan och i föräldraförsäkringen. Själva
              står ni också för en stor del av skattesänkningarna. Moderaterna
              har i sin budgetmotion förslag om att man till och med ska försämra
              föräldraförsäkringen. Det ger inte barn trygghet, någonting som
              är oerhört viktigt.
            </seg>
            <seg n="22b66acd">
              Det krävs en välfärd som grund för att barnen ska må bra och
              känna trygghet. För att det ska finnas den tryggheten och välfärden
              krävs det att man har en stor skattepåse att fördela ur. Det är
              precis det vi jobbar för, för att förbättra situationen för barn
              och unga.
            </seg>
            <seg n="352cabe4">
              Eftersom du var så oerhört angelägen om barnbilagan vill jag
              fråga: Var någonstans finns barnperspektivet och barnbilagan i
              er budgetmotion?
            </seg>
          </u>
          <note type="speaker" n="cbe63f3b">
            Anf. 30 ROGER TIEFENSEE (c) replik:
          </note>
          <u who="roger_tiefensee_178395" xml:id="i-ee5c99980840b552-2" n="11865f3c">
            <seg n="d6b9fffa">
              Fru talman! När man lägger fram en alternativ budget svarar man
              på den budget som regeringen lägger fram. När vi har väckt miljömotioner
              om miljömål och sådant har vi tagit med barnperspektivet. Det
              enkla svaret är: I en alternativ budget förhåller man sig till
              den budget som presenteras.
            </seg>
            <seg n="bc8fb666">
              Jag hörde inte debatten i tisdags. Jag prioriterade social samvaro
              i stället.
            </seg>
            <seg n="9226fed2">
              Agneta undrade: Var finns tryggheten? Jag tror att tryggheten
              finns framför allt i att kunna leva på sin lön. När över en miljon
              människor inte går till jobbet en vanlig dag är det klart att
              deras barn känner föräldrarnas oro över att inte ha ett jobb.
              Där har ju regeringen misslyckats kapitalt.
            </seg>
            <seg n="9ba00820">
              Därför måste man orka att ur ett barnperspektiv se: Vad är det
              som skapar trygghet? Vad är det som gör att barnfamiljer och barn
              känner sig trygga? Det första och viktigaste är att se till att
              människor har ett jobb att gå till, att de är behövda på en arbetsmarknad.
            </seg>
            <seg n="81e7310b">
              Nästa steg för barnen är utbildning. En femtedel av de unga går
              ur grundskolan utan fullständiga kunskaper, och det är ett misslyckande
              som du och ditt parti är ansvariga för.
            </seg>
            <seg n="3f5785a5">
              Får man in ett tydligt barnperspektiv i budgeten kan man också
              rensa bort dessa avarter.
            </seg>
          </u>
          <note type="speaker" n="81b0f1f9">
            Anf. 31 AGNETA GILLE (s) replik:
          </note>
          <u who="agneta_gille_1d7547" xml:id="i-f8a8c59d23acfe03-2" n="75706854">
            <seg n="8c23ac28">
              Fru talman! Om det vore så enkelt att alla problem försvann bara
              vi fick in ett barnperspektiv i budgeten. Men jag tror inte att
              det är fullt så enkelt, Roger Tiefensee.
            </seg>
            <seg n="4489572c">
              Det är viktigt med trygghet. Jag hoppas att ni i maktalliansen
              diskuterar vad trygghet innebär.
            </seg>
            <seg n="4f7e270d">
              För mig är trygghet att kunna ha ett arbete. Det är därför som
              våra insatser riktas så oerhört skarpt på att alla ska ha möjlighet
              att få ett arbete. Då får barnens föräldrar en inkomst.
            </seg>
            <seg n="2879004b">
              Men sedan ska man också ha trygghet på arbetsplatsen, Roger Tiefensee.
              Det är väldigt viktigt att man känner att man får lyfta sin lön
              och att man känner sig trygg i lönebildningen.
            </seg>
            <seg n="b845d13c">
              Men med sänkta ersättningsnivåer och med tafsandet på kollektivavtalen
              infinner sig en oro på arbetsplatserna. Arbetsgivare får för sig
              att sänka lönerna. Man kanske själv måste gå med på sänkt lön
              för att få behålla sitt arbete. Blir man arbetslös eller sjukskriven
              får man 65 % i ersättning, enligt förslaget i Moderaternas budgetmotion.
              Det ger inte trygghet på arbetsplatsen och inte heller i hemmet,
              utan det skapar en oro som överförs på barnen. Det blir sämre
              ekonomi på grund av att inkomsterna sänks när ersättningsnivåerna
              är låga.
            </seg>
            <seg n="3ce0057c">
              Det är den politik som du och dina samarbetspartier ska komma
              överens om att driva. Jag tror inte att den är bra för barnen.
            </seg>
          </u>
          <note type="speaker" n="8cb751f7">
            Anf. 32 CECILIA WIDEGREN (m):
          </note>
          <u who="cecilia_widegren_6ff333" xml:id="i-d6132aa180575b2b-0" n="127c4043">
            <seg n="13e8591c">
              Fru talman! Vi har än en gång att ta ställning till en sammanställning
              av regeringens så kallade insatser för barn och unga i statsbudgeten
              år 2005.
            </seg>
            <seg n="ab0031d1">
              Än en gång är det fråga om en presentation och upprepning och
              inte någon ny politik som främjar barn och unga. Det är främst
              det vi saknar, inte minst efter den diskussion som nyss har förts.
            </seg>
            <seg n="2478db37">
              Regeringen har valt att i stället uppvärdera myndigheter och
              organisationer på bekostnad av det civila samhället, det vill
              säga barn, föräldrar och unga människor.
            </seg>
            <seg n="c5fabac5">
              Vi moderater har framfört att det saknas framför allt ett helhetsperspektiv
              i denna skrivelse.
            </seg>
            <seg n="5f1c1e21">
              Trots att Sverige var ett av de första länderna att tillerkänna
              barn och unga särskilda rättigheter är den svenska barn- och ungdomspolitiken
              enligt vår mening förknippad med stora misslyckanden i dagens
              samhälle.
            </seg>
            <seg n="35b1e703">
              Brottsligheten är hög och i stigande, inte minst bland dem i
              unga år. Kunskaper bland barn och ungdomar urholkas, och det blir
              en allt lägre standard på utbildning. Hälsan försämras årligen
              till följd av ändrade levnadsvanor och rörelsemönster. De ekonomiska
              klyftorna ökar. Ja, en uppräkning kan göras. Den här skrivelsen
              blir därför på flera områden väldigt otillräcklig. Regeringens
              sätt att betrakta verkligheten med statens och myndigheternas
              perspektiv gör det ofta omöjligt att utforma åtgärder som kan
              bli framgångsrika ur just barnens perspektiv.
            </seg>
            <seg n="bfe14058">
              Fru talman! Vi har naturligtvis väldigt många enskilda förslag
              om de sakfrågor som finns med i skrivelsen. Vi väljer därför att
              i både parti- och kommittémotioner i respektive sakutskott lägga
              fram konkreta förslag vad gäller barn och unga. Eftersom vi i
              dag inte har en realbehandling av yrkandena har vi valt att inte
              lägga några reservationer. Trots detta har vi självklart många
              synpunkter på innehållet när det gäller barn och unga. Låt mig
              nämna ett par av dem i dag. Jag kunde ha valt många, men jag har
              valt ett par av dem.
            </seg>
            <seg n="46a18c7b">
              Det här är den andra redovisningen, fru talman, som vi har fått
              från regeringen. I den tredje, som Siv Holma framför, kanske det
              inte blir en så stor förändring i förhållande till den andra som
              ligger. Men vi får väl hoppas på att det sker en justering.
            </seg>
            <seg n="1611771b">
              Vi har framfört att det saknas ett helhetsperspektiv. Till försvar
              framför då regeringen att barnskrivelsen inte handlar om att betrakta
              verkligheten ur barns perspektiv utan om att synliggöra just insatser
              för barn och unga i statsbudgeten. Det är säkert korrekt, men
              vi moderater menar att det inte är ett motsatsförhållande som
              föreligger på det sättet. Det är först när vi förmår att se verkligheten
              ur barnens perspektiv som vi också kan visa på åtgärder och insatser
              som kan bli framgångsrika.
            </seg>
            <seg n="0f753ca9">
              Låt mig nämna hur man i en rapport från Rädda Barnen beskriver
              Sverige i dag: Att vara fattig i Sverige innebär inte att barn
              svälter och fryser. Modern fattigdom i ett samhälle som det svenska
              syns ofta inte heller på ytan, på kläder eller andra yttre attribut.
              Ekonomisk knapphet betyder att tvingas leva utan marginaler och
              därmed utan trygghet. Så beskriver Rädda Barnen dagens Sverige.
            </seg>
            <seg n="84a4e55a">
              I regeringens skrivelse förtiger man detta faktum. Socialdemokraterna
              har heller inte förmått att tydliggöra att det ska bli erforderliga
              resurser för att till exempel förbättra inom skolan eller förbättra
              rättsväsendet, det som i dag är tryggheten för många barn och
              unga. I stället fortsätter man att krama bidragssystemen. Det
              blir allt viktigare för vänsterkartellen att upprätthålla bidragsnivåerna
              än att satsa på de verksamheter som möjliggör barns och ungas
              trygghet.
            </seg>
            <seg n="c0ebc7ab">
              Moderat politik innebär sänkta skatter på arbete och stramare
              bidrag. Detta leder till radikalt sänkta marginaleffekter, framför
              allt för låg- och medelinkomsttagare, och det är just dem som
              Rädda Barnen talar om i rapporten, de som i dag lever utan marginaler.
            </seg>
            <seg n="4e8c50ce">
              Det måste kunna löna sig att arbeta i dagens Sverige. Då ökar
              tryggheten, också för barn och unga. Då kan vi till exempel framöver
              satsa på en skola som kanske kan bli fri från mobbning. Då ökar
              ju tryggheten för barn och unga.
            </seg>
            <seg n="a1f38c95">
              Vi moderater hade också gärna sett ett tydligt ställningstagande
              i skrivelsen från regeringen om att det ytterst är föräldrarna
              som är ansvariga för barnen. Här tror jag att det är en ganska
              stor ideologisk skillnad mellan socialdemokrater och moderater
              om vem som har det yttersta ansvaret för barnen. Jag vill att
              makten ska ligga hos föräldrarna, inte hos oss som riksdagsledamöter.
            </seg>
            <seg n="18050708">
              Den andra delen, fru talman, som jag tänkte nämna handlar om
              barns och ungdomars delaktighet och inflytande inför framtiden.
              Under senare tid har det avslöjats att det svenska socialdemokratiska
              ungdomsförbundet har fuskat med sina medlemssiffror. Genom detta
              fusk har olika falanger tillskansat sig fördelar i interna fraktionsstrider
              och samtidigt undandragit skattebetalarna stora belopp en skrämmande
              mentalitet. Nu är avslöjandet ett faktum, och en förändring måste
              ske. För att upprätthålla tilltron till statens bidragssystem
              framöver måste man göra något åt bidragssystemen. Översynen bör
              göras av en utredare som är fristående både från regeringen och
              från Regeringskansliet. Detta är oerhört viktigt, fru talman.
            </seg>
            <seg n="62659783">
              Jag har valt att nämna två delar: barn som hamnar i fattigdomsfällor
              och barns möjligheter att påverka framtidsfrågorna framöver.
            </seg>
            <seg n="24067b66">
              Fru talman! I respektive utskott kommer vi att återkomma med
              konkreta förslag, enskilt som politiskt parti och ibland tillsammans
              med våra vänner i den frihetliga alliansen.
            </seg>
          </u>
          <note type="speaker" n="fe257d14">
            Anf. 33 SIV HOLMA (v) replik:
          </note>
          <u who="siv_holma_07ab0e" xml:id="i-ae5b2ffb71510358-1" n="08d88a09">
            <seg n="4e804246">
              Fru talman! Jag begärde replik därför att jag vill ställa en
              del frågor.
            </seg>
            <seg n="f0967871">
              Den första frågan ställer jag utifrån att jag uppfattar att Cecilia
              Widegren delar Vänsterpartiets och andra reservanters frustration
              över att barnkonventionen inte har implementerats. Då kan jag
              naturligtvis ställa frågan: Varför stöder ni då inte vår reservation?
            </seg>
            <seg n="39c49308">
              Den andra frågan gäller något som jag inte blir riktigt klok
              på. Cecilia Widegren talar om att det saknas ett helhetsperspektiv.
              Men vad redovisningen egentligen handlar om är att ha ett barnperspektiv,
              att utgå från barns och ungas liv och verklighet och hur olika
              beslut påverkar dem.
            </seg>
            <seg n="466a84f8">
              Det tredje som jag funderar över är, som Cecilia Widegren tog
              upp i sitt anförande, att de ekonomiska klyftorna ökar. Då skulle
              jag vilja ställa en fråga. Vet Cecilia Widegren vad Moderaternas
              förslag innebär för en medelinkomstinkomsttagare när ersättningsnivån
              sänks från 80 % till 75 % i sjukersättning och a-kassa? Hur mycket
              pengar handlar det om för en medelinkomsttagare och på vilket
              sätt kommer icke detta att påverka barns och ungas ekonomiska
              villkor?
            </seg>
          </u>
          <note type="speaker" n="6a6c8bdb">
            Anf. 34 CECILIA WIDEGREN (m) replik:
          </note>
          <u who="cecilia_widegren_6ff333" xml:id="i-d6132aa180575b2b-1" n="127c4043">
            <seg n="51ae7b6f">
              Fru talman! Först och främst är vi oerhört ense om att den här
              kammaren ska debattera reella åtgärder och reella förutsättningar
              för barn att få en tryggare uppväxt. Vi tror därför inte att det
              är bra för kammaren att få skrivelse efter skrivelse som återupprepar
              historien, utan det är vettigare att få en politik presenterad
              som man kan ta ställning till och som förbättrar för barn och
              unga i framtiden. Låt oss återkomma till om det ska ske separat
              i respektive utskott som jobbar med sakfrågorna, så att man på
              det sättet kan hantera frågorna på ett bättre sätt, eller om det
              ska ske på det här sättet, via generella skrivelser. Sedan kanske
              vi kan bli överens om det, Siv Holma. Men det viktiga är att vi
              har reella åtgärder att diskutera.
            </seg>
            <seg n="6f2b9aed">
              Helhetsperspektivet är oerhört viktigt för barn och ungdomar.
              Den här skrivelsen utgår från ett myndighetsperspektiv, ett organisationsperspektiv.
              Var är föräldrarna? Var är den enskilda mamman och pappan som
              har att ta ställning till barns och ungas trygghet varje dag,
              inte utifrån vad vi debatterar här i kammaren och vad vi fattar
              för beslut utan just utifrån den situation som råder? Det är det
              perspektivet som ideologiskt inte stämmer överens mellan de olika
              blocken. Det är en enorm skillnad. Därför måste jag säga att jag
              förvånar mig över att man bara ställer sig samman och upprepar
              detta, som regeringen gör, i stället för att ta tag i de enskilda
              åtgärderna som kan förbättra för barn och ungdomar.
            </seg>
            <seg n="805012e8">
              Sedan är det självklart som så att det måste löna sig att arbeta.
              Att ha en mamma och en pappa som har ett jobb att gå till, arbetskamrater
              och social trygghet är mycket bättre än att vara barn till de
              1,5 miljoner människor som inte kan gå till ett jobb tack vare
              den politik som du och ditt parti stöder och den regering som
              vi i dag har i Sverige. Det vill vi ändra på. Då stramar vi åt
              bidragen och sänker skatterna för att kunna få fler i arbete.
              Då ska det också löna sig att arbeta.
            </seg>
          </u>
          <note type="speaker" n="279590a4">
            Anf. 35 SIV HOLMA (v) replik:
          </note>
          <u who="siv_holma_07ab0e" xml:id="i-ae5b2ffb71510358-2" n="08d88a09">
            <seg n="c79bc128">
              Fru talman! När det först gäller det sistnämnda kommer Vänsterpartiet
              aldrig att ställa upp på en politik där man ställer dem som har
              mot dem som inte har. Om man ska ha ett barnperspektiv förstår
              jag inte varför man ska låta de arbetslösa och sjuka finansiera
              skattesänkningarna, som Moderaterna redovisar, och till exempel
              sänka arbetsgivaravgifterna för att få fler människor i arbete.
            </seg>
            <seg n="142cc830">
              Riksdagens revisorer har visat att sänkningarna av arbetsgivaravgiften
              inte alltid har givit resultatet fler arbetstillfällen, som Moderaterna
              och övriga borgerliga partier vill framhäva. Här är ni ute på
              fel väg, speciellt utifrån ett barnsperspektiv.
            </seg>
            <seg n="e1c808c3">
              Jag ser inte någon motsättning mellan föräldraansvaret och barnkonventionen.
              Låt oss se på en att-sats i fråga om att implementera barnkonventionen:
              Barnets bästa ska vara vägledande för allt beslutsfattande och
              vid alla åtgärder som rör barn och unga. Då hoppas jag verkligen
              att Cecilia Widegren inte menar att det är bara föräldrarna som
              ska ha det framför sig när de fattar beslut. Det är viktigt att
              alla har det riksdag, regering, kommuner, landsting och andra
              som kommer i kontakt med barn.
            </seg>
            <seg n="dc250a13">
              På vilket sätt beskriver Moderaterna i sin motion hur till exempel
              sänkta ersättningsnivåer för a-kassan och sjukersättningen påverkar
              barnen?
            </seg>
          </u>
          <note type="speaker" n="54b1925c">
            Anf. 36 CECILIA WIDEGREN (m) replik:
          </note>
          <u who="cecilia_widegren_6ff333" xml:id="i-3ed18d1c9be08efd-0" n="127c4043" next="i-9eccef20c71130dd-0">
            <seg n="61b6a298">
              Fru talman! Jag blir fundersam när jag hör ett av regeringspartierna
              resonera utifrån att vi befinner oss i ett samhälle utan problem
              när det gäller trygghet och jobb. Jag är förvånad över att även
              om man väljer att gå till attack mot oppositionen att man själv
              inte svarar upp mot den verklighet som barn och unga lever i i
              dag.
            </seg>
            <seg n="12346803">
              1,5 miljoner människor har i dag valt att inte gå till jobbet.
              Det är av olika skäl. En del kan inte gå till jobbet. Men många
              vill gå till jobbet men får inte gå till jobbet av olika skäl.
              Det måste självklart vara viktigast för alla att få fler människor
              i arbete. Då måste det löna sig att gå till arbetet. Det är då
              det finns en naturlig trygghet var dag i min familjs liv om man
              får uppleva detta. Detta beskrivs inte alls. Snarare ska vi diskutera
              utifrån en politik som bygger på bidrag. Vi tror inte på en sådan
              politik. Vi tror på en politik för arbete. Vi lägger därför vår
              kraft på jobben.
            </seg>
            <seg n="7ab48325">
              Man ska inte heller negligera att det finns människor som i det
              samhälle vi befinner oss i i dag lever på fattigdomsgränsen. Då
              måste man utgå från de människornas bekymmer och problem. Det
              finns ett uppifrånperspektiv som jag känner inte hör till verkligheten.
              Det är bättre att människor i sin vardag föräldrar, barn och unga
              tillsammans kommer fram till vad som är bäst för dem och vad de
              kan göra bäst. Men den tron finns inte i skrivelsen, och den tron
              presenteras inte av regeringen och i era partiers politik. Man
              tror inte fullt ut på föräldraperspektivet och att föräldrar och
              barn tillsammans kan avgöra saker och ting. Jag känner misstro
              kring sådant. Jag har svårt att ta mig an den verklighetsbilden,
              Siv Holma.
            </seg>
          </u>
          <note n="17e97dae">
            Ajournering
          </note>
          <note n="4b18ea59">
            Kammaren beslutade kl. 13.54 på förslag av tredje vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="cecilia_widegren_6ff333" xml:id="i-9eccef20c71130dd-0" n="127c4043" prev="i-3ed18d1c9be08efd-0">
            <seg n="a794d12a">
              Återupptagna förhandlingar
            </seg>
            <seg n="bab69812">
              Klockan är 14, och vi har kommit till statsministerns frågestund.
            </seg>
            <seg n="3d6f5e69">
              En fråga till statsministern ska vara av övergripande, allmänpolitisk
              natur. Frågor och svar ska vara korta och i princip inte överstiga
              en minut. Partiföreträdare kan normalt räkna med att få ordet
              för minst en följdfråga eller kommentar. Normalt får statsministern
              det sista inlägget i ett replikskifte, men talmannen kan när han
              finner det befogat ge frågeställaren ordet för ett avslutande
              inlägg om en halv minut. Övriga frågeställare kan normalt räkna
              med att få ordet endast en gång.
            </seg>
            <seg n="100c554c">
              Det utbredda våldet
            </seg>
          </u>
          <note n="ff6e09d2">
            Förhandlingarna återupptogs kl. 14.00.
          </note>
          <note n="0a0c1b55">
            9 § Statsministerns frågestund
          </note>
          <note n="39e7266d">
            Anf. 37 FÖRSTE VICE TALMANNEN:
          </note>
          <note type="speaker" n="cbd21f07">
            Anf. 38 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-e3717462a9f4fba0-0" n="a2626c57">
            <seg n="abd1d14c">
              Herr talman! Väldigt många i vårt land pratar om hur våldet förändrar
              Sverige, inte minst tydligt här i Helsingfors, hur gatuvåldet
              utvecklas, hur vapen finns i vår närhet. Många av oss ställer
              frågan: Hur mår människor vi möter på gatan eller på bussen?
            </seg>
            <seg n="2c0ac627">
              När politiker pratar om trygghet handlar det väldigt ofta om
              ekonomiska förhållanden. Det gör att många människor undrar: Ni
              som är i politiken, förstår ni den här tryggheten som är kopplad
              till att man ska kunna röra sig fritt och inte drabbas av våld?
            </seg>
            <seg n="b85c64d7">
              Det väcker naturligtvis många frågor. Hur förhåller det sig egentligen?
              Hur blev det med den där psykiatrin som skulle förbättras? Hur
              fungerar det svenska rättsväsendet? Hur fungerar integration?
              Hur fungerar skolan?
            </seg>
            <seg n="b34b10ba">
              Min fråga till Göran Persson blir: Du som är så nöjd med så mycket
              och ofta berättar om hur bra allting är, har du sett och känt
              någonting som är annorlunda än det som många människor känner
              när de oroar sig för hur våldet breder ut sig?
            </seg>
          </u>
          <note type="speaker" n="f6bd6f54">
            Anf. 39 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-0" n="c38e0efe">
            <seg n="977dca2b">
              Herr talman! Vi ska vara försiktiga när vi tolkar varandras uppfattningar.
              Jag är stolt över Sverige, men jag är inte nöjd med allt vad jag
              ser. Jag är stolt över det Sverige jag kan jämföra med andra länder,
              men vi kan bli mycket bättre. Det är utgångspunkten. Vi ska tala
              väl om vårt land det är vårt land.
            </seg>
            <seg n="cddcf932">
              Många människor mår dåligt det känner både Fredrik Reinfeldt
              och jag till. För det har vi ett gemensamt ansvar: att stötta
              människan, att se människan. Det är förebyggande insatser i vård
              och omsorg. Det är förebyggande insatser i psykiatrin. Vi tillför
              och har tillfört stora resurser för att det ska vara möjligt.
              Men det är inte tillräckligt bra.
            </seg>
            <seg n="1cf3a496">
              Det handlar också om att vi ska satsa mer på polisen, och det
              har vi gjort. Det handlar om att satsa på fler civilanställda
              inom polisen, och det har vi också gjort. Det handlar om att kriminalvården
              ska fungera så att de som är dömda får sitt straff. Vi är mitt
              uppe i ett omfattande reformarbete för att göra det.
            </seg>
            <seg n="0acc4ee6">
              Så långt har det gått, herr talman, att de yttre hot som vi ser
              mot Sverige minskar. Vi har bestämt oss för att de resurser som
              nu friställs när vi drar ned på försvaret ska läggas helt på att
              möta dessa inre hot som vi alla ser och känner djup oro inför.
              Jag beklagar att vi inte kunde bli eniga om den saken.
            </seg>
          </u>
          <note type="speaker" n="79b2b5a8">
            Anf. 40 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-e3717462a9f4fba0-1" n="a2626c57">
            <seg n="018e9805">
              Herr talman! Jag är också väldigt nöjd med Sverige. Jag tycker
              väldigt mycket om att bo i Sverige, och jag skulle inte vilja
              bo någon annanstans. Men jag har hört Göran Persson svara på det
              här sättet väldigt många gånger förut: Ja, det är inte tillräckligt
              bra, det är på väg, vi tittar på det, vi drar ned lite på försvaret,
              och vi ska föra över resurser. Jag tror för övrigt att det var
              din öppning i en debatt för snart två år sedan, då du förde fram
              den tanken.
            </seg>
            <seg n="6d37a2b8">
              Men åter till den verklighet som människor nu diskuterar utanför
              detta hus, som handlar om händelser i vår närtid, i förra veckan,
              oro för att det ska hända dagligen. Då blir naturligtvis frågan:
              Är vi ens på väg i rätt riktning?
            </seg>
            <seg n="76531a05">
              Göran Persson ger sken av att vi är på väg, att vi löser en massa
              saker och bockar av och att våldet är på väg bort. Människor känner
              att våldet är på väg in, att det blir brutalare, att vapen kommer
              närmare, och människor mår dåligt. Det är det som de undrar om
              du ser, Göran Persson, när du alltid berättar hur stolt du är
              och när du alltid hävdar att allting är på väg att lösa sig.
            </seg>
            <seg n="604732c2">
              Ser Göran Persson hur människor har det i den vardag där våldet
              nu förändrar känslan av trygghet för många människor?
            </seg>
          </u>
          <note type="speaker" n="2744620c">
            Anf. 41 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-1ef0001c93fce455-0" n="c38e0efe" next="i-21fed210e64e4e02-0">
            <seg n="0ba02b5e">
              Herr talman! I allra högsta grad ser vi och upplever vi detta.
              Vi är närvarande i det varje dag. Det är därför vi gör det vi
              gör. Sedan kan det vara otillräckligt, och vi kanske behöver göra
              mer.
            </seg>
            <seg n="266b9563">
              Men säg inte att vi drar ned lite på försvaret! Det är en väldigt
              stor omställning: 3 000 miljoner kronor, som vi kan använda för
              att satsa i den här sektorn i stället. Jag beklagar att vi inte
              blev överens om den saken.
            </seg>
            <seg n="344401bf">
              Säg inte att vi bara tittar på det här! Vi har utbildat snart
              4 000 fler poliser. Det är 1 200 fler poliser nu än vad det var
              när mandatperioden började. Det är 550 fler civilanställda inom
              polisen. Det är stora resurser vi lägger.
            </seg>
            <seg n="a84d83a9">
              Hela tiden känner vi att samhället riskerar att bli hårdare.
              Jag är rädd för ett Sverige där utanförskapet manifesteras av
              att de som har förlorat jobbet eller blivit sjuka också blir riktigt
              fattiga och hamnar i ett läge där desperationen smyger sig in.
              Det är farligt. Den sociala utslagningen är också grogrund för
              både brott och psykiska problem. Därför motsätter vi oss de förslag
              som har lagts från andra sidor i denna kammare om att försämra
              de systemen.
            </seg>
          </u>
          <note n="91e20c5a">
            Anf. 42 FÖRSTE VICE TALMANNEN:
          </note>
          <u who="göran_persson_minister_1996" xml:id="i-21fed210e64e4e02-0" n="c38e0efe" prev="i-1ef0001c93fce455-0">
            <seg n="aacb599a">
              I det läget ger jag Fredrik Reinfeldt 30 sekunder extra för en
              avslutande kommentar, inte polemiserande.
            </seg>
          </u>
          <note type="speaker" n="202fd03d">
            Anf. 43 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-e3717462a9f4fba0-2" n="a2626c57">
            <seg n="76eca791">
              Herr talman! Jag tror att det är viktigt att säga att de poliser
              som har utbildats inte har gjort att det blir många fler poliser
              som löser uppgifter. I polisens eget budgetunderlag säger man
              att för att få plats med de nya måste man förtidspensionera några
              av de gamla. Det är bra att vi föryngrar Sveriges poliskår.
            </seg>
            <seg n="cac26e7f">
              Men jag frågade inte så mycket efter tekniken för hur vi ska
              kunna lösa detta, utan känslan för om vi ser, om vi verkligen
              har hjärtat på rätt ställe och ögonen på plats för den utveckling
              som sker. Jag tror inte att människor kände att de fick svar på
              detta i dag. Det är inte en känsla av en utveckling som är på
              rätt väg.
            </seg>
            <seg n="a4ee2ed8">
              De verkliga arbetslöshetssiffrorna
            </seg>
          </u>
          <note type="speaker" n="9f97ddd9">
            Anf. 44 LARS LEIJONBORG (fp):
          </note>
          <u who="lars_leijonborg_6e9b34" xml:id="i-8ec3de093d8039bb-0" n="3fdf17ff">
            <seg n="97132bf4">
              Herr talman! Jag tänkte efterhöra statsministerns åsikt i den
              allra hetaste debattfrågan just nu. Jag tror att det är väldigt
              viktigt att statsministern ger ett konkret och tydligt svar. Det
              är viktigt för verkligheten, och det är viktigt för den politiska
              debatten.
            </seg>
            <seg n="db107f6a">
              Min fråga är: Hur hög är den verkliga arbetslösheten?
            </seg>
            <seg n="54b819ad">
              Vi har från borgerligt håll länge hävdat att de öppet arbetslösa
              inte alls är ens huvuddelen av problemet, utan vi har en omfattande
              arbetslöshet som brukar kallas dold. Men den får inte vara dold.
              På sista tiden har vi fått draghjälp av tunga företrädare för
              LO som har hävdat att arbetarrörelsens ledning mörkar den verkliga
              arbetslösheten.
            </seg>
            <seg n="f51d4f63">
              Tala nu om hur många som är arbetslösa i Sverige! Är det 15 %?
              Är det 20 %? Vad anser statsministern?
            </seg>
          </u>
          <note type="speaker" n="bff99340">
            Anf. 45 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-1" n="c38e0efe">
            <seg n="655a8fa7">
              Herr talman! Om det ska vara någon mening med den här debatten
              ska vi väl hålla oss till den typ av definition vi alltid har
              varit överens om, inklusive från den tid då Lars Leijonborg var
              inne i Regeringskansliet och drev upp arbetslösheten till 10 %,
              som vi nu har tagit ned till 5 %.
            </seg>
            <seg n="bd2fdd55">
              Det är viktigt att komma ihåg att vi räknar dem som är i arbetskraften,
              hur många av dem som vill ha ett arbete och hur många av dem som
              inte får ett arbete. Det är 4,1 miljoner som har ett arbete. 600
              000 är frånvarande från jobbet varje dag. 150 000 av dem är sjuka.
              350 000 av dem har semester, och den ska vi väl inte ta bort.
              100 000 av dem är föräldralediga eller vårdar sjukt barn, och
              det ska vi väl inte heller ta bort. 25 000 av dem sysslar med
              studier, och det ska vi naturligtvis inte heller ta bort.
            </seg>
            <seg n="587c6a14">
              Sedan har vi den andra delen, den miljon som inte finns i arbetskraften.
              Av dem är ungefär en halv miljon förtidspensionärer, och den andra
              halvan vill inte ha ett arbete. Det är också någonting som man
              ska respektera.
            </seg>
            <seg n="32c67425">
              Det som har ökat de senaste åren är den grupp som är förtidspensionärer.
              Det är en utveckling som delvis speglar att vi blir äldre. Det
              är människor i Lars Leijonborgs och min ålder i stor utsträckning,
              och då kommer inte sällan förtidspensionen in. Men det är också
              många som har slitit ut sig i arbetslivet.
            </seg>
            <seg n="3e657802">
              Hur vi räknar det här är solklart. Att Lars Leijonborg inte står
              fast vid den definition som en gång i tiden lades fast av folkpartistiska
              arbetsmarknadsministrar tycker jag är konstigt.
            </seg>
          </u>
          <note type="speaker" n="f0e6997b">
            Anf. 46 LARS LEIJONBORG (fp):
          </note>
          <u who="lars_leijonborg_6e9b34" xml:id="i-8ec3de093d8039bb-1" n="3fdf17ff">
            <seg n="ec5f6101">
              Herr talman! Statsministern verkar ha pluggat på det här. Först
              hörde vi en lång uppräkning av personer som inte vill ha ett nytt
              arbete, men sedan erkände statsministern att ungefär hälften av
              dem som är förtidspensionerade vill ha ett nytt arbete. Edlings
              rapport från LO visar med förödande tydlighet att det i praktiken
              är så att förtidspensioner används som en arbetsmarknadsåtgärd.
              Men summera då de grupperna, de heltidsstuderande som söker arbete
              och bara pluggar för att de inte får något jobb, de förtidspensionärer
              och långtidssjukskrivna som skulle kunna jobba om det fanns ett
              jobb, de öppet arbetslösa och de i åtgärder! Vad blir den siffran?
              Är det så svårt att säga 17 % eller nästan en miljon människor?
              Kan vi inte få höra det från den ytterst ansvariga?
            </seg>
          </u>
          <note type="speaker" n="da133d06">
            Anf. 47 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-2" n="c38e0efe">
            <seg n="83f8385e">
              Herr talman! Jag har, som Lars Leijonborg säger, pluggat på därför
              att jag tycker att den här statistiska exercisen är lite märklig.
              Jag vänder mig bestämt emot att kalla dem som är på semester och
              dem som är föräldralediga för arbetslösa, för det är de inte.
              Och jag vänder mig bestämt mot uttrycket att en miljon står utanför
              arbetsmarknaden därför att de är arbetslösa. En halv miljon av
              dessa människor vill inte ha ett arbete. Man måste också acceptera
              att det finns människor som har valt att leva sitt liv på ett
              sådant sätt att de inte söker ett jobb.
            </seg>
            <seg n="1ea36610">
              Sedan finns det en halv miljon människor som är förtidspensionärer.
              Många av dem kan inte ta ett arbete. Många av dem är rejält slut
              i axlar, ryggar och handleder. De har lyft, burit och kånkat.
              Det är ofta kvinnor. Ingen skulle mer än jag önska att de hade
              haft ett bättre arbetsliv. Det är där vi ska sätta in stöten och
              se hur vi ska förbättra arbetsmiljöerna och hur våra arbetsplatser
              ska bli mänskligare. Det är den arbetsuppgiften som ligger framför
              oss.
            </seg>
            <seg n="b0161249">
              Nu ser vi att sjuktalen faller, både de korta och de långa. Vi
              ser också, herr talman, att antalet sjukersättningar börjar gå
              ned. I den meningen går det i rätt riktning, men det är en för
              stor grupp. Det är på arbetsplatserna som problemet löses, inte
              i riksdagens talarstol genom en exercis med statistik.
            </seg>
            <seg n="f23250e5">
              Edling citeras. Citera också åtminstone du, Lars Leijonborg,
              den delen där han säger att sänkta ersättningsnivåer inte är lösningen!
            </seg>
            <seg n="644b2212">
              Israels barriär mot palestinierna
            </seg>
          </u>
          <note type="speaker" n="b394da48">
            Anf. 48 GÖRAN HÄGGLUND (kd):
          </note>
          <u who="goran_hagglund_759c03" xml:id="i-050e65068e77e36f-0" n="4c300b82">
            <seg n="5b14735b">
              Herr talman! Jag tror att många svenskar har uppskattat den syn
              på Mellanösternproblemen som Göran Persson har gett uttryck för
              i många olika sammanhang genom att stå upp för det palestinska
              folkets rättigheter och erkänna och arbeta för det israeliska
              folkets och statens rätt att existera inom säkra och erkända gränser.
            </seg>
            <seg n="098a00f1">
              Jag har synpunkter på den barriär som israelerna har uppfört,
              framför allt att den står på ockuperad mark. Men jag förstår att
              israelerna vill skydda sig mot de förfärliga attacker som palestinska
              terrorister har utfört på israelisk mark. Enbart år 2002 dödades
              över 450 israeler på det viset.
            </seg>
            <seg n="dfd67786">
              Häromdagen kunde vi höra Carin Jämtin, inte vem som helst utan
              en av ministrarna på Utrikesdepartementet, uttala sig om barriären.
              Hon uttryckte sig på ett sätt som jag tror förvånar många då hon
              bland annat sade: Muren är helt obegriplig. Det går inte att uttrycka
              med ord hur vansinnigt sjuk den är.
            </seg>
            <seg n="302c04de">
              Min fråga till statsministern är: Är det här uttryck för regeringens
              officiella politik?
            </seg>
          </u>
          <note type="speaker" n="20e79b2c">
            Anf. 49 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-3" n="c38e0efe">
            <seg n="58610bd1">
              Herr talman! Den mur som Israel bygger på ockuperat land står
              i strid med internationell rätt. Israel har rätt att bygga en
              mur för att skydda sitt eget territorium på eget territorium.
              Bygger man ett staket mellan två grannar bygger man det inte på
              grannens mark. Internationell rätt är otvetydig här.
            </seg>
            <seg n="1b9521e8">
              Sveriges regering har gett uttryck för detta i många sammanhang.
              Vi tänker fortsätta att göra det. Vi deltar i en i stort sett
              enhällig internationell kör som säger att det bygge som nu pågår
              delvis sträcks på områden som är av sådant slag att det inte är
              förenligt med folkrätten. Där är det solklart.
            </seg>
            <seg n="99a69219">
              Vad Carin Jämtin sade, mycket känsloladdat och mycket engagerat,
              var att muren står i strid med folkrätten. Sedan borde hon kanske
              också ha lagt till, vilket jag också gör, att israelerna är i
              sin fulla rätt att skydda sin egen befolkning och sitt eget territorium
              inom erkända och säkra gränser och göra det precis inom sina egna
              gränser. Sådan ser diskussionen ut, och sådan är linjen. Carin
              uttryckte, på ett mycket levande sätt måste jag säga, i substans
              den uppfattning Sverige och EU har.
            </seg>
          </u>
          <note type="speaker" n="65b5b614">
            Anf. 50 GÖRAN HÄGGLUND (kd):
          </note>
          <u who="goran_hagglund_759c03" xml:id="i-050e65068e77e36f-1" n="4c300b82">
            <seg n="65c22096">
              Herr talman! Jag tror att det finns en ganska stor skillnad mellan
              det som statsministern nu säger och det som Carin Jämtin sade:
              Muren är helt obegriplig. Det går inte att uttrycka med ord hur
              vansinnigt sjuk den är.
            </seg>
            <seg n="a8d76f4b">
              Det handlade inte om placeringen. Det handlade om den barriär
              som statsministern nu säger är okej att uppföra på eget territorium.
              Där finns en skillnad. Jag tolkar det så att statsministern här
              anser att hon har uttryckt sig på ett som kanske inte var så där
              alldeles exakt i de här sammanhangen.
            </seg>
            <seg n="6e5fc934">
              Jag tror att det är otroligt viktigt, om Sverige fortsättningsvis
              ska kunna spela en roll i den här förfärliga konflikten, att man
              är nyanserad och balanserad. Jag tror att statsministern genom
              åren har gjort sig känd som en vän av båda sidor. Jag tycker att
              det är oerhört angeläget att Sverige behåller den positionen.
              Man ska naturligtvis vara känslosam som minister, men man ska
              vara oerhört noga med hur man uttrycker sig. I det här fallet
              tycker jag att statsrådet Jämtin inte var tillräckligt noggrann
              med orden. Om Sverige också fortsättningsvis ska kunna spela en
              roll i det här sammanhanget gäller det att se till båda sidors
              rättigheter och möjligheter.
            </seg>
          </u>
          <note type="speaker" n="78df2f16">
            Anf. 51 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-4" n="c38e0efe">
            <seg n="a67bedef">
              Herr talman! Ska man spela en roll i ett sådant här sammanhang
              måste man utgå från väldigt tydliga principer. En sådan princip
              är internationell rätt. Jag har själv suttit öga mot öga med Israels
              på många sätt imponerande premiärminister Ariel Sharon och fört
              fram samma kritik i substans mot muren som Carin Jämtin har gjort.
            </seg>
            <seg n="eecd21ad">
              Det finns ingen anledning att inte kritisera det vi tycker är
              fel. Samtidigt har vi alltid sagt, och ska säga, att Israel har
              rätt att existera som fri nation inom sina kända och erkända gränser.
              Vad Israel gör på sin mark är deras sak att bestämma om. Däremot
              måste vi reagera mot vad de gör på ockuperat område. Carin Jämtin
              hade självfallet inte uttryckt sig på det sätt som hon gjorde
              om israelerna hade byggt någonting på eget område, därför att
              det är upp till varje nation själv att bestämma. Det hon reagerade
              mot var det hon upplevde, nämligen brottet mot internationell
              rätt, och det har EU också pekat på.
            </seg>
            <seg n="59161ac0">
              Så ligger det till. Låt oss inte överdriva de här frågorna och
              åsiktsskillnaderna. Låt oss i stället peka på vad vi tycks vara
              överens om, nämligen att det inte är förenligt med folkrätten.
              Låt oss fortsätta att arbeta för samförstånd och en fred i Mellanöstern
              som vi har drömt om i över 50 år alltsedan staten Israel bildades.
            </seg>
            <seg n="fca7f291">
              Konsekvenserna av ett franskt nej till EU:s fördrag
            </seg>
          </u>
          <note type="speaker" n="986e0422">
            Anf. 52 INGRID BURMAN (v):
          </note>
          <u who="ingrid_burman_e2fe1d" xml:id="i-1029db4d20e8424f-0" n="2732f343">
            <seg n="d367194f">
              Herr talman! På söndag får det franska folket säga sitt om förslaget
              till fördrag och om en ny EU-konstitution. För att det fördraget
              ska vara giltigt måste det ratificeras av samtliga medlemsländer.
              Om det franska svaret blir ett nej har förslaget fallit. Då förutsätter
              jag att regeringen inte kommer att förelägga riksdagen ett förslag
              om att ratificera det då icke-existerande förslaget till fördrag.
            </seg>
            <seg n="9395dfb2">
              Min fråga till statsministern blir: Är det rätt uppfattat?
            </seg>
          </u>
          <note type="speaker" n="38a9f74b">
            Anf. 53 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-5" n="c38e0efe">
            <seg n="1c7e3414">
              Herr talman! Det är inte rätt uppfattat. Fransmännen har att
              ta ställning till ett fördrag som är framförhandlat i ett konvent.
              Alla stater har varit inblandade i detta, och inte minst parlamenten
              i alla stater, så också Sveriges riksdag. Vi ska ta ställning
              till detta fördrag utifrån riksdagens behandling i Sverige. Efter
              all den diskussion som har varit så skulle det kännas väldigt
              konstigt om vi sade att fransmännen beslutade också för oss. När
              de röstade nej så säger vi också nej, och vi gör ingenting utan
              struntar i det hela.
            </seg>
            <seg n="d0ef0358">
              Hur det ska hanteras om fransmännen röstar nej får vi komma tillbaka
              till. Det har varit så tidigare i europeiska ratificeringsomgångar
              av fördrag att man har löst de problem som då har uppstått. Men
              att för vår del säga att om fransmännen röstar ja så ska vi rösta
              ja, och om fransmännen röstar nej så röstar vi nej, det är helt
              fel. Vi bestämmer för egen räkning hur vi ser på detta fördrag.
              Så länge det ligger där ska vi också ta ställning till det.
            </seg>
          </u>
          <note type="speaker" n="4c8d4439">
            Anf. 54 INGRID BURMAN (v):
          </note>
          <u who="ingrid_burman_e2fe1d" xml:id="i-4a4936548b995d57-0" n="2732f343" next="i-e4f34d0229a16d15-0">
            <seg n="78a6e1d6">
              Herr talman! Vad statsministern då säger är att för att det här
              fördraget ska vara giltigt måste det inte ratificeras av samtliga
              medlemsländer, utan statsministern anser att även om man har sagt
              nej vilket väl antagligen innebär att det måste omförhandlas så
              ska vi ta ställning till ett fördrag som kanske inte är giltigt.
              Så kan man ju också uttrycka det.
            </seg>
            <seg n="88a0601e">
              Vad jag inte har sagt är att franska folket ska bestämma åt oss.
              Vad jag har sagt är att jag funderar över giltigheten av ett fördrag
              när kanske Frankrike, och kanske också Nederländerna, säger nej.
            </seg>
            <seg n="3a2a964f">
              Min andra fundering blir då att här i Sverige utgår ju all makt
              från folket. Sedan lånar vi den. Man väljer oss. Vi lånar folkets
              röster. Och sedan, efter fyra år, tar folket tillbaka dem, utvärderar
              vad vi har gjort och ger dem kanske till nya personer, nya ledamöter
              kanske ny regering också, vad vet jag? Är det då inte klädsamt
              att fråga svenska folket i en folkomröstning, precis som man gör
              i Frankrike, innan vi tar den röst folket givit oss och ger den
              vidare till andra, vilket i princip EU-konstitutionen gör? Vore
              det inte klädsamt att vi också, liksom i Frankrike, frågade dem
              som har lånat oss sin röst innan vi ger den vidare?
            </seg>
          </u>
          <note n="ecb4cf62">
            Anf. 55 FÖRSTE VICE TALMANNEN:
          </note>
          <u who="ingrid_burman_e2fe1d" xml:id="i-e4f34d0229a16d15-0" n="2732f343" prev="i-4a4936548b995d57-0">
            <seg n="36fa6b70">
              Jag vill be alla att försöka respektera enminutsgränsen.
            </seg>
          </u>
          <note type="speaker" n="c6b57f2e">
            Anf. 56 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-6" n="c38e0efe">
            <seg n="c169c5bf">
              Herr talman! Vad som är klädsamt kan man diskutera. Vi tillhör
              den majoritet i Europa som ratificerar, godkänner, fördraget i
              riksdagen. Vi tillhör den stora majoriteten som gör så. Det är
              det vanliga. Andra har valt folkomröstningar, däribland Frankrike.
            </seg>
            <seg n="2b5e23f4">
              Att vi väljer att godkänna det här i riksdagen beror på att vi
              anser att det här fördraget inte i grunden ändrar relationen mellan
              EU och Sverige. Vi har tagit ställning till medlemskap i en folkomröstning.
              Vi har tagit ställning tidigare till nya fördrag här i riksdagen.
              Nu har vi ytterligare ett. Det är riksdagen som ska besluta om
              detta. Det är också ett sätt att visa riksdagen respekt och därmed
              stärka ett av vårt lands viktigaste instrument: det parlamentariska
              arbetet. Det vill jag inte försvaga, därför att med hjälp av parlamentet
              vill jag driva en radikal politik som omfördelar. Då ska man också
              ge parlamentet chansen att ta ställning till svåra och komplicerade
              frågor. Därför avgörs frågan i riksdagen.
            </seg>
            <seg n="ee8e6d3f">
              Framtidstron för företagare
            </seg>
          </u>
          <note type="speaker" n="1cf21c21">
            Anf. 57 MAUD OLOFSSON (c):
          </note>
          <u who="maud_olofsson_1bc509" xml:id="i-7a11886baab0f7d1-0" n="36714e25">
            <seg n="77c5093c">
              Herr talman! I tisdags hade vi möjlighet att lyssna till en debatt
              mellan Fredrik Reinfeldt och statsministern. Den stora debatten
              handlade om ersättningsnivåer och alla dem som står utanför arbetsmarknaden,
              och vi som lyssnade kunde konstatera att ersättningsnivån runt
              65 % var ni båda överens om. Ni talade om olika system, men nivåerna
              var ni överens om.
            </seg>
            <seg n="8dff8ba6">
              Samma dag presenterade småföretagarna en artikel i Dagens industri
              som handlade om hur vi ska kunna skapa jobb. Det är där jag tycker
              att den viktiga diskussionen ändå borde föras, som hade liten
              tid. Småföretagarna föreslog mindre krångel, lägre kostnader för
              sjukskrivningar, sänkta arbetsgivaravgifter och lite annat, och
              de efterlyser framtidstro. Det är bara 4 % av dem som tror att
              regeringen kommer att förbättra deras villkor de närmaste åren.
              Det här är mycket allvarligt, tycker jag. Jag tycker att det borde
              handla mycket mer om hur vi skapar jobb än att bara diskutera
              ersättningsnivåer.
            </seg>
            <seg n="72f0c9c2">
              Min fråga till statsministern är: Hur kan statsministern ge de
              här företagarna, som nu vill investera i Sverige, den här framtidstron?
              Hur kan vi öka den här framtidstron, och hur ställer sig statsministern
              till de förslag som företagarna själva kommer med när det gäller
              just att skapa jobb och framtidstro?
            </seg>
          </u>
          <note type="speaker" n="09e99d3e">
            Anf. 58 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-7" n="c38e0efe">
            <seg n="5e454885">
              Herr talman! Jag vet att Maud Olofsson är fräck, men det här
              tar väl ändå priset: att börja med en uppenbar lögn och sedan
              ställa en annan fråga! Jag har aldrig upplevt något liknande här
              i kammaren förut.
            </seg>
            <seg n="561457a8">
              Vi är definitivt inte överens med den svenska högern om att sänka
              ersättningsnivåerna från 80 till 65 eller 60 %. Hela debatten
              handlade ju om detta och den otrygghet, den utslagning och de
              regionala spänningar det skulle skapa. Det är svårbegripligt att
              man från oppositionens sida har en företrädare som går fram och
              börjar med den typen av påståenden för att sedan fråga om någonting
              annat. Jag har aldrig upplevt något liknande, herr talman.
            </seg>
            <seg n="77221ee2">
              Jag ska ändå försöka, på 15 sekunder, säga någonting om den fråga
              som ställdes, nämligen hur vi skapar framtidstro hos företag.
              Det allra viktigaste där är att det finns kunder, att det finns
              människor som efterfrågar företagens varor och tjänster. Ska man
              göra någonting för att skjuta sönder den framtidstron, ja, då
              ska man attackera dem som är svagast i samhället och sänka ersättningsnivåerna
              och de förmåner som de ska ha som drabbas av de omställningar
              vi vet att vi kommer att stå inför.
            </seg>
            <seg n="9278c426">
              Trygghet driver efterfrågan. Efterfrågan skapar nya företag.
              Nya företag ger jobb. Otrygghet skapar klyftor och utslagning.
              Så ligger det till, Maud Olofsson!
            </seg>
          </u>
          <note type="speaker" n="fba247d6">
            Anf. 59 MAUD OLOFSSON (c):
          </note>
          <u who="maud_olofsson_1bc509" xml:id="i-7a11886baab0f7d1-1" n="36714e25">
            <seg n="d7d21dac">
              Herr talman! Jag tror att det är signifikant för socialdemokratin
              och statsministern att ägna 15 sekunder åt hur man ska skapa jobb
              och resten av tiden till att tala om ersättningsnivåer.
            </seg>
            <seg n="3709dc98">
              Vad jag sade var att ni är överens om att ligga på 65-procentsnivån.
              Vi har redan förtidspensionerade och de som är i friår som ligger
              på den nivån. Sedan må du tala om andra försäkringar som kommer
              som tillägg.
            </seg>
            <seg n="0cf0abf0">
              Men det som är det intressanta för människor i dag är: Hur ska
              vi kunna få några jobb att gå till? Vilka är det som ska anställa?
              Vilka är det som ska ge den där tryggheten? Vilka ska leverera
              de här jobben som gör att människor får en anställning så att
              de sedan kan betala skatt? Företagarna har föreslagit ett antal
              åtgärder för att företagarna ska kunna få känna den framtidstron,
              och då väljer statsministern att inte ens beröra ett enda av de
              förslagen. Jag tror att det är mycket allvarligt när landets statsminister
              inte förstår att ska vi ha jobb så måste vi också ha företagare
              som kan anställa och skapa de jobben.
            </seg>
          </u>
          <note type="speaker" n="bc65d503">
            Anf. 60 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-8" n="c38e0efe">
            <seg n="236e7413">
              Herr talman! Ska vi ha företagare så ska vi också ha kunder.
              Ska vi ha kunder så måste människor känna framtidstro, optimism
              och trygghet och veta att de pengar man förfogar över törs man
              konsumera.
            </seg>
            <seg n="eb16ef14">
              Den utslagning som vi riskerar att se i den moderna världen till
              följd av strukturförändringar det kan gå fort i framtiden kommer
              att skapa väldigt många människor som blir förlorare om man säger
              till dem: Nu får du leva på en ersättning som är drygt 10 000
              kr i månaden. Då kommer ingen att konsumera. Och de som har några
              pengar att konsumera för kommer att säga: Det är bäst att jag
              sparar mina pengar, därför att jag kanske blir arbetslös.
            </seg>
            <seg n="6cb3945a">
              Det är den chocken som ligger i det förslag som nu är framlagt,
              som vi diskuterade i tisdags kväll och som Centerpartiet uppenbarligen
              inte förhåller sig till. Det är där det ligger.
            </seg>
            <seg n="6844d987">
              Sedan kan man göra väldigt mycket mer för att förbättra regelverk,
              ändra skattesystem och marknadsföra svenska produkter utomlands.
              Det finns en lång rad av förslag om detta. Över det är jag stolt.
              Men jag är inte nöjd med en situation då vi har människor som
              fortfarande känner oro inför framtiden, därför att det är det
              som är bromsen för att få företagande och företagsamhet.
            </seg>
            <seg n="11af3d09">
              Tolkningen av ett franskt nej till EU:s fördrag
            </seg>
          </u>
          <note type="speaker" n="81604fba">
            Anf. 61 MARIA WETTERSTRAND (mp):
          </note>
          <u who="maria_wetterstrand_ef7a7b" xml:id="i-63c73c81e5fdc2d7-0" n="c23d2060">
            <seg n="ee26982d">
              Herr talman! Jag är lite avundsjuk på det franska folket som
              får gå till folkomröstning på söndag om förslaget till ny EU-konstitution.
              Jag tycker mig märka av det jag hör från den diskussionen att
              det är en hel del saker som går igen från den svenska EU-debatten,
              nämligen att folket är väldigt skeptiskt till att man för över
              mer makt från de nationella parlamenten till en central beslutsnivå
              i EU.
            </seg>
            <seg n="1b58d7ad">
              Jag tycker att svenska folket borde få ta ställning till det
              här fördraget i en folkomröstning, men jag tänkte inte fråga om
              det, för jag vet vad statsministern har för uppfattning i den
              frågan.
            </seg>
            <seg n="64bd8461">
              Jag vill fråga om detta: Hur tolkar statsministern ett franskt
              nej till konstitutionen? Är det så att statsministern delar min
              uppfattning att det franska folket är tveksamt till att flytta
              över mer makt till EU, och bör man då från Sveriges sida dra några
              slutsatser av detta?
            </seg>
          </u>
          <note type="speaker" n="ef2a4353">
            Anf. 62 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-9" n="c38e0efe">
            <seg n="45a853e4">
              Herr talman! Det är en väldigt viktig fråga hur man ska tolka
              den EU-negativa opinion som växer fram i många av de länder i
              Europa som var kärnan i Europaprojektet.
            </seg>
            <seg n="19f2d22d">
              Är det fördraget man vänder sig mot, eller är det något annat
              man är orolig för? Jag tror att det är det senare. En dålig inrikespolitisk
              utveckling med stagnerande ekonomi och växande arbetslöshet skapar
              oro och ängslan. Stora grupper jordbrukare i Frankrike fruktar
              för sin framtid. Man vet inte riktigt vad som händer kanske beror
              det inte på EU, utan det kan bero på WTO. Vad som är orsak och
              verkan blandas ibland ihop.
            </seg>
            <seg n="5e0e989c">
              Det finns i många europeiska länder också en stark kritik av
              sittande regeringar. Detta kan ta sig uttryck i folkomröstningar,
              och om man går igenom de folkomröstningar som är utlysta och på
              flera ställen mycket väl kan sluta med ett nej ser man att det
              är väldigt olika inrikespolitiska opinioner som ligger bakom ställningstagandena.
            </seg>
            <seg n="8f4c7ac4">
              Vad EU:s ledning, vi tillsammans, bör reflektera över är hur
              vi gör EU till en union som är mer öppen, mer begriplig, står
              närmare folket och tydligare delar makten med parlamentet alltså
              det som fördraget syftar till och hur vi också ska berätta om
              detta på ett bra sätt. Troligen ligger lösningen där.
            </seg>
          </u>
          <note type="speaker" n="576e3839">
            Anf. 63 MARIA WETTERSTRAND (mp):
          </note>
          <u who="maria_wetterstrand_ef7a7b" xml:id="i-63c73c81e5fdc2d7-1" n="c23d2060">
            <seg n="260988a2">
              Herr talman! Jag tror att det franska folket mycket väl vet vad
              de röstar om. De vet att de röstar om förslaget till EU-konstitution,
              inte om diverse inrikespolitiska problem. Jag tror att folket
              i Frankrike är fullt kapabelt att göra den skillnaden. Jag tror
              att de är väldigt tveksamma till att mer makt flyttas över till
              EU och att den politiska eliten i Europa springer ifrån medborgarna.
              Den processen går alldeles för fort och man vill därför bromsa
              upp den. Den viljan tror jag även finns hos svenska folket. Tyvärr
              delas den uppfattningen inte av majoriteten i Sveriges riksdag,
              vilket är en av orsakerna till att jag skulle vilja att vi hade
              en svensk folkomröstning.
            </seg>
            <seg n="1d7666c1">
              Jag skulle också vilja att Sverige tog initiativ till en ny process,
              till ett nytt fördrag för EU, som byggde på det som statsministern
              påstår att det här konstitutionsförslaget bygger på vilket det
              inte gör. Detta har det franska folket upptäckt. Det handlar om
              decentralisering och tydlig beslutskompetens för medlemsländerna,
              om att ha en målsättning om ett alleuropeiskt samarbete och att
              makten flyttas underifrån. Om den flyttas uppåt ska den flyttas
              dit underifrån. Det ska inte vara så att de ovanifrån tar makten
              till sig, utan i så fall måste makten finnas på de lägsta nivåerna
              och möjligen kunna delegeras uppåt. I första hand ska den dock
              finnas nära de människor som besluten berör. Så är det inte i
              dagens förslag till konstitution.
            </seg>
          </u>
          <note type="speaker" n="275b665f">
            Anf. 64 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-10" n="c38e0efe">
            <seg n="58bbee08">
              Herr talman! Vi läser detta på olika sätt, det är uppenbart.
              Jag skulle också gissa att en fransman läser det annorlunda än
              en holländare, som i sin tur ser annorlunda på det än en dansk,
              som i sin tur avviker från en britt och en tjeck och en polack.
              Så är det. Det här är politik när det är som svårast och mest
              komplicerat.
            </seg>
            <seg n="001aecba">
              Jag har ingenting emot den tanke som Maria Wetterstrand luftar,
              för jag tror nämligen att EU skulle behöva ha en period av konsolidering.
              Det är stora saker som genomförts, och det har gått väldigt fort
              utvidgning, europrojektet, den europeiska säkerhets- och försvarspolitiken.
              En lång rad saker har genomförts, allt baserat på det mellanstatliga
              godkännandet och beslutsfattandet.
            </seg>
            <seg n="543a2c5a">
              Det är klart att det finns anledning att reflektera över om det
              kanske gått för fort. Men jag ångrar inte stegen. Jag tycker att
              de är riktiga. Sedan är varje politisk process sådan att man får
              reflektera över hur den ska förankras.
            </seg>
            <seg n="be2e73a6">
              Fransmännen har kanske nu sin uppfattning. Vi får lyssna på dem,
              men låt oss inte föregripa deras ställningstagande. Jag tror nämligen
              fortfarande att de kommer att rösta ja.
            </seg>
            <seg n="34c87258">
              Icke-spridningskonferensen i New York
            </seg>
          </u>
          <note type="speaker" n="03859e16">
            Anf. 65 KAJ NORDQUIST (s):
          </note>
          <u who="unknown" xml:id="i-383a76ed75c7eefe-0" n="6ea27080">
            <seg n="e18d94f3">
              Herr talman! Herr statsminister! Jag hade den stora förmånen
              att delta i den delegation som åkte till icke-spridningskonferensen
              i New York. Jag var med ett par dagar under den andra veckan och
              märkte att man inte kom någon vart. Man ägnade sig åt procedurfrågor.
              När jag åkte hem efter en vecka hade man precis kommit fram till
              att godkänna dagordningen. Konferensen avslutas i morgon. Frågan
              är om det över huvud taget blir något av detta.
            </seg>
            <seg n="542aef22">
              Vad tycker statsministern att vi från svensk sida ska göra för
              att få fart på kärnvapennedrustningen och på detta politiska arbete?
              Det är en katastrof som pågår i New York.
            </seg>
          </u>
          <note type="speaker" n="b8fe0ace">
            Anf. 66 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-11" n="c38e0efe">
            <seg n="224dd38a">
              Herr talman! Det finns inget annat sätt för ett land som är starkt
              engagerat, såsom Sverige är, än att ständigt föra fram detta i
              internationella sammanhang. Sedan vet både Kaj Nordquist och jag
              att internationella konferenser som har svåra frågor att hantera
              ofta är av det slaget att man blockerar dagordningen. Detta har
              tydligen också skett här innan man väl kommer fram till en substansdiskussion.
            </seg>
            <seg n="6b202c2d">
              Man får träffas igen. Vi har inget annat instrument. Det är med
              ord och goda argument som vi ska övertyga människor i andra länder
              om att sluta med det vanvett som kärnvapnen representerar och
              se till att inte fler skaffar sig kärnvapen. Ytterligare en som
              gör det kan mycket väl utlösa en spiral där inte bara en utan
              många fler skaffar sig dem, och då sitter vi fast i ett nytt hot
              som kan vara näst intill okontrollerbart.
            </seg>
            <seg n="c9acf475">
              Detta är en ödesfråga och jag känner samma ilska och indignation
              som Kaj Nordquist. Det får emellertid inte förta den kyliga analysen,
              nämligen att vi måste fortsätta att kämpa och försöka övertyga.
            </seg>
            <seg n="fc40ad5c">
              Hot mot journalister
            </seg>
          </u>
          <note type="speaker" n="fa1b3282">
            Anf. 67 HENRIK VON SYDOW (m):
          </note>
          <u who="henrik_von_sydow_8da056" xml:id="i-36815864c3557103-0" n="5089eb7d">
            <seg n="ebb79f32">
              Herr talman! I ett reportage i Sveriges Televisions Dokument
              inifrån framkom det att regeringens egen expert på jämställdhetsfrågor
              vid ett tillfälle försökte skrämma och hota Sveriges Televisions
              journalist Evin Rubar. Många har upprörts över detta, och regeringen
              kan knappast tillåta att deras politiska tjänstemän försöker använda
              den offentliga makten till att påverka den journalistiska granskningen.
              Hot mot journalister hör förstås inte hemma i vår demokrati. Det
              dränerar öppenheten, det gör Sverige tystare och det är givetvis
              något som vi måste sätta tydliga gränser för.
            </seg>
            <seg n="214b4c63">
              Nu säger regeringens egen jämställdhetsminister Jens Orback att
              han inte tänker vidta några åtgärder med anledning av det som
              inträffat. Just det är det allvarliga. Om ingen tar ansvar för
              detta kommer det att fortsätta.
            </seg>
            <seg n="01658dee">
              Därför vill jag fråga: Accepterar statsministern att Regeringskansliets
              tjänstemän hotar granskande journalister utan att det leder till
              några konsekvenser?
            </seg>
          </u>
          <note type="speaker" n="8a18113c">
            Anf. 68 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-12" n="c38e0efe">
            <seg n="07b2114e">
              Herr talman! Frågeställaren börjar med att påstå att det var
              en politisk tjänsteman. Det är fel. Det är en statstjänsteman.
              Jag tror att kvinnan i fråga är departementsråd, det är min bild,
              eller också har hon en sakkunnigbefattning men inte i den politiska
              linjen.
            </seg>
            <seg n="781578e2">
              Det är viktigt att säga att också de har sin anställningstrygghet
              och sitt skydd i sitt arbete. Om vederbörande begått ett misstag
              ska det klaras ut med hennes chef. Personen i fråga är för närvarande
              sjukskriven.
            </seg>
            <seg n="26a34826">
              Sveriges engagemang för Nepal
            </seg>
          </u>
          <note type="speaker" n="c8fb18cd">
            Anf. 69 ALF SVENSSON (kd):
          </note>
          <u who="alf_svensson_c25c98" xml:id="i-97a2775b6be24348-0" n="9c35ea40">
            <seg n="77eddc94">
              Herr talman! Jag vet mycket väl att detta är en frågestund, men
              jag tar mig friheten att komma med en vädjan till herr statsministern.
            </seg>
            <seg n="07e35e1e">
              Ett av världens fattigaste länder är Nepal, vilket jag tycker
              någon gång måste lyftas upp publikt. Landet slits sönder, och
              så har varit fallet under flera år. Det finns inte tid att här
              tala om vilka krafter det är som sliter sönder landet, men jag
              är helt övertygad om att statsministern är underkunnig om detta.
            </seg>
            <seg n="f317c5e0">
              FN har gjort något slags, som jag tycker, halvhjärtad insats.
              Sverige har ingen ambassad i Katmandu. Däremot har Norge det.
              Jag skulle vilja vädja till statsministern att tillsammans med
              Norge, och gärna också i EU, göra något för detta land, som är
              ett av världens fattigaste. Det är ju så att vi lite grann håller
              på att endast fokusera på Europa, vilket är förklarligt, men det
              finns också länder utanför vår världsdel som inte får glömmas
              bort.
            </seg>
            <seg n="c7a2f680">
              Jag vill fråga om inte Göran Persson här och nu kan lova att
              lite grann skruva upp engagemanget för Nepal.
            </seg>
          </u>
          <note type="speaker" n="c65506ba">
            Anf. 70 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-13" n="c38e0efe">
            <seg n="9ad70bdc">
              Herr talman! Det är alltid trevligt att kunna lova att skruva
              upp engagemanget för en behjärtansvärd sak. Nepal är i ett mycket
              utsatt läge med återkommande politiska oroligheter, kuppliknande
              situationer och ibland också konflikter av näst intill inbördeskrigsliknande
              karaktär. Det är en farlig situation, och många människor lider.
            </seg>
            <seg n="1789fa1c">
              Jag gör bedömningen att vår utrikesförvaltning fullt ut är informerad
              om frågan, stöttar norrmännen och ligger nära de ansträngningar
              vi gör på nordisk basis. Att från svensk sida i kammaren nu stå
              och lova ytterligare insatser har jag inget underlag för, men
              jag skulle önska att jag kunde det.
            </seg>
          </u>
          <note type="speaker" n="942bbe00">
            Anf. 71 ALF SVENSSON (kd):
          </note>
          <u who="alf_svensson_c25c98" xml:id="i-97a2775b6be24348-1" n="9c35ea40">
            <seg n="dc1b28ba">
              Herr talman! Jag menar att den här frågan har hängt i luften
              långa tider. Kina och Indien finns runtom denna lilla nation.
              Ingenting händer. Jag utgår från att Göran Persson, som varit
              i Nordkorea och lite varstans, också ska börja intressera sig
              för detta lidande folk.
            </seg>
            <seg n="38fcfd40">
              Vi har en generalkonsul där, Gajendra Shrestha, som gjort formidabla
              insatser för vårt land när det gäller att tala om hur bra Sverige
              är. Det gillar ju Göran Persson när man gör. Då tycker jag att
              Göran Persson ska kvittera tillbaka till Nepal och göra en insats.
              Det behöver inte ta så väldigt stor del av agendan.
            </seg>
          </u>
          <note type="speaker" n="ad298f5f">
            Anf. 72 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-14" n="c38e0efe">
            <seg n="1b72bc50">
              Herr talman! Jag talar gärna väl om Nepal. Men en sak är att
              tala; vi ska också handla, agera och bidra till en lösning. Ibland
              ligger vissa saker så långt bort, både vad gäller kompetens, resurser
              och geografi, att det är lättare att lova något i Sveriges riksdag
              än att göra det på plats. Därför är jag lite försiktig. Men visst,
              jag åtar mig gärna att efter min ringa förmåga göra ytterligare
              om jag kan.
            </seg>
            <seg n="00eba4fa">
              Vi har andra länder i samma region som vi naturligtvis också
              bör följa och som vi följer väldigt nära. Vi har Mongoliet, som
              är inne i en utveckling som av och till är både lovande och lite
              hotande. Det är alltså en region som vi har allt intresse av att
              vara med och bevaka och följa. Att lova specifika insatser törs
              jag dock inte.
            </seg>
          </u>
          <note n="8763fedd">
            Ägarlägenheter
          </note>
          <note type="speaker" n="d0a15831">
            Anf. 73 LARS TYSKLIND (fp):
          </note>
          <u who="lars_tysklind_d8e722" xml:id="i-20d7f50e1ea02579-0" n="a09c0397">
            <seg n="71e253e2">
              Herr talman! Jag vill också ta mig till Norge, även om det är
              ur en helt annan aspekt än Alf Svenssons. Bostadsutskottet gjorde
              ett besök i Norge i början av veckan. Där ser man att länderna
              sedan unionsupplösningen valt helt olika vägar i vissa synvinklar.
              När det gäller bostäder är enskilt ägande djupt förankrat i Norge.
              Det har även en bred politisk förankring från höger till vänster,
              och man har uttalat med all tydlighet att ingen ska äga någon
              annans bostad.
            </seg>
            <seg n="83eb4989">
              I Sverige är det ju något annorlunda på den punkten. Ett exempel
              kan vi se senare i dag då en debatt om ägarlägenheter kommer upp
              och regeringen och bostadsutskottets majoritet än en gång kommer
              att säga nej till detta.
            </seg>
            <seg n="5da78d8d">
              Jag vill höra vad statsministern har för grundinställning till
              att vi även i Sverige ska kunna sätta möjligheten att äga sin
              bostad i fokus när det gäller den framtida bostadspolitiken.
            </seg>
          </u>
          <note type="speaker" n="b0fa7050">
            Anf. 74 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-15" n="c38e0efe">
            <seg n="17858053">
              Herr talman! Jag är i detta sammanhang anhängare av pluralism,
              mångfald. Jag tror på upplåtelseformer som har lite olika karaktär.
              Visst, många människor kan, vill och ska äga sin bostad. Det kan
              vara alltifrån en lägenhet till en villa eller ett radhus. Men
              villan, radhuset och lägenheten kan också vara en bostadsrätt.
              Det är ett annat sätt att äga sin lägenhet. Radhuset och hyreslägenheten
              kan också vara någonting man hyr. Hyresrätten skapar frihet, flexibilitet
              och rörlighet och ger den chans som inte har stora kapital att
              snabbt få tillgång till en lägenhet av god kvalitet.
            </seg>
            <seg n="b0fff8ff">
              Jag är ängslig för den typ av ideologiska utförsäljningar av
              hyresrätter som vi sett i Helsingfors och också på andra ställen.
              Behåll mångfalden! Det är en god regel i många sammanhang i politiken,
              Lars Tysklind, att stå för mångfald. Enfald och likriktning leder
              ofta fram till en sämre lösning.
            </seg>
            <seg n="25d03931">
              Anslaget till Kvinnoforum
            </seg>
          </u>
          <note type="speaker" n="612ac391">
            Anf. 75 ANNIKA QARLSSON (c):
          </note>
          <u who="annika_qarlsson_19f936" xml:id="i-319139f0fef6647a-1" n="fac4ede1">
            <seg n="f1cf7132">
              Herr talman! Jag skulle vilja prata om att hålla vad man lovar.
              Det är ju en hederssak. När det handlar om en regering är det
              än allvarligare, för då handlar det om rättsövergrepp.
            </seg>
            <seg n="bc2783be">
              Vi har i Sverige en organisation som heter Kvinnoforum som jobbar
              med jämställdhet på ett för Sverige unikt sätt. Man har både män
              och kvinnor i styrelsen, man har både män och kvinnor som anställda
              och man har också både pojkar och flickor som målgrupp.
            </seg>
            <seg n="5856c6cd">
              Kvinnoforum har drivit ett projekt tillsammans med regeringen
              och då inte fått ut den sista delen av de utlovade pengarna. Det
              handlar om 4,3 miljoner. Man riskerar nu att hamna i konkurs.
            </seg>
            <seg n="4a4988ec">
              Min fråga till statsministern i dag är om han tycker att detta
              är rimligt.
            </seg>
          </u>
          <note type="speaker" n="28b80dbd">
            Anf. 76 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-b51f1752a8bb1608-16" n="c38e0efe">
            <seg n="f834f80a">
              Herr talman! Jag är orienterad om sakfrågan. Jag är alltså inte
              helt ställd när jag får frågeställningen, även om det är ett tag
              sedan jag hörde talas om just den här situationen.
            </seg>
            <seg n="8d44a7e1">
              Det finns fler bottnar i frågeställningen än bara en diskussion
              om anslagsgivning eller inte anslagsgivning. Jag vet att frågan
              är och har varit föremål för granskning och beredning i Regeringskansliet.
              Vi har självklart inget intresse av att inte medverka till att
              seriösa organisationer får en vettig behandling självklart inte.
              Samtidigt måste det också i de sammanhangen finnas regelverk som
              man följer.
            </seg>
            <seg n="356634d7">
              Mer precis än så kan jag inte vara i dag, då jag inte är fullt
              ut inläst på hela frågan om Kvinnoforums ekonomiska ställning.
            </seg>
            <seg n="d960e469">
              Rovdjurspolitiken
            </seg>
          </u>
          <note type="speaker" n="5c136cf7">
            Anf. 77 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-e69e7a97767739b7-0" n="32e99425">
            <seg n="81644ef6">
              Herr talman! För några veckor sedan såg jag en gråtande kvinna
              i tv. Hennes man hade nämligen fått sex månaders fängelse. Hennes
              make Stig Engdahls lagbrott var att han hade fredat sina husdjur
              mot ett rovdjursangrepp. Jag är övertygad om att både statsministern
              och jag också skulle ha ingripit vid det första angreppet och
              inte avvaktat det andra, som lagen i dag kräver.
            </seg>
            <seg n="81b14185">
              Det har funnits förslag från Rovdjursutredningen sedan 1999 i
              denna fråga. Det innebär att regeringens senfärdighet att komma
              med ändringar gör att hederliga människor nu blir lagbrytare,
              och statsministern är ju ytterst ansvarig för regeringens göranden
              och låtanden.
            </seg>
            <seg n="ea321360">
              Vi har drivit den här frågan mycket länge. Min fråga är, nu när
              betessläppningen är i full gång: Hur många fler anser statsministern
              ska bli lagbrytare på grund av att regeringen inte kommer fram
              med en förändring?
            </seg>
          </u>
          <note type="speaker" n="b6c7e6e4">
            Anf. 78 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-1ef0001c93fce455-1" n="c38e0efe" next="i-21fed210e64e4e02-1">
            <seg n="715fa106">
              Herr talman! Detta är den mest laddade frågan i svensk jaktdebatt
              och svensk naturvårdsdebatt. Också i stora delar av Jordbruks-Sverige
              är detta någonting som är ohyggligt kontroversiellt.
            </seg>
            <seg n="82a3b8a4">
              Jag kan försäkra frågeställaren att om man bara lyssnade till
              en part i sammanhanget skulle det inte vara några svårigheter
              att lösa problemet. Den balansgång vi ska gå handlar om att klara
              en rovdjurspolitik där vi har utrymme i vår fauna för varg, lo
              och björn och samtidigt en rimlig trygghet för de människor som
              lever tillsammans med sina djur och kanske ser dem rivas, såväl
              hund som får och annan boskap.
            </seg>
            <seg n="3d01599e">
              Detta är ingen lätt sak. Det är jaktvårdsstadgans § 28, om jag
              inte missminner mig, som det handlar om, som vi måste se över
              och som vi håller på att se över. Vi strävar efter en lösning
              där vi kan få med oss både viltvårdarna och dem som lever på de
              areella näringarna. Vi behöver ha med oss båda. Utan en viltvård
              värd namnet har vi heller inte långsiktigt en uppslutning omkring
              jakt och jakttryck i de breda folklagren, och jakt och jakttryck
              behövs för att klara både skogs- och jordbrukets driftsfrågor.
              Det är oerhört viktigt.
            </seg>
            <seg n="f63e0523">
              Vi är inte senfärdiga, men vi är noggranna. Det ska man nog vara
              med den här frågan.
            </seg>
          </u>
          <note n="42fc2d87">
            Anf. 79 FÖRSTE VICE TALMANNEN:
          </note>
          <u who="göran_persson_minister_1996" xml:id="i-21fed210e64e4e02-1" n="c38e0efe" prev="i-1ef0001c93fce455-1">
            <seg n="7b0a302a">
              Därmed var dagens frågestund med statsministern slut. Vi tackar
              statsministern och övriga deltagare.
            </seg>
          </u>
          <note n="941efd90">
            10 § (forts. från 8 §) Redovisning av insatser för barn och unga
            i statsbudgeten (forts. FiU32)
          </note>
          <note type="speaker" n="3dedb340">
            Anf. 80 AGNETA GILLE (s) replik:
          </note>
          <u who="agneta_gille_1d7547" xml:id="i-f8a8c59d23acfe03-3" n="75706854">
            <seg n="0f43ff61">
              Herr talman! Vi hörde Cecilia Widegren gå igenom hur hon såg
              på vår familjepolitik och insatserna för barn och unga. Hon kommenterade
              vad Rädda Barnen hade skrivit om att det finns familjer som lever
              utan marginaler. Dessvärre är det så. Det är saker som vi verkligen
              måste åtgärda.
            </seg>
            <seg n="aebca491">
              Många av de familjerna kanske också är drabbade av arbetslöshet,
              Cecilia Widegren. Med ert förslag från den moderata budgetmotionen
              får de det ännu sämre. Om de lever utan marginaler i dag och du
              vill angripa bidragssystemet hamnar du i en situation där du försämrar
              ytterligare för dessa barn och unga och barnfamiljerna.
            </seg>
            <seg n="1f45dbbd">
              Det är moderat politik. Ni gör hela tiden ansatser som slår mot
              bidragstagarna. Det är bidragsnivåerna som måste förändras. Men
              det är ju de som är utsatta i samhället i dag av olika anledningar.
              Det är på grund av att det saknas tillräckligt många arbeten och
              att det är sjukdomar. Vi har också ett välfärdssystem som gör
              att man i dag har rätten att vara hemma med sina barn upp till
              13 månader. De bidragsnivåerna vill ni försämra. Det drabbar barnen
              ytterligare.
            </seg>
            <seg n="0a27239c">
              Hur blir det fler arbeten av att strama åt bidragen? Vi hörde
              att Göran Persson ställde den frågan gång på gång till Fredrik
              Reinfeldt. Han fick inte något svar. Kan du svara mig nu: Hur
              blir det fler arbeten av att strama åt bidragen?
            </seg>
          </u>
          <note type="speaker" n="0db6477a">
            Anf. 81 CECILIA WIDEGREN (m) replik:
          </note>
          <u who="cecilia_widegren_6ff333" xml:id="i-d6132aa180575b2b-2" n="127c4043">
            <seg n="52b4ffbd">
              Herr talman! Agneta Gille går till attack i stället för att svara
              upp mot den rapport som Rädda Barnen har lagt fram om att människor
              i dag inte ens lever på marginalen. Det är förunderligt att maktpartiet
              i dag i Sverige som har regerat inte bara en mandatperiod utan
              två mandatperioder inte kan svara upp mot den verklighet som barn
              och unga i dag lever i i stället för att gå till attack mot de
              oppositionsförslag som ligger.
            </seg>
            <seg n="6d7c4b7d">
              Jag räds inte att svara på frågor. Jag tycker att det är viktigt
              att det ska löna sig att arbeta, Agneta Gille. Det gör det inte
              full ut i dagens Sverige. Därför måste vi göra någonting åt politiken.
              Jag accepterar heller inte den verkligheten att 1,5 miljoner människor
              i dag inte har kunnat gå till ett reellt arbete. Många av dem
              vill gå till ett arbete och försörja sig själva.
            </seg>
            <seg n="4d6127c2">
              Därför har vi en politik för arbete och jobb och inte en politik
              för att krama bidrag. Det är skillnaden mellan ditt och mitt Sverige.
              Vad är det ni borde ha gjort under det antal år ni har suttit
              vid makten för att inte behöva få den rapport som ni fick och
              som ligger till grund för konstaterandet att vi i dag har fattiga
              i Sverige?
            </seg>
            <seg n="8b5f4ada">
              Jag nämnde två saker i mitt anförande. Jag nämnde också det bidragsfusk
              som försiggår bland ungdomsorganisationer. Jag är lite förvånad
              att du inte ens väljer att ta upp det. Jag antar att du är för
              att vi ska strama åt så att även barn och unga i framtiden får
              möjlighet att på lika villkor påverka framtiden. Men det ska heller
              inte finnas något bidragsfusk av till exempel ungdomsförbunden
              och SSU.
            </seg>
          </u>
          <note type="speaker" n="755bd782">
            Anf. 82 AGNETA GILLE (s) replik:
          </note>
          <u who="agneta_gille_1d7547" xml:id="i-f8a8c59d23acfe03-4" n="75706854">
            <seg n="0f6ad241">
              Herr talman! Cecilia Widegren inledde sitt svar till mig med
              att säga att hon skulle svara på mina frågor. Min fråga hänger
              fortfarande kvar i luften. Hur blir det fler arbeten av att strama
              åt bidragen till dem som inte har ett arbete? Jag fick inte något
              svar på den frågan.
            </seg>
            <seg n="3d14767d">
              Du sade att jag skulle svara upp för den politik vi står för.
              Det gjorde jag. Det hade du hört om du lyssnat på det tidigare
              inlägget jag hade. I mitt huvudanförande talade jag om barns och
              ungas situation i Sverige.
            </seg>
            <seg n="8f4d423a">
              Barnbidraget höjs och underhållsstödet höjs. Vi inför ett särskilt
              barntillägg för studerande från år 2006. Bostadsbidraget förändras
              och höjs från år 2006. I ert förslag tar ni bort bostadsbidraget.
            </seg>
            <seg n="a3e1bbab">
              Det är en väldig skillnad mellan det och att satsa på de familjer
              som har det dåligt. De familjer som i dag sitter i en situation
              där de inte har några marginaler måste ha stöd och hjälp.
            </seg>
            <seg n="70d6082f">
              Vi har arbetslösheten i fokus. Vi måste bekämpa den och se till
              att fler kommer i arbete. Men de som ändå är drabbade av till
              exempel sjukdom och inte har några marginaler vill inte vi socialdemokrater
              försämra för.
            </seg>
            <seg n="4b268f0f">
              Det vill ni moderater i ert budgetförslag. Det drabbar barnen,
              Cecilia Widegren. Det drabbar de unga i de familjerna. Det ger
              en otrygghet. Det vill vi bemästra med vår politik.
            </seg>
            <seg n="980dffcc">
              Det är därför vi gör ytterligare satsningar. Vi höjer också taket
              i föräldraförsäkringen och höjer golvet. Det är saker som ni säger
              nej till. Det förbättrar för den utsatta grupp som du har lyft
              fram.
            </seg>
            <seg n="928aac4d">
              Kvar står frågan: Hur blir det fler arbeten av att strama åt
              ersättningsnivåerna och bidragen för dem som behöver dem? Hur
              blir det fler arbeten av det?
            </seg>
          </u>
          <note type="speaker" n="5098c7d1">
            Anf. 83 CECILIA WIDEGREN (m) replik:
          </note>
          <u who="cecilia_widegren_6ff333" xml:id="i-3ed18d1c9be08efd-1" n="127c4043" next="i-9eccef20c71130dd-1">
            <seg n="1febe2a7">
              Herr talman! I Agneta Gilles Sverige höjer man bidragen. Man
              löser det genom att förändra ersättningsnivåerna. Men vem ska
              betala det? Det är färre som går till ett jobb i dag.
            </seg>
            <seg n="537dc7ff">
              Fundamentet i ekonomin bygger på att fler är i arbete så att
              vi över huvud taget från statskassan kan betala ut ersättningar,
              Agneta Gille. Det är problemet i dag i Sverige. Vi måste ha fler
              i arbete.
            </seg>
            <seg n="169f1f10">
              Du väljer att lägga tyngden i ditt anförande på att tala om alla
              höjningar ni ska göra. Vem ska finansiera det, Agneta Gille?
            </seg>
          </u>
          <note n="083b8e6b">
            (AGNETA GILLE (s): Det ska jag göra genom skatten.)
          </note>
          <u who="cecilia_widegren_6ff333" xml:id="i-9eccef20c71130dd-1" n="127c4043" prev="i-3ed18d1c9be08efd-1">
            <seg n="95bc62c6">
              (FÖRSTE VICE TALMANNEN: Nu är det Cecilia Widegren som har ordet.)
            </seg>
            <seg n="7cd6f3f9">
              Det är fantastiskt att man kan komma runt politiken på ett så
              enkelt sätt. Detta är inte hokuspokus längre. Statskassan har
              inte de pengar som ni talar om. Varje år skjuter ni på utgifter
              och önskemål som ni har därför ni inte kan hantera utgiftstaken.
            </seg>
            <seg n="30a2c87a">
              Fler i arbete måste vara en politik som vi har att leva upp till.
              Att bara skapa fler bidrag, höja bidrag och förändra bidrag lurar
              in människor i en verklighet som man inte vill känna till.
            </seg>
            <seg n="6faa7822">
              Trygghet för barn och unga ligger i om mamma och pappa har ett
              jobb. Har mamma och pappa ett jobb och kan försörja sig finns
              den tryggheten fullt ut för alla. Den politiken står vi moderater
              för.
            </seg>
            <seg n="94690077">
              Vi vill inte att 1,5 miljoner människor ska vara utan jobb i
              morgon. Det är skillnaden i svensk politik. Ni har kunnat leverera.
              Ni har levererat 1,5 miljoner människor utan jobb. Vi får möjligheten
              efter 2006 att leverera. Då kommer färre att vara arbetslösa och
              fler vara i jobb.
            </seg>
          </u>
          <note type="speaker" n="6e0a13b1">
            Anf. 84 CHRISTER NYLANDER (fp):
          </note>
          <u who="christer_nylander_7e0a9f" xml:id="i-2f05c83d9a8ab15f-0" n="c6dc2252">
            <seg n="20a88246">
              Herr talman! En ung flicka ringer till Bris hjälptelefon. Hon
              är nedstämd. Hennes liv känns meningslöst. Hon säger att hennes
              föräldrar inte tycker om henne, att de alltid bråkar och att hon
              inte vet om hon vill leva längre.
            </seg>
            <seg n="8cb4a9a8">
              Strax efter att hon har lagt på ringer nästa. Hon berättar om
              mobbning och hur fem killar och två tjejer tränger upp henne mot
              en vägg i skolan och tar stryptag. Hon berättar om hur en annan
              person har gjort upp en hemsida på nätet som bara handlar om elaka
              påståenden om den här tjejen.
            </seg>
            <seg n="93b4d4ae">
              Berättelserna är tagna från Bris årsrapport. De berättar också
              att det kom in 16 000 telefonsamtal och mejl förra året som berörde
              självmordstankar bland barn och unga. De berättar om att kontakter
              om självdestruktivitet i klartext unga tjejer som skär sig själva
              har ökat med 40 % på ett enda år. Så är läget i landet i dag.
              Så ser det ut.
            </seg>
            <seg n="46b79837">
              Så sent som i går kom ytterligare hård kritik från barnläkare
              om hur barn som söker asyl bemöts. Barnläkaren Lars Gustafsson
              sade till Ekot: Det är många barn som far illa i dag och som också
              far så illa av de beslut som fattas att det blir svårt att uthärda
              för oss som barnläkare som försöker att se vad dessa barn faktiskt
              behöver.
            </seg>
            <seg n="81c8382c">
              Herr talman! Socialdemokraterna brukar säga att de är stolta
              men inte nöjda. Men inte ens ni kan vara stolta över det läge
              som finns i landet i dag för unga och barn.
            </seg>
            <seg n="ff99f02b">
              För den som vill göra Sverige till ett lite barnvänligare land
              saknas det sannerligen inte arbetsuppgifter. Men man hittar inte
              så mycket av de insatser som verkligen skulle behövas i den budgetproposition
              som denna skrivelse egentligen handlar om.
            </seg>
            <seg n="eb91b491">
              Den här skrivelsen ska inte innehålla en ny politik, utan det
              är en redovisning av insatser för barn och unga i budgetpropositionen.
            </seg>
            <seg n="84c39f3a">
              Vi i Folkpartiet, liksom övriga i utskottet, tycker att den här
              skrivelsen kan utvecklas. Det borde finnas mer av analys och mer
              av fördjupad redovisning.
            </seg>
            <seg n="eb639931">
              Visst kan den till formen bli mycket bättre. Men den kan till
              innehållet aldrig bli bättre så länge förslagen i budgetpropositionen
              inte är bättre eftersom detta är en redovisning av den politik
              som förs.
            </seg>
            <seg n="3fd63a1f">
              Det finns mycket att säga om läget i landet i dag. Vi har talat
              mycket om barn i fattiga familjer.
            </seg>
            <seg n="dae490e1">
              Majblommans riksförbund berättar om barn som stannar hemma från
              skolan när det är utflykter därför att de inte har råd att följa
              med.
            </seg>
            <seg n="34fa2213">
              Vi vet att det finns skollokaler som gör att barn mår dåligt.
            </seg>
            <seg n="86547801">
              Vi vet att de stora grupperna på dagis innebär att alltfler barn
              är i behov av särskilt stöd eller drabbas av hörselbekymmer.
            </seg>
            <seg n="47500d4d">
              Vi vet att barn i skolan inte får de kunskaper som de behöver.
            </seg>
            <seg n="38477015">
              Vi vet att läget på många av dessa områden faktiskt går åt fel
              håll. Det går inte att vara vare sig stolt eller nöjd.
            </seg>
            <seg n="a7d2fdb4">
              Jag saknar dock en sak i denna skrivelse, en sak som jag tycker
              borde finnas med. Och jag skulle vilja ställa en fråga till Agneta
              Gille om det. Staten lånar varje år tiotals miljarder till driften
              för att allt löpande ska gå ihop. Och det är klart att när staten
              ökar på statsskulden måste någon annan betala. Framtida generationer
              måste betala det som denna generation har lånat för att statsbudgeten
              ska gå ihop.
            </seg>
            <seg n="0ceb0050">
              Jag skulle vilja fråga vilket barnperspektiv som Socialdemokraterna
              lägger på denna statsskuldspolitik där man lånar 3040 miljarder
              varje år för att få statens ekonomi att gå ihop. De som ska betala
              är självklart nästa generation, antingen genom avbetalningar eller
              genom besparingar på samhällsutgifterna.
            </seg>
            <seg n="5fbaee35">
              I denna skrivelse redovisas regeringens insatser för barn och
              unga i statsbudgeten. Och det måste stå klart för var och en att
              den politik som redovisas inte duger. Men eftersom det är en redovisning
              har vi inte någon reservation när det gäller sakpolitiken, men
              vi har ett särskilt yttrande där vi tillsammans med den frihetliga
              alliansen slår fast att vi i våra egna budgetalternativ har en
              politik som vi tror skulle göra det mycket bättre för barn och
              unga i dagens Sverige.
            </seg>
          </u>
          <note type="speaker" n="29d216f9">
            Anf. 85 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-2bdffc6d33c6ca33-0" n="9e00ab2f">
            <seg n="98e64b0e">
              Herr talman! Det är nu 15 år sedan Sverige, som ett av de första
              länderna, ratificerade FN:s konvention om barnets rättigheter,
              den så kallade barnkonventionen. Barnkonventionen är historiskt
              unik och slår fast att varje enskilt barn har vissa bestämda rättigheter
              som ingen stat, ingen regering och inte ens ett politiskt parti
              har rätt att sätta sig över. Den är för alltfler länder en självklar
              del i folkrätten och därmed också en del av de mänskliga rättigheterna.
            </seg>
            <seg n="515ab778">
              Den 28 januari i år överlämnade FN:s kommitté för barnets rättigheter
              en rapport om arbetet med att implementera barnkonventionen i
              Sverige. De kommentarer och synpunkter som där framförs ger anledning
              till stor oro. Det är inte den första uppföljningen, utan det
              är flera som har kommit. Och det är beklämmande att flera av de
              anmärkningar som gjordes redan i den första uppföljningen år 1992
              återkommer även nu, 13 år senare.
            </seg>
            <seg n="98d269bd">
              I skrivelsen som vi behandlar här i dag tas ett stort antal områden
              upp. Jag tänker beröra bara några.
            </seg>
            <seg n="35265562">
              Bland annat kritiserar kommittén Sveriges asyl- och flyktingpolitik.
              Kommittén gör påpekanden angående det stora antalet ensamma barn
              som har försvunnit från Migrationsverkets anläggningar efter ankomsten
              till Sverige och de mycket långa handläggningstiderna som påverkar
              barnens psykiska hälsa negativt.
            </seg>
            <seg n="bbe9a79b">
              Barnkommittén lyfter också fram ökad ohälsa bland barn och unga
              som ett problem som kräver uppmärksamhet och politiska åtgärder.
              Ett ökande antal elever i svenska skolor upplever problem med
              stress och psykisk ohälsa. Bulimi, anorexi, övervikt och fetma
              är växande problem. Kommittén uttrycker också oro över det ökade
              antalet självmord och aborter bland unga. Och den psykosociala
              miljön i vissa skolor är sådan att vi vuxna inte skulle vara beredda
              att acceptera den.
            </seg>
            <seg n="a36ebade">
              Under en partiledardebatt i riksdagen uttryckte statsminister
              Göran Persson sin stolthet över regeringens barn- och ungdomspolitik.
              Göran Persson sade: Nu när barn och ungdomar har klarats av, och
              så vidare. Han menade att regeringen hade lyckats så bra att det
              var dags att fokusera på andra frågor.
            </seg>
            <seg n="976548c6">
              Vi är många, och vi blir alltfler, som anser att ett sådant uttalande
              faktiskt är ett svek mot alla de barn som fortfarande mår dåligt
              och som lever i utsatta situationer. Vi är många som inte tror
              att maxtaxa och höjda barnbidrag löser alla de problem som rör
              barn och som oroas över utvecklingen för barnen och deras situation
              i vårt land.
            </seg>
            <seg n="08f2ff62">
              Barnen och deras behov av sina föräldrar är utgångspunkten för
              kristdemokratisk familjepolitik. Alla barn behöver sina föräldrar.
              Alla föräldrar vill det bästa för sina barn. Denna positiva drivkraft
              ska stödjas och inte styras av samhället och offentlig sektor.
              Det gäller både när barnen är små och när de blir större.
            </seg>
            <seg n="b9dc14af">
              Kristdemokratisk familjepolitik bygger på att den naturliga viljan
              och kraften hos familjen tas till vara, får komma till uttryck
              och ges stöd. Vi vill utforma politiken så att föräldrarna får
              ett så stort handlingsutrymme som möjligt och mer tid tillsammans
              med barnen. Därför måste de olika regelsystemen för föräldraförsäkring,
              tjänstledighet, barnomsorg och arbetstid samverka på ett sådant
              sätt att de sammantaget ger utrymme för flexibilitet och variation
              utifrån den enskilda familjens behov.
            </seg>
            <seg n="7f4aa01a">
              Detta är utgångspunkten för kristdemokratisk politik. Det har
              vi också föreslagit i vårt budgetalternativ.
            </seg>
            <seg n="9b5da0de">
              Familjepolitiken lägger den bästa grunden för våra barns och
              ungdomars trygghet. Men politiken får inte stanna där. Vi behöver
              göra utökade ansträngningar på en rad områden för att minska barns
              och ungas psykiska ohälsa, minska kriminaliteten och skapa goda
              förutsättningar för dem att komma ut i vuxenlivet med goda förutsättningar
              och en ökad framtidstro.
            </seg>
            <seg n="db6a5cb1">
              Det har gjorts ett antal utredningar beträffande skolan. Det
              är bland annat Pisa 2003 och Timss 2003 samt Skolverkets utredning
              Nationell utvärdering av grundskolan . Utredningarna visar tydligt
              att svenska elevers resultat i ett internationellt perspektiv
              är högst medelmåttiga. Mest alarmerande är att kurvan är nedåtgående,
              det vill säga att svenska elevers resultat blir allt sämre, medan
              de flesta andra länders elevers resultat blir bättre. Dessutom
              konstateras att när det gäller arbetsro och ordning placerar sig
              svenska skolor och klassrum i bottenskiktet. Svenska elever anser
              i mycket stor utsträckning att stöket i klassrummen stör inlärningen.
              Och svenska elever kommer oftare för sent till lektionerna än
              eleverna i något annat land.
            </seg>
            <seg n="ca412edb">
              För mer än två år sedan presenterade den parlamentariska Skollagskommittén
              ett förslag till en ny skollag. Vi väntar fortfarande på den.
            </seg>
            <seg n="7bbe1e74">
              Jag kan på område efter område räkna upp brister där vi politiker
              inte har skapat förutsättningar för att barnkonventionens intentioner
              har tagits till vara. 15 år har gått, och jag undrar hur det ser
              ut om 15 år för våra barn och unga. Har vi politiker tagit vårt
              ansvar? Det står skrivet någonstans: Vad man sår, det får man
              skörda.
            </seg>
          </u>
          <note type="speaker" n="b5480c89">
            Anf. 86 JAN LINDHOLM (mp):
          </note>
          <u who="jan_lindholm_47d961" xml:id="i-43ade5987f156cb0-0" n="02d5d03c">
            <seg n="1b270a52">
              Herr talman! Jag reagerade när Cecilia Widegren avslutade sitt
              inlägg med att tala om vi i den frihetliga alliansen. Där gick
              nämligen gränsen för mig när det gäller begreppsstöld. Den frihetliga
              rörelsen har ju i över 150 år arbetat mot de borgerliga elementen
              i samhället. Man har kämpat för löner, man har kämpat för arbetstidsförkortning,
              och man har kämpat för rösträtt. Och så har det etablerade samhällets
              gamla makthavare, med näringslivets företrädare, med de ekonomiska
              makthavarna och med de borgerliga företrädarna, varit deras största
              motståndare.
            </seg>
            <seg n="89ef146d">
              Grunderna för den frihetliga rörelsen är faktiskt att löntagarna
              själva tar hand om produktionsmedlen. Jag tycker att det var en
              sådan begreppsstöld att den här kammaren blir till åtlöje om ingen
              rättar till en sådan sak. Det var bara det, herr talman, jag ville
              göra.
            </seg>
          </u>
          <note type="speaker" n="856429e1">
            Anf. 87 CHRISTER NYLANDER (fp):
          </note>
          <u who="christer_nylander_7e0a9f" xml:id="i-2f05c83d9a8ab15f-1" n="c6dc2252">
            <seg n="ec802ee3">
              Herr talman! Jag kan börja med att göra en liten rättelse som
              gäller mig själv. Jag sade att statsskulden inte nämndes i skrivelsen.
              Jag hade fel. Den finns med i uppradningen av politikområden.
              Men den nämns inte med någon konsekvensanalys. Det nämns inte
              i något stycke, inte med en mening, vilka effekter det här får
              för barnen. Vi lånar 40 miljarder, 30 miljarder, 20 miljarder
              år efter år efter år och spär på statsskulden, spär på skattprocenten
              och begränsar därmed möjligheter för kommande generationer. Det
              är ju så. Någon ska betala tillbaka pengarna som denna generation
              lånar. Vem ska göra det, Agneta Gille?
            </seg>
            <seg n="cb82c094">
              Jag kan förstå att man hellre diskuterar sänkta ersättningsnivåer
              och att man försöker undvika att besvara frågan om hur läget faktiskt
              är med barn som far illa i Sverige i dag. Antalet tjejer som skär
              sig själva ökar. Självmordstankarna ser ut att öka bland barn
              och ungdom. Jag kan förstå att man inte vill prata om det där,
              men ge mig i alla fall ett besked: Vilken effekt får den ökade
              statsskulden för kommande barns och ungdomars ekonomiska realiteter?
            </seg>
          </u>
          <note type="speaker" n="dab06ad3">
            Anf. 88 SIV HOLMA (v) replik:
          </note>
          <u who="siv_holma_07ab0e" xml:id="i-ae5b2ffb71510358-3" n="08d88a09">
            <seg n="d7fb7e6e">
              Herr talman! Egentligen bad jag inte om ordet för att gå i polemik
              när det gäller statsskulden. Jag tycker nämligen inte att den
              beskrivning som Folkpartiets representant ger riktigt stämmer.
              Det viktigaste sättet för att få ned statsskulden är ju att ha
              fler människor i arbete. Jag tror inte att man ska ha en sådan
              politik att man ska strama åt i lågkonjunkturer, och vi har en
              lågkonjunktur när vi har en för hög arbetslöshet. Det var ett
              litet svar.
            </seg>
            <seg n="6d748ac5">
              Jag skulle gärna vilja ha svar av dig. Folkpartiet ska samarbeta
              med moderater och de andra borgerliga partierna, och från moderat
              sida finns det förslag om att man ska sänka ersättningsnivåerna
              för sjukersättning och arbetslöshetsersättning från 80 till 65
              %. Vet du vad det innebär för en genomsnittsinkomsttagare per
              år? Då kan man också fråga sig: Hur kommer detta att påverka barnen
              i de här familjerna? Kommer ni att arbeta för att släppa inkomstbortfallsprincipen
              i arbetslöshetsersättningssystemet?
            </seg>
          </u>
          <note type="speaker" n="0e445c43">
            Anf. 89 CHRISTER NYLANDER (fp) replik:
          </note>
          <u who="christer_nylander_7e0a9f" xml:id="i-2f05c83d9a8ab15f-2" n="c6dc2252">
            <seg n="cc90ef0d">
              Herr talman! Tänk att den frågan skulle komma! Jag vet detta.
              Jag vet att det blir väldigt kärvt för många familjer. Därför
              har Folkpartiet en annan politik. Och vi ska försöka jämka ihop
              oss, de fyra partierna i den frihetliga alliansen. Men låt mig
              då ställa samma fråga till Siv Holma. Ni samarbetar med ett parti
              som vill ha medborgarlön. Vad tycker du om detta? Är det Vänsterpartiets
              politik? Kommer Miljöpartiet att tvinga igenom detta?
            </seg>
            <seg n="836d8a73">
              Jag står för min politik, och jag antar att Siv Holma står för
              sin politik, och så får vi göra så gott vi kan i våra respektive
              konstellationer för att få igenom våra åsikter.
            </seg>
            <seg n="3b3fa289">
              När det gäller jobben håller jag fullständigt med om att det
              inte finns något viktigare just nu än att få fart på arbetsmarknaden.
              Men när ni lånar pengar använder ni uppenbarligen de pengarna
              på fel sätt. Fakta är nämligen att arbetslösheten ökade under
              det halvår som gick mellan budgetpropositionen och vårpropositionen.
              Den ökade kraftigt bland ungdomar. Den ökade bland kvinnor. Den
              totala arbetslösheten ökade, så de där 40 miljarderna var inga
              lyckade satsningar. Resultatet blir bara att man skjuter över
              skulden på kommande generationer.
            </seg>
          </u>
          <note type="speaker" n="df64f138">
            Anf. 90 SIV HOLMA (v) replik:
          </note>
          <u who="siv_holma_07ab0e" xml:id="i-ae5b2ffb71510358-4" n="08d88a09">
            <seg n="5479f865">
              Herr talman! Vänsterpartiet ställer aldrig upp på att försämra
              för de arbetslösa och sjuka med motiv att man ska ha fler arbetstillfällen
              och med det motiv som jag har förstått att de borgerliga partierna
              har, att man vill sänka arbetsgivaravgifterna för företagen. Jag
              förstår inte hur man i solidaritetens namn kan lämna människor
              som är utsatta bakom sig och bara satsa på dem som ska och kan
              ta ett arbete. Jag trodde att Folkpartiet stod för något annat.
            </seg>
            <seg n="d7d0da1a">
              Men jag kan inte förstå hur sänkt arbetslöshetsersättning skulle
              kunna skapa fler arbetstillfällen. Det har jag väldigt svårt att
              få in i mitt huvud, om det inte är så att ni är ute efter att
              dämpa löneökningstakten. I så fall är det ju en väldigt, vill
              jag påstå, löntagarfientlig politik. Jag skulle gärna vilja höra
              av Folkpartiet om ambitionen är att skapa fler jobb genom att
              sänka arbetslöshetsersättningen, så att man kan sänka lönenivåerna
              och på det sättet öka vinsterna för företagen så att de med en
              dynamisk effekt ska kunna klara fler arbetstillfällen. Så enkelt
              är det inte när det handlar om att skapa arbetstillfällen, att
              man ska slå på de svagaste för att få i gång samhällsmaskineriet.
            </seg>
          </u>
          <note type="speaker" n="87df864c">
            Anf. 91 CHRISTER NYLANDER (fp) replik:
          </note>
          <u who="christer_nylander_7e0a9f" xml:id="i-685c1f74d4d3b745-0" n="c6dc2252" next="i-51bd2b9453a0cd59-0">
            <seg n="29c4525b">
              Herr talman! Siv Holma har uppenbarligen glömt vad jag heter,
              och det är väldigt lätt gjort. Det som förvånar mig mer är att
              hon också har glömt att det är jag som står här. Det är lite svårare,
              kan man tycka.
            </seg>
            <seg n="c565b18f">
              Hela den argumentation som du kör handlar ju inte om Folkpartiets
              politik. Den handlar om ett annat partis politik. Det är som om
              jag skulle stå här och prata om Miljöpartiets medborgarlön och
              ställa dig till svars för den, men det gör jag inte. Jag ställer
              dig till svars för de beslut som du har fattat och de beslut som
              redovisas i den här skrivelsen om regeringens insatser i budgetpropositionen
              för barn och unga. Och jag tycker att det resultat som vi ser,
              när det gäller läget för barn och unga i dag, inte är mycket att
              vara stolt över.
            </seg>
          </u>
          <note n="3f0382c8">
            Anf. 92 FÖRSTE VICE TALMANNEN:
          </note>
          <u who="christer_nylander_7e0a9f" xml:id="i-51bd2b9453a0cd59-0" n="c6dc2252" prev="i-685c1f74d4d3b745-0">
            <seg n="0a620627">
              Jag vill även från min sida indikera att replik ska gälla den
              man begär replik på, inte tredje person. Så är det enligt riksdagsordningen,
              och den är grundlagsfäst.
            </seg>
          </u>
          <note type="speaker" n="a8c294e1">
            Anf. 93 AGNETA GILLE (s) replik:
          </note>
          <u who="agneta_gille_1d7547" xml:id="i-f8a8c59d23acfe03-5" n="75706854">
            <seg n="8f055a1f">
              Herr talman! Christer Nylander! Jag tänkte först inte gå upp
              efter ditt första anförande. Vi hade ju precis samma debatt förra
              året, och du ställde exakt samma fråga. Jag svarade dig då, och
              jag tänkte att du kanske skulle kunna försöka minnas vad jag sade
              då. Samma sak gäller nämligen just nu.
            </seg>
            <seg n="ae5bd75d">
              När det gäller statsskulden är det ju så, Christer Nylander,
              att den minskar i andel av BNP, eller hur? Och det är en väldigt
              positiv situation. Vi kan då titta på vad stabilitetspakten kräver.
              Man kräver ca 60 %. Vi ligger närmare 50 %. Statsskulden minskar
              alltså för oss i förhållande till BNP. Vi har då ca 10 % lägre
              än vad stabilitetspakten kräver, eller hur?
            </seg>
            <seg n="b892db37">
              Visst lånar vi pengar i Sverige. Men det gör vi ju för att vi
              också vill göra satsningar, till exempel när det gäller arbetslösheten.
              Det handlar om att göra satsningar för dem som i dag är utan arbete,
              är arbetslösa och behöver ha en ersättning på grund av att de
              har det svårt, i sin familjesituation, att klara sitt uppehälle.
              Vi behöver satsa på utbildning för de personerna. Vi behöver satsa
              på nyföretagande. Det behövs massor. Till detta behövs det pengar.
              Därför har vi valt att också låna.
            </seg>
            <seg n="0bb76844">
              Men i förhållande till BNP minskar statsskulden, så vi har ett
              väldigt bra grepp om den ekonomi vi har, och vi har en stark offentlig
              ekonomi. Jämför vi oss med övriga europeiska länder är det så.
              Men vilken statsskuld i förhållande till BNP var det 1994? Kan
              du svara på det, Christer Nylander?
            </seg>
          </u>
          <note type="speaker" n="428e9cf0">
            Anf. 94 CHRISTER NYLANDER (fp) replik:
          </note>
          <u who="christer_nylander_7e0a9f" xml:id="i-2f05c83d9a8ab15f-3" n="c6dc2252">
            <seg n="8b617d8f">
              Herr talman! Vi har bra grepp om ekonomin. Om jag minns siffrorna
              rätt i huvudet lånade man 40 miljarder ett år, 30 miljarder ett
              år, och man bedömer att det blir 20 miljarder nästa år. Det tycker
              inte jag är något bra grepp om ekonomin. Det visar också att man
              har använt pengarna på ett sådant sätt att man inte har de möjligheter
              som behövs för att bekämpa arbetslösheten.
            </seg>
            <seg n="264e075f">
              Faktum är att arbetslösheten ökar. Faktum är att arbetslösheten
              har gått upp sedan ni lånade de 40 miljarderna för att göra insatser
              2005. Faktum är faktiskt att det går åt fel håll.
            </seg>
            <seg n="e104b4a7">
              Faktum är dessutom att under alla dessa år av högkonjunktur som
              vi ser framför oss lånar staten till driften. Kan Agneta Gille
              då gissa hur det kommer att se ut när vi går in i en lågkonjunktur,
              när vi fortfarande kommit att ligga runt 78 % i arbetslöshet totalt
              sett och vi dessutom under högkonjunktur, under en demografiskt
              alldeles lysande period lånar till driften? Nej, det är ingen
              bra politik för kommande generationer.
            </seg>
          </u>
          <note type="speaker" n="98c76399">
            Anf. 95 AGNETA GILLE (s) replik:
          </note>
          <u who="agneta_gille_1d7547" xml:id="i-f8a8c59d23acfe03-6" n="75706854">
            <seg n="f940d28e">
              Herr talman! Det förvånar mig inte direkt att Christer Nylander
              valde att inte svara på min fråga om hur statsskulden såg ut i
              förhållande till BNP 1994. Det är ju det jag har att jämföra med.
              Och jag tittar på de europeiska länderna som har en situation
              som är mycket värre än vad vi har, som inte heller är socialdemokratiskt
              styrda utan som har en borgerlig regering, och hur illa det ser
              ut där med de svåra ekonomiska situationerna.
            </seg>
            <seg n="3dfcb29f">
              Det är självklart att det är så. Man går till den privata ekonomin.
              Om jag ser att jag har inkomster som räcker för att jag ska kunna
              ta ett lån för att jag ska kunna satsa på någonting jag vill satsa
              på en sak och jag ser att jag har möjlighet att betala av det
              eftersom jag har en stabil ekonomi då tar jag det lånet. Precis
              så har vi gjort med statens budget och statens finanser. Vi lånar
              pengar för att satsa på arbetslösheten, för att satsa på åtgärder
              för att människor ska kunna få ha en situation i Sverige där man
              inte behöver känna att man ska leva på marginalen. Den satsningen
              är jag väldigt stolt över. Det ser inte bra ut på alla ställen,
              utan det behöver satsas ytterligare. Det håller jag med om, Christer
              Nylander.
            </seg>
            <seg n="9cda5a5a">
              Men i förhållande till BNP är statsbudgeten väldigt bra. Vi har
              ett överskott i de offentliga finanserna på 0,7 %. De siffrorna
              har du också sett och är medveten om att i förhållande till BNP
              minskar vår statsskuld.
            </seg>
          </u>
          <note type="speaker" n="de94d84e">
            Anf. 96 CHRISTER NYLANDER (fp):
          </note>
          <u who="christer_nylander_7e0a9f" xml:id="i-2f05c83d9a8ab15f-4" n="c6dc2252">
            <seg n="1647c5f6">
              Herr talman! Agneta Gille frågade mig varför jag inte svarade
              på hur läget var 1994. Det finns en ganska enkel anledning till
              detta. Jag läste det betänkande vi sysslar med. Det handlar om
              budgeten för 2005, inte för 1994. Agneta Gille frågade varför
              jag inte berättar hur det ser ut i andra europeiska länder. Det
              är för att det handlar om regeringens budget för Sverige, inte
              för Italien, Portugal eller Grekland. Jag försökte hålla mig till
              ämnet.
            </seg>
            <seg n="739cee31">
              Agneta Gille, man kan tycka att staten ska låna till driften
              ibland. Man kan tycka att staten ska låna till driften under extrema
              lågkonjunkturer, i alla fall för att få i gång arbetsmarknaden.
              Problemet är bara att de pengar som man har lånat, de 40 miljarderna,
              hittills har inneburit att arbetslösheten har ökat. Det är ingen
              lyckad satsning, kan jag tycka.
            </seg>
            <seg n="681ded71">
              Huvudfrågan kvarstår. Nu lånar vi under högkonjunktur. Vad tycker
              Agneta Gille att vi ska göra under lågkonjunktur, när vi går in
              i en lågkonjunktur om ett par tre år det kan vi räkna med och
              vi går in i den med en fortsatt hög arbetslöshet och i en situation
              där vi faktiskt lånar pengar till statens drift? Jag vet om att
              pensionssystemet går med vinst och att de offentliga finanserna
              därför ser ganska hyggliga ut. Men det kan inte vara så, Agneta
              Gille, att du tycker att vi ska använda pensionspengarna till
              att satsa på arbetsmarknadsåtgärder. Det får vi inte lov att göra
              enligt grundlagen.
            </seg>
          </u>
          <note n="84431b5b">
            Överläggningen var härmed avslutad.
          </note>
          <note n="ac61f64e">
            11 § Immunitet och privilegier för Nordiska kulturfonden
          </note>
          <note n="dc36d19e">
            Föredrogs
          </note>
          <note n="ebf62b69">
            Förste vice talmannen konstaterade att ingen talare var anmäld.
          </note>
          <note n="6b40067d">
            12 § Behörigheten för läkare i enskild verksamhet m.m.
          </note>
          <note n="dc36d19e">
            Föredrogs
          </note>
          <note n="ebf62b69">
            Förste vice talmannen konstaterade att ingen talare var anmäld.
          </note>
          <note n="9483872e">
            13 § Beräkning av inkomstprövade socialförsäkringsförmåner m.m.
            för neurosedynskadade
          </note>
          <note n="dc36d19e">
            Föredrogs
          </note>
          <note n="ebf62b69">
            Förste vice talmannen konstaterade att ingen talare var anmäld.
          </note>
          <note n="6b9a0610">
            14 § Tobakskontroll genomförande av WHO:s ramkonvention om tobakskontroll
            m.m.
          </note>
          <note n="dc36d19e">
            Föredrogs
          </note>
          <note type="speaker" n="42d0b4e4">
            Anf. 97 MARGARETA ISRAELSSON (s):
          </note>
          <note n="b20e33f4">
            Herr talman! I detta betänkande behandlas regeringens proposition
            2004/05:118 Tobakskontroll genomförande av WHO:s ramkonvention
            om tobakskontroll m.m. Vidare behandlas 13 motionsyrkanden som
            väckts med anledning av propositionen samt 10 motionsyrkanden
            från den allmänna motionstiden 2004.
          </note>
          <note n="a0ee9d15">
            I propositionen föreslås att riksdagen godkänner den av Världshälsoorganisationens
            världshälsoförsamling den 21 maj 2003 antagna ramkonventionen
            om tobakskontroll. Konventionen öppnades för undertecknande i
            Genève den 17 juni 2003, och den har undertecknats av 24 av EU:s
            medlemsstater. Konventionen ger stöd till enskilda länder att
            utveckla sin nationella lagstiftning och politik, och den är en
            regelsamling för de områden som påverkar tobakskonsumtionen. Länderna
            kan ha en strängare nationell lagstiftning.
          </note>
          <u who="margareta_israelsson_568d5c" xml:id="i-e1ffa1c2c6c59a65-0" n="d0c884b6">
            <seg n="748c4765">
              Utskottet delar regeringens uppfattning att riksdagen bör godkänna
              WHO:s ramkonvention om tobakskontroll. Utskottet ställer sig vidare,
              med ändring på en punkt, bakom regeringens förslag till ändringar
              i tobakslagen. Ett av förslagen är att lösa cigaretter eller förpackningar
              med färre än 19 cigaretter inte får säljas. För att tillverkare
              och andra som berörs ska få tid att ställa om sig anser utskottet
              att denna regel inte bör träda i kraft före utgången av 2005.
            </seg>
            <seg n="b8b4d13e">
              I övrigt innehåller förslaget att det på varje försäljningsställe
              ska finnas en tydlig skylt om förbudet att sälja eller lämna ut
              tobaksvaror till den som inte fyllt 18 år. Det blir dessutom hårdare
              reklamregler. I princip blir det förbjudet med tobaksreklam. Inne
              på försäljningsstället får det dock finnas måttfulla kommersiella
              meddelanden om att det säljs tobak och vilka märken med mera som
              försäljs. Anordningar för utomhusreklam som är i bruk får användas
              till utgången av 2005.
            </seg>
            <seg n="2cd5fa74">
              Det grundlagsskyddade området enligt tryckfrihetsförordningen
              och yttrandefrihetsgrundlagen berörs inte. En författare kan givetvis
              nämna cigarettmärken i en bok, och en film kan visa ett cigarettpaket
              av ett visst märke etcetera.
            </seg>
            <seg n="b36c544a">
              Det blir inte möjligt för tobakstillverkare, partihandlare eller
              importörer att i framtiden sponsra evenemang som allmänheten har
              tillträde till. Slutligen ska tillverkare, partihandlare och importörer
              till Statens folkhälsoinstitut lämna uppgifter om de kostnader
              som de har haft för reklam, marknadsföring och sponsring. Redovisning
              ska endast omfatta sådan information som företagen ändå redovisar
              offentligt.
            </seg>
            <seg n="ab7a3189">
              Vi ska också redovisa att företrädare för Läkare mot tobak har
              besökt oss vid sammanträde den 19 april och framfört synpunkter
              i ärendet.
            </seg>
            <seg n="2142d9f7">
              Lagändringarna föreslås träda i kraft den 1 juli 2005 utom, som
              jag nämnde tidigare, såvitt avser regeln om förpackningsstorlek
              och lösa cigaretter. Den ska träda i kraft den dag som regeringen
              senare bestämmer.
            </seg>
            <seg n="e45f05fd">
              Med detta, herr talman, överlämnar jag ärendet till debattörerna.
            </seg>
          </u>
          <note n="045b34c4">
            Utskottet avstyrker samtliga motionsyrkanden.
          </note>
          <note n="b4158d60">
            I betänkandet finns elva reservationer och tre särskilda yttranden.
          </note>
          <note type="speaker" n="55c54561">
            Anf. 98 MAUD EKENDAHL (m):
          </note>
          <u who="maud_ekendahl_487430" xml:id="i-e3450c1f6124a1b9-0" n="de8be72d">
            <seg n="6c92935b">
              Herr talman! Till att börja med vill jag yrka bifall till reservation
              nr 1. Jag ställer mig naturligtvis bakom de övriga reservationerna
              från oss moderater.
            </seg>
            <seg n="ac0ccccb">
              Vi moderater anser att Världshälsoorganisationens ramkonvention
              för tobakskontroll är alldeles onödigt detaljerad. De åtgärder
              som föreslås riskerar i flera avseenden att motverka sitt egentliga
              syfte. Bland de förslag som vi inte kan ställa oss bakom i det
              här betänkandet är totalt marknadsförbud. Det handlar om alltför
              långtgående regleringar vad gäller sponsring och reglering av
              förpackningsstorleken på cigaretterna. Jag ber att få återkomma
              till de här sakerna lite närmare i mitt anförande om en liten
              stund.
            </seg>
            <seg n="bf05c96f">
              Herr talman! Vi anser att många av de förslag som presenteras
              i konventionen är bra, och vi noterar att en hel del av de artiklar
              som redan finns upptagna också har uppfyllts i Sverige genom svensk
              lagstiftning.
            </seg>
            <seg n="e919ff9e">
              Konventionen måste antingen förkastas eller antas i sin helhet.
              Det är det som har gjort att vi moderater vill att riksdagen ska
              avstå från att godkänna den här konventionen.
            </seg>
            <seg n="5c41b70a">
              Från och med den 1 januari 2005, som det sades tidigare, får
              man inte längre köpa små paket cigaretter i Sverige. Det ska bara
              bli stora cigarettpaket, det vill säga 20-pack.
            </seg>
            <seg n="8b8789b0">
              Majoriteten här i riksdagen tror att unga människor kommer att
              skyddas på ett bättre sätt om man bara får köpa stora paket cigaretter
              det är de man kallar 20-pack, när man snackar ute i stället för
              små paket cigaretter.
            </seg>
            <seg n="a45f8493">
              Ni hör själva det är nästan skrattretande. Om man ska gå på fest
              köper ju två kompisar ett stort paket och delar på. Då får man
              det lilla paketet. Om man är ensam köper man det stora paketet
              eftersom det inte finns små paket, och då röker man ännu mer.
            </seg>
            <seg n="cfcb7945">
              Jag undrar naturligtvis: Vad tror Lars Granberg från Socialdemokraterna
              som ska ta debatten lite senare?
            </seg>
            <seg n="8837948e">
              Herr talman! Jag ska berätta om något annat som ytterligare ska
              skydda de minderåriga.
            </seg>
            <seg n="0cd97fcc">
              Det ska införas en ålderskontroll på tobaksautomater. Det ska
              bli ett förbud, men regeringen kan inte tala om hur man ska kontrollera
              tobaksautomaterna som ju är utplacerade i samhället. Det vet de
              inte. Vi har frågat utskottsmajoriteten, som nu har ställt sig
              bakom detta. De har också sagt att det ska bli förbjudet.
            </seg>
            <seg n="f98a787c">
              Även om man inte vet hur man ska lösa det ska det minsann förbjudas,
              och då ska det kontrolleras på något sätt.
            </seg>
            <seg n="06f3f707">
              Eftersom det är ett tag sedan vi hade detta uppe i utskottet
              undrar jag om Lars Granberg möjligen har fått nys på hur vi ska
              kontrollera automaterna ute i samhället.
            </seg>
            <seg n="7f2bf4cf">
              Herr talman! Utskottsmajoriteten går ju på regeringens förslag
              att skärpa regelverket vad gäller reklam och annan marknadsföring.
              Jag vill ha svar under debatten från vilket parti som helst som
              står bakom regeringen i detta avseende.
            </seg>
            <seg n="734c7a77">
              Vi moderater instämmer faktiskt i Marknadsdomstolens bedömning
              att lagförslaget rörande reklam och annan marknadsföring bör harmonisera
              bättre med gällande EG-rätt.
            </seg>
            <seg n="d9e524eb">
              Jag undrar nu: Vad ska ni säga till företaget Swedish Match?
              Det är börsnoterat. Det är ett företag som inte bara har behov
              av utan också skyldighet att kommunicera med samhället och sina
              företrädare via sina tidningar, via mejl och vara med på Internet.
              Vad tror ni de säger och hur ska de bära sig åt nu när den här
              lagen träder i kraft?
            </seg>
            <seg n="e6ae534b">
              Jag vill också ta upp något väldigt beklagligt. Man behöver inte
              gå med på det, men här slår man till med klubban ännu hårdare.
              Det gäller sponsringsförbudet. Man får inte vara med och skänka
              pengar till olika verksamheter. Samtliga ledamöter i socialutskottet
              fick ett brev från Swedish Match innan vi skulle avgöra detta
              i utskottet. Där informerade man om de pengar som Swedish Match
              delar ut på olika sätt. De gör inte reklam för sin produkt och
              den exponeras inte på något sätt. Ändå är det stopp för dem att
              ge bidrag till olika verksamheter.
            </seg>
            <seg n="66a04435">
              Regeringsbeslut hotar Swedish Match Cup, står det i Dagens Industri
              onsdagen den 23 mars. Där beklagar man att den här seglingen kommer
              att upphöra. Inte tror ni väl att Kungliga segelsällskapet i Göteborg
              har råd att själva sponsra en så stor satsning för ungdomar. Det
              kommer 100 000150 000 åskådare. Det är en av Sveriges största
              idrottssatsningar.
            </seg>
            <seg n="dd3840bf">
              Båstadstennisen kommer nog att fortleva, men kanske mer begränsat.
              Tänk på 1990-talet när den höll på att upphöra. Jag har bott i
              Ängelholm i många år. Då kom Swedish Match och satte in mycket
              pengar, och nu går det lysande för Båstadstennisen.
            </seg>
            <seg n="c776e249">
              Gubbhyllan finns på Skansen. Det är Tobaksmuseet. Det kommer
              att få stänga helt och hållet. Där sponsrar Swedish Match hela
              driftbudgeten. Ni hör väl redan nu att ett lejon ryter uppe på
              Skansen.
            </seg>
            <seg n="55f88bf8">
              Emigranternas hus i Göteborg kommer nog Marita Aronson att prata
              mer om. Det är en ny verksamhet som också kommer att försvinna
              eftersom de får så mycket ekonomisk hjälp från Swedish Match.
            </seg>
            <seg n="a2673ab3">
              Det låter som om jag är anställd av Swedish Match, men de ger
              så mycket pengar.
            </seg>
            <seg n="17fc54f0">
              Något som många känner till är stiftelsen Solstickan. Det är
              något värdefullt. Man skänker av det man säljer tändstickor och
              cigarettändare för. Det är ungefär 1,5 miljoner kronor som kommer
              från Swedish Match. Den stiftelsen delar ut de pengarna till barn
              och andra behövande människor. Det handlar om ekonomiskt stöd
              till handikappade, hälsosatsningar, ren välgörenhet och forskning
              på högskolorna.
            </seg>
            <seg n="a3b69f70">
              Anser miljöpartisten Jan Lindholm, som brukar vara lite förnuftig
              emellanåt, att han gör rätt som medverkar till det här sponsringsförbudet?
              Det skulle jag vilja höra lite senare i debatten.
            </seg>
            <seg n="a7ed4d0e">
              Herr talman! Jag vill också ta upp något om nikotinersättningsprodukter
              som Nicorette och andra produkter som man kan tugga när man ska
              sluta röka.
            </seg>
            <seg n="ff3766b7">
              Vi moderater tycker att det är ganska självklart att man inte
              ska behöva gå till apoteket eller ta sig till apotekets ombud
              för att skaffa sådana ersättningsmedel för att man inte ska röka.
              Vi vill att man ska kunna sälja de produkterna där cigaretterna
              finns. Då har man valfrihet. Jag kanske kommer på idén att inte
              köpa cigaretterna, utan väljer ett tuggummi i stället för att
              röka.
            </seg>
            <seg n="c7a524b1">
              Det är nej på det också.
            </seg>
            <seg n="67096ec1">
              Det är något av det vi har tagit upp i våra reservationer vad
              gäller det här betänkandet som vi tycker är rätt så dumt i många
              stycken. Vi får höra vad andra företrädare säger.
            </seg>
          </u>
          <note type="speaker" n="7947c587">
            Anf. 99 MARITA ARONSON (fp):
          </note>
          <u who="unknown" xml:id="i-383a76ed75c7eefe-1" n="6ea27080">
            <seg n="c36e9d2e">
              Herr talman! Kampen mot tobakens skadeverkningar har ju visat
              relativt goda resultat till skillnad från exempelvis aktiviteter
              för att minska alkohol- och drogkonsumtionen i vårt land. Mycket
              mer kan och bör göras. Det är vad detta betänkande handlar om.
            </seg>
            <seg n="3b8ef450">
              Folkpartiet godkänner WHO:s ramkonvention om tobakskontroll.
              Det innebär att det ska finnas skyltar, precis som Margareta Israelsson
              berättade alldeles nyss, med information om att man inte säljer
              varor till ungdomar under 18 år, inte lösa cigaretter eller i
              för små förpackningar samt regler för marknadsföring.
            </seg>
            <seg n="1317f41c">
              Jag tror att det är bra med en uppstramning. Det här är ett viktigt
              område. Det är bra att det ges skäligt rådrum för införande av
              reglerna.
            </seg>
            <seg n="6c914c3a">
              Reglerna om sponsring är i princip bra, tycker vi. Men de borde
              ha haft en skrivning som kunde ha innefattat att då man inte exponerar
              något tobaksvarumärke skulle det kunna vara tillåtet.
            </seg>
            <seg n="12acba56">
              Som Maud Ekendahl sade har vi i Göteborg väldigt många exempel
              och lång tradition av sponsring till många offentliga byggnader
              och verksamheter. I stort sett hela vår sjukvård är uppbyggd på
              sponsring.
            </seg>
            <seg n="8a040a50">
              Ett sådant exempel är Swedish Match som har gett en rejäl slant
              till Emigranternas hus som är ett väldigt spännande projekt där
              man visar hur folk åkte från detta land till Amerika. De sponsrar
              varje år. Om lagförslaget går igenom är det inte möjligt med den
              sponsringen längre.
            </seg>
            <seg n="cc14dd5b">
              Om namnet innebär tändstickor så tycker jag att det borde kunna
              vara okej för sponsring. Vi har skrivit det i en del av vår reservation.
              Vi vill gärna att ett nytt lagförslag om detta kommer skyndsamt.
              Vi hoppas på att få svar om det.
            </seg>
            <seg n="fb781053">
              När det gäller tillsynsfrågan har vi i ett särskilt yttrande
              tagit upp att det i tobakslagen, i likhet med alkohollagens bestämmelse
              om folkölsförsäljning, bör införas en möjlighet att under viss
              tid förbjuda den som inte iakttar 18-årsgränsen att sälja, i det
              här fallet, tobak. Vi kommer att följa utvecklingen och eventuellt
              försöka skärpa bestämmelserna om inte tobakslagens regler följs
              bättre.
            </seg>
            <seg n="1c33f824">
              Under rubriken Tobaksförebyggande arbete som finns i betänkandet
              har vi en del motioner där man tar upp avvecklingen av EU:s jordbruksstöd
              till tobaksodling. När man berättar för människor ute att EU fortfarande
              ger stöd till tobaksodling i bland annat Grekland så blir folk
              förfärade och tror inte att det är sant. Jag tror att också alla
              i den här kammaren tycker att det är förfärligt. Vi tycker att
              det som står där i stort sett är åtminstone ett löfte om att man
              ska driva frågan i regeringen. Frågan måste prioriteras; det är
              ett minimikrav inom arbetet för en generell avveckling av jordbruksstödet
              fram till 2015.
            </seg>
            <seg n="60eb363e">
              Folkpartiet anser att man bör kräva en tidsplan för behandling
              av frågan i kommissionen. Det står i betänkandet att regeringen
              har lovat, och jag har hört det i den här kammaren förut, att
              man ska driva frågan. Vi hoppas att det sker med kraft, och vi
              lovar att följa att detta verkligen görs framöver så att det inte
              bara blir skönt tal och inte så mycket handling, som i så mycket
              annat. Vi vet att frågan engagerar också regeringen.
            </seg>
            <seg n="7003e476">
              Vi vill också peka på behovet av en nationell samordning för
              att stödja och stimulera utvecklingen inom arbetet mot tobaksskador.
              Detta uppdrag ska utföras av Statens folkhälsoinstitut. Det behövs
              en samordning. Det hörde vi vid det besök vi hade av Läkare mot
              tobak i utskottet.
            </seg>
            <seg n="7e5313b0">
              Ramkonventionen kräver ju att en kontinuerlig samordning och
              finansiering ska finnas så att det tobaksförebyggande arbetet
              inte ska stanna upp. Vi reserverar oss inte, utan förlitar oss
              på skrivningen. Men vi kommer att följa upp även detta och se
              till att det verkligen sker. Folkhälsoinstitutet har redan ett
              sådant samordningsansvar, står det i skrivningen. Vi hoppas att
              det verkligen är så. Det är viktigt att vi följer upp hur detta
              förverkligas. Det finns stor oro ute bland dem som jobbar med
              de här frågorna över att det inte förverkligas.
            </seg>
            <seg n="57762064">
              Vi kan titta på hur mycket pengar det handlar om. De årliga 57
              miljonerna som Folkhälsoinstitutets tobaksarbete inom ramanslaget
              disponerade under hela 1990-talet fram till 2002 har nu efter
              det treåriga tobaksuppdragets slut krympt till en ½ miljon. Det
              är alltså en väldig nedbantning.
            </seg>
            <seg n="4f8b113f">
              Herr talman! Det är viktigt att kommuner och landsting har en
              ökande vilja att arbeta tobaksförebyggande och att regering och
              riksdag visar handlingskraft och synliggör en kontinuerlig finansiering
              av en nationell samordnande funktion med tillräckliga resurser
              att stimulera arbetet i landet. Faran är inte över även om rökningen
              har minskat. Unga, framför allt unga flickor, röker mycket. En
              ökning kan snabbt ske i landet om det blir poppis att röka igen.
              Det innebär förstås ökad risk för de rökande men får också stora
              kostnader för samhället som följd.
            </seg>
            <seg n="2dc8e5b1">
              När det gäller nikotinersättningsmedel är det viktigt att nikotinersättningsprodukter
              ska kunna köpas där cigaretter och andra varor säljs, och inte
              bara på apotek. Så är det i dag; man måste köpa det på apoteket.
              Häromdagen var det en kvinna som ringde till mig och sedan också
              mejlade, för hon var inte riktigt säker på att jag hade fattat
              vad hon ville. Hon tog upp den här frågan. Hon hade försökt sluta
              röka länge, men tyckte att det var alldeles för svårt att gå ända
              till apoteket, som ligger långt borta från hennes bostad. Hon
              vill kunna köpa sådana här ersättningsmedel på Coop eller på Hemköp,
              där hon brukade köpa sina cigaretter. Det skulle underlätta för
              henne att sluta röka. Hon sade: Det är precis som om samhället
              gör det extra svårt för mig att sluta röka för att jag måste gå
              ända till apoteket! Det är en bra bit dit, och hon sade också
              att det ofta var långa köer där. Men det är det väl kanske på
              Konsum och Hemköp också.
            </seg>
            <seg n="aba7c1dd">
              Jag har svårt att förstå den tvekan som ni inom majoriteten har
              inför att låta detta ske. Det skulle ju vara en sådan enkel och
              bra åtgärd att låta människor köpa detta där man säljer cigaretter.
              I stället för att ta cigaretterna kanske man väljer ersättningsmedlet.
            </seg>
            <seg n="ce573006">
              Vi har också en reservation utifrån en motion om att göra undantag
              för cigarrbarer. Det låter lite konstigt att prata om cigarrbarer
              i den här verksamheten. Men vi har sådana i Göteborg! Folkpartiet
              stöder det rökförbud som införs nu den 1 juni, men tycker att
              reglerna kanske kunde mjukas upp något när det gäller så kallade
              cigarrbarer. Det är ju själva idén med de barerna att man ska
              röka samtidigt som man dricker något. I New York tycks det finnas
              sådana undantagsregler. Vi tycker att sådana barer borde kunna
              tillåtas att ha rökutrymmen som upptar en större del av restaurangens
              yta än de 25 % som normalt gäller. Som anförs i motionen borde
              kunderna i rökutrymmen utöver att röka cigarr även ges tillfälle
              att dricka kaffe. Det tycker vi är en mänsklig rättighet. En förutsättning
              för detta är förstås att personalen inte mot sin vilja behöver
              utsättas för rök i större utsträckning. Man måste ha koll på den
              biten också.
            </seg>
            <seg n="56a6acf9">
              Det rökförbud som vi nu inför tycker jag känns jätteviktigt.
              När man är ute på restauranger i den här staden hör man: Nu får
              du bara röka en vecka till! Man blir lite fundersam, och jag tror
              att det är ett väldigt bra beslut som vi har fattat i denna kammare.
              Men vissa undantag borde kunna finnas.
            </seg>
            <seg n="43c78d0d">
              Jag ställer mig självfallet bakom alla våra reservationer, men
              jag yrkar bifall bara till reservation nr 10 under punkt 11.
            </seg>
          </u>
          <note type="speaker" n="f3bb841a">
            Anf. 100 ULRIK LINDGREN (kd):
          </note>
          <u who="ulrik_lindgren_5f7848" xml:id="i-247198e868e1b7bb-0" n="13b8e55a" next="i-38e5e0342d54787e-0">
            <seg n="1f04b8cd">
              Herr talman! Kristdemokraterna välkomnar genomförandet av Världshälsoorganisationens
              världshälsoförsamlings antagna ramkonvention om tobakskontroll.
              Det finns ingen behändig förkortning på det där än, vad jag vet.
              Det innebär att reklamförbudet utvidgas att nuvarande förbud mot
              annonser i tryckta skrifter och i radio och tv utvidgas så att
              även exempelvis filmer inbegrips.
            </seg>
            <seg n="40b3531f">
              All marknadsföring förbjuds med några undantag. Det ska till
              exempel fortfarande få säljas tobak, om nu någon undrade över
              det. Det är också bra att 18-årsgränsen får en ytterligare markering.
              Det är rätt att på olika sätt komma åt marknadsföring som är listig,
              till exempel att man söker marknadsföra sig genom sponsring. Det
              bör försvåras i princip. Men jag återkommer till sponsringsdetaljen.
            </seg>
            <seg n="b3347ee2">
              24 EU-länder har skrivit under det här. Det finns även en förhoppning
              om att konventionen ska ha positiv betydelse också utanför EU-gemenskapen.
              Det är tydligt att när tobaksbruket minskar i väst eller när marknadsföringen
              försvåras i västvärlden så har tobaksnäringens intressen vänt
              sig till nya marknader i utvecklingsländerna och även haft framgång
              där. Det är viktigt att vi på olika sätt via FN-organ stöder en
              utveckling som innebär att även dessa länder får verktyg för att
              hålla tobaksohälsan borta.
            </seg>
            <seg n="da3488b8">
              Om man så vill kan man välja att tycka att somliga av ingredienserna
              i förslaget är klåfingriga. En del av förslagen här har ju också
              klart mindre betydelse för tobaksohälsan. Det gäller till exempel
              försäljning av små paket med cigaretter eller hur 18-årsgränsen
              ska skötas och kontrolleras. Det har inte så hemskt stor betydelse
              för tobaksohälsan.
            </seg>
            <seg n="85144b28">
              Men allmänt sett tycker Kristdemokraterna att det är naturligt
              att tobaksbruket, som ändå är en av de svåraste yttre ohälsofaktorerna
              bredvid alkoholen, motarbetas på olika sätt. Om vi gör tankeexperimentet
              att tobaksröken skulle dyka upp i vår närmiljö i dag skulle vi
              alla finna det helt naturligt att på mångahanda vis försöka få
              bort det för att människor inte ska exponeras för det. Precis
              så har vi ju förfarit med asbest och andra gifter som dyker upp
              i vår miljö.
            </seg>
            <seg n="70e8354c">
              Jag har noterat att både HRF, Hotell- och Restaurangfacket, och
              SHR, Sveriges Hotell- och Restaurangföretagare, gemensamt går
              ut för att påverka. Jag håller gärna upp deras gemensamma annons,
              som har varit i dagspressen, där de betar av olika stationer där
              vi har tryckt tillbaka tobaksbruket, med start för bussarna i
              Helsingfors 1936. Nu håller vi på och landar i att vi får ett
              förbud mot tobaksrökning i restauranger och kaféer från den 1
              juni.
            </seg>
            <seg n="9efc4a03">
              De här parterna arbetar för att det ska vara en naturlig del
              i vårt förhållningssätt att tobaksbruket ska bort. Det ska man
              inte ofrivilligt behöva bli utsatt för. Då tycker jag också att
              politiken bör göra sin del och sluta upp bakom detta. Det är klart
              att vi ska värna människors hälsa och därför göra vad vi kan för
              att få bort tobaksbruket, även om naturligtvis inte alla förslag
              är så där oerhört effektiva ens i detta betänkande.
            </seg>
            <seg n="d4ead7df">
              Herr talman! Kristdemokraterna anser att vi bör ta i lite till
              vad gäller 18-årsgränsen för att det ska bli större effektivitet
              i ålderskontrollen. Enligt betänkandet är regeringen orolig över
              att det fortfarande är så lätt för många under 18 år att komma
              över tobaksvaror och föreslår att en tydlig skylt ska finnas på
              försäljningsstället om att 18-årsgräns gäller.
            </seg>
            <seg n="09234305">
              Det tycker inte vi räcker, med all respekt för att sätta upp
              en skylt, i synnerhet som den kommunala tillsynen är närapå obefintlig
              på det här området. Kommunerna anser sig inte ha råd att gå runt
              och kolla, utöver att de, som vi vet, också har stora svårigheter
              med att upprätthålla ålderskontrollen för ölinköp.
            </seg>
          </u>
          <note n="913d62c0">
            Kristdemokraterna föreslår försäljningstillstånd för tobaksvaror.
            Jag yrkar därför, herr talman, bifall till reservation nr 9 i
            betänkandet.
          </note>
          <u who="ulrik_lindgren_5f7848" xml:id="i-38e5e0342d54787e-0" n="13b8e55a" prev="i-247198e868e1b7bb-0">
            <seg n="f72c988d">
              Ett sådant här försäljningstillstånd ska vara lätt att få, men
              det ska dras in om man bryter mot bestämmelserna. Det tror jag
              kan bidra till att inskärpa allvaret hos försäljaren om vad som
              gäller vid försäljning av tobaksvaror. Till detta får gärna Socialdemokraterna,
              genom Lars U Granberg, också yrka bifall i dag.
            </seg>
            <seg n="b302ac64">
              Kristdemokraterna har liksom flera andra motionerat om att Folkhälsoinstitutet
              tillförsäkras en resurs för att hålla i det fortsatta tobaksförebyggande
              arbetet. Det är väldigt viktigt att information når fram för att
              få förståelse för naturligheten i de rökbegränsningar som vi inför
              den 1 juni, och den 1 juli för det som gäller detta betänkande.
            </seg>
            <seg n="62755815">
              Utskottet säger i sitt betänkande att det kan finnas ett behov
              av ytterligare nationell samordning på området. Vi tycker att
              det finns all anledning att vi återkommer och bevakar att regeringen
              gör vad den kan, genom framför allt Folkhälsoinstitutet, för att
              detta ska hållas i arbete, för att det inte ska tappas tempo och
              förloras mark igen. Vi vet ju att om det inte finns en gående
              motor för ett visst ändamål tenderar också det förebyggande arbetet,
              eller vilket arbete som helst, att gå i stå.
            </seg>
            <seg n="4183fdf2">
              När det gäller EU-arbetet säger utskottet det man har sagt flera
              gånger tidigare, att vi naturligtvis som nation och som politiska
              partier tycker att det är oacceptabelt att tobaksodling fortfarande
              får EU-medel till stöd för fortsatt odling. Det är stötande för
              gemene man, och det är stötande för vilket politiskt parti som
              helst i Sverige.
            </seg>
            <seg n="7dd9d31c">
              Det finns en skrivning om att stödet för tobaksodling ska fasas
              ut till 2010. Men jag känner mig inte riktigt trygg med det beslut
              som redovisas i vårt betänkande. Enligt beslutets bokstav ska
              tobaksstödet helt frikopplas från produktionen. Därmed är det
              inte säkert att tobaksstödet helt är borta efter 2010. Via ett
              vidgat gårdsstöd kan man tänka sig att det likväl lever kvar,
              om än i förklädd form. Det finns alltså all anledning att även
              här fortsätta att vara mycket aktiva från svensk sida för att
              vi ska få bort de stötande EU-bidragen till tobaksodling.
            </seg>
            <seg n="bb9e008a">
              Beträffande sponsring, herr talman, föreslås i betänkandet sponsringsstopp
              för partihandlare, tillverkare och importörer om det innebär att
              sponsringen gynnar försäljningen. Dessa partihandlare, tillverkare
              och importörer har att sponsra på ett sätt som inte gynnar försäljningen
              i fortsättningen. Så uppfattar jag det. Detaljhandeln omfattas
              inte av sponsringsförbudet.
            </seg>
            <seg n="dc68b659">
              Åtminstone teoretiskt kan man då tänka sig att detta får orimliga
              konsekvenser. Sponsring till ett gott ändamål stoppas utan att
              vi egentligen vunnit något för hälsan mot tobaken. Därför vår
              reservation nr 5, där vi begär att regeringen snarast återkommer
              med ett nytt lagförslag som säkrar att sponsringsstoppet inte
              medför orimliga konsekvenser.
            </seg>
            <seg n="381799f3">
              Här får gärna, tycker jag, Socialdemokraterna i dag precisera
              sig och säga: Vi ska återkomma snarast möjligt med ett lagförslag
              som tydliggör att det här inte blir galenskap och kanske till
              och med missgynnar eller blir kontraproduktivt för arbetet för
              ökad hälsa och mot tobak.
            </seg>
          </u>
          <note type="speaker" n="f5a265ee">
            Anf. 101 ANNIKA QARLSSON (c):
          </note>
          <u who="annika_qarlsson_19f936" xml:id="i-319139f0fef6647a-2" n="fac4ede1">
            <seg n="ee9ffbfb">
              Herr talman! Jag skulle bara vilja börja med att utbrista: Yes
              , det är bara en vecka kvar innan alla vi som valt att inte röka
              kan gå ut på restauranger och kaféer utan att behöva få en massa
              rök i maten, håret eller lungorna. Jag tror att det kanske vore
              en mänsklig rättighet att instifta snarare än den som Marita Aronson
              var inne på. Jag tror att jag föredrar den andra först.
            </seg>
            <seg n="8c076af1">
              Jag skulle också vilja tillstyrka WHO:s ramkonvention om tobakskontroll
              som vi har att debattera här i dag.
            </seg>
            <seg n="3514f9d6">
              I det här betänkandet finns det tre stycken reservationer som
              Centerpartiet står bakom. Men jag kommer endast att yrka bifall
              till reservation nr 10.
            </seg>
            <seg n="f2605bf3">
              I reservation nr 10, för alla er som inte har ett litet betänkande
              som ni kan läsa, står det om nikotinersättningsmedel och att man
              ska få sälja det någon annanstans än bara på apotek. Vi som tittade
              på nyheterna i morse såg alla vilka satsningar man nu gör på att
              försöka få folk att börja snusa i stället. Då tycker jag att nikotintuggummi
              känns som ett betydligt bättre alternativ än snus, eller vad säger
              du, Lars U Granberg?
            </seg>
            <seg n="0dc17a0b">
              Man kan också fundera på vad det skulle kunna vara för annat
              alternativ. Det kanske är så att Socialdemokraterna egentligen
              vill att apoteksmonopolet ska brytas upp och att vi därmed ska
              få en större tillgång till nikotinersättningsmedel. Det skulle
              kunna vara ett alternativ. Man kan ju fundera på vilket man tycker
              skulle vara bäst att börja med. Jag kanske kan få svar på det
              sedan också.
            </seg>
            <seg n="3fe637e7">
              Skämt åsido, det här är ju ett allvarligt område också. Vi ser
              att tobaksbruket är något som inte slår lika. Det finns en stor
              ojämlikhet mellan kvinnor och män, mellan grupper med olika utbildningsgrad
              och mellan svenskar och invandrare. Både tobaksbruket och de negativa
              effekterna på sjuklighet och ekonomi följer självklart med i det.
            </seg>
            <seg n="f559766e">
              Rökrelaterad sjuklighet och dödlighet följer samma mönster. Man
              kan bara se som exempel att lungcancer numera finns lika mycket
              hos yngre och medelålders kvinnor som hos män. Bortser man från
              de strikt medicinska könsskillnader som finns kan vi notera att
              de här förhållandena inte har kommit till av någon naturlag. Det
              är det som är så viktigt att veta. Det här går faktiskt att påverka.
              Det går att förebygga om man vet vilka det är som brukar eller
              rättare sagt vilka det är som inte börjar röka.
            </seg>
            <seg n="c5b7f4ae">
              I Sverige har vi haft en bred och uthållig strategi som innehåller
              begränsande och skyddande lagstiftning. Vi har haft en aktiv prispolitik,
              ett stödjande tillsynsarbete, information, utbildning och opinionsbildning.
              Vi har haft en stödjande vuxenvärld runt barn och unga samt ett
              tillgängligt och professionellt avvänjningsstöd för de rökare
              som vill sluta.
            </seg>
            <seg n="ed2929bd">
              Alla de här åtgärderna är nödvändiga och kan inte ersätta varandra.
              Bredd och uthållighet är nödvändiga. Men det krävs också en tillräcklig
              och kontinuerlig finansiering av det här. Det är väl en av de
              saker jag också kommer att komma tillbaka till.
            </seg>
            <seg n="0d43ec60">
              Det jag såg på nyheterna i morse handlade just om snusfabrikören
              som nu försöker att ta nya marknadsandelar. De ser möjligheten
              när det blir förbud att röka på restaurangerna.
            </seg>
            <seg n="17c99610">
              Det fanns också en stämma, ett visst företag som har nämnts väldigt
              många gånger tidigare i dag. Vi har kommit fram till att vi kanske
              ska göra något tilläggsyrkande här i dag om att det inte får nämnas
              i talarstolen. Det här märket har alltså sagt att kvinnor kommer
              att vara en prioriterad målgrupp. Självklart måste vi se till
              att arbeta på ett sådant sätt att vi förebygger det här. Dagens
              intensiva marknadsföring av snus, som syftar till ett ökat nikotinberoende,
              måste vi motarbeta. Vi måste se till att avvänjning i stället
              blir alternativet.
            </seg>
            <seg n="70d39b12">
              När vi ser tillbaka ser vi att all erfarenhet talar för att ett
              ökat, brett och uthålligt arbete kan påverka den här utvecklingen.
              För knappt två år sedan beslutade riksdagen om nationella folkhälsomål
              för år 2014. I dag har vi att anta den här ramkonventionen. Men
              det gäller att det vi säger också ska genomföras. Och hur gör
              vi det? Fram tills nu har det varit stora satsningar på det tobakspreventiva
              arbetet, och jag har här i talarstolen efterlyst en fortsatt satsning
              på det. Jag kan känna att är det någonstans där vi är i ett läge
              där vi faktiskt kan bryta igenom på allvar så är det nu, när vi
              både har den lagstiftning som träder i kraft om bara en vecka
              och den här ramkonventionen. Då skulle det också vara otroligt
              värdefullt om man verkligen satsade vidare på den här nationella
              samordningen och den strategiska kunskap som har samlats under
              många års uppbyggnadsarbete.
            </seg>
            <seg n="56d417de">
              Jag har ställt frågor till folkhälsominister Morgan Johansson
              om det förebyggande arbetet och får då till svar att det nationella
              samordningsansvaret finns hos Statens folkhälsoinstitut. Det är
              där man har jobbat upp det här och har erfarenheten och kompetensen
              på området. Under många år har man haft ett stort anslag riktat
              till just de här frågorna. Det handlar om mellan 5 och 7 miljoner
              kronor över tid. Nu har man i stället en halv miljon till samma
              arbete. I regeringens proposition står det att Statens folkhälsoinstitut
              fortfarande har det samlade ansvaret, men det finns inga mer pengar
              från regeringen. Frågan är: Var landar då ansvaret? Ska vi bara
              låta det gå att ingen prioriterar den här frågan eller är det
              något att faktiskt ta tillbaka och fundera på? Hur fortsätter
              vi?
            </seg>
            <seg n="ea33bc2b">
              Nu ligger vi i guldläge. Vi har verkligen världens chans att
              bryta detta med att unga kvinnor är den grupp som ökar mest i
              fråga om rökning och de grupper som nu kommer att attackeras för
              att börja snusa i stället. Med lite extra satsningar skulle vi
              få en helt annan situation om bara några år. Jag kan tycka att
              det är olyckligt att man inte trycker på ytterligare i de här
              bitarna.
            </seg>
            <seg n="aab68871">
              Tidigare har det också funnits medel från Allmänna arvsfonden
              som inte heller längre finns att tillgå. Det handlar alltså om
              stora skillnader i resurser för det viktiga tobakspreventiva arbetet.
              Jag hoppas att Lars U Granberg har bra kommentarer till detta
              och bra svar på hur regeringen tänker fortsätta arbeta med de
              här frågorna när vi nu har ett sådant gyllene läge. Och om en
              vecka yes! kan vi gå ut och fira.
            </seg>
          </u>
          <note type="speaker" n="46eb4e0e">
            Anf. 102 LARS U GRANBERG (s):
          </note>
          <u who="unknown" xml:id="i-3b1a9e6099c506c7-0" n="6ea27080">
            <seg n="b10c1f44">
              Fru talman! För nästan precis ett år sedan var vi här i kammaren
              för att debattera tobak. Då gällde det, som vi har hört, debatten
              om rökfria serveringsmiljöer. Den gången landade beslutet i rökfritt
              på krogen, och vi har också hört att det beslutet snart träder
              i kraft, den 1 juni.
            </seg>
            <seg n="c8ee1462">
              Den gången fanns också kritik. Det riktas alltid kritik mot tobaksbegränsande
              åtgärder. Allt som har med vanor att göra sitter djupt. Argumenten
              för att inte göra något skiftar lite med omständigheterna men
              utmynnar alltid i slutsatsen att inget ska göras åtminstone inte
              nu eller på det här sättet. Låt det vara som det är.
            </seg>
            <seg n="ccefb62b">
              Hade kammaren anammat den inställningen genom åren hade arbetet
              mot tobak inte kommit speciellt långt. Om det alltid handlade
              om att vänta in den siste rökaren hade väl allt varit som under
              den tid då man kunde röka i barnomsorgen, ja, överallt. Dimman
              låg faktiskt också tät i de politiska sammanträdesrummen. Jag
              tycker att det är viktig att erinra om att arbetet med tobak har
              skett genom en ganska långt process. Alltfler miljöer har blivit
              rökfria, och fokus har gått från fri rökning överallt och fimpning
              direkt på marken till ett synsätt där det faktiskt är en rättighet
              att inte behöva utsättas för rök.
            </seg>
            <seg n="2735f00a">
              Alltfler miljöer har under årens lopp blivit rökfria. I tobakslagen
              infördes rökförbud i lokaler för barnomsorg, skolverksamhet eller
              annan verksamhet för barn och ungdomar. Likaså infördes rökförbud
              i sjukvården och i kollektivtrafiken. Det infördes en skyldighet
              för hotell att ha vissa rökfria rum och regler om rökfria avdelningar
              på större restauranger. Innan tobakslagens regler om rökfria miljöer
              fanns bara allmänna råd från Arbetarskyddsstyrelsen och Socialstyrelsen.
            </seg>
            <seg n="6a4776b6">
              Under 1990-talet kom regler om varningstexterna på förpackningar,
              bland annat snusdosor. År 1997 kom regeln om förbud mot att sälja
              tobak till personer under 18 år. Vid varje steg som tagits har
              invändningar kommit. Ibland har frihetsargumentet framförts, ibland
              juridiska eller formella skäl. Frihetsargumentet får väl sägas
              vara uppfyllt både i vårt land och i andra länder. Det är tillåtet
              att röka. Men det är inte tillåtet att hur som helst påverka andra
              med sin rök. Vi vet att passiv rökning skadar. Passiv rökning
              ökar risken för lungcancer. Barn som växer upp i hem där föräldrar
              dagligen röker löper drygt tre gånger så stor risk som barn i
              rökfria hem att insjukna i lungcancer senare i livet också om
              de aldrig själva börjar röka.
            </seg>
            <seg n="0251eb91">
              Ur en aspekt borde dagens debatt inte ha behövt hållas. Det finns
              ju en tobakslag med förbud och begränsningar mot reklam och marknadsföring
              av tobaksvaror. Hur hade utvecklingen varit om vi inte hade börjat
              ingripa mot tobaksreklam? När man tittar i gamla tidningar får
              man ju klart för sig vad målet var. Det var att öka rökningen.
              Det var vanligt med tonårstjejer i rökreklamen. Det gällde att
              få fler kvinnor att börja röka.
            </seg>
            <seg n="ff056978">
              De ekonomiska insatserna är mycket stora i den här branschen,
              och trots reklamförbud har sätten att sprida indirekt reklam hittat
              ständigt nya former. Tobaksbolagen har varit duktiga på att hitta
              kryphål och på så sätt fått ut sina budskap.
            </seg>
            <seg n="1c39e6ad">
              Det finns anledning att påminna om de mål som satts upp när det
              gäller samhällets insatser på tobaksområdet:
            </seg>
            <seg n="7e5d6639">
              Anledningen till att man bör ha mål är enkel. Rökningen dödar.
              Frågan är om det finns något bruk vars skadlighet är så dokumenterad
              och klarlagd som rökningen. Och det är inte alls bara i Sverige
              som diskussionen förs och restriktioner införs successivt.
            </seg>
            <seg n="3db5becf">
              EU har pekat ut tobakskonsumtion som ett av de stora hälsoproblemen.
              I en beskrivning från EU 2002 redovisas att i genomsnitt hälften
              av alla vanerökare som inte slutar dör av sitt tobaksbruk. En
              fjärdedel gör det som äldre, en fjärdedel som medelålders. I samma
              rapport redovisas att uppemot en halv miljon dödsfall till följd
              av rökning inträffade i de 15 länder som då var medlemmar i EU.
              De flesta EU-länder har antagit lagstiftning för att reglera tobaksreklam
              och tobaksrelaterad sponsring.
            </seg>
            <seg n="f608db3f">
              För att nå de uppsatta målen krävs det insatser. Dagens förslag
              är därför viktigt. Genom förslaget begränsas tobaksindustrins
              sponsring. Det blir restriktioner för marknadsföring av tobak
              och tydliga krav på information om förbudet att sälja eller lämna
              ut tobaksvaror till den som inte fyllt 18 år. Dessutom gäller
              det skärpt ålderskontroll.
            </seg>
            <seg n="56904721">
              Ibland anklagas vi förtroendevalda för att vilja förstora skillnaderna
              i en debatt. Jag för min del tror att det ibland kan vara bra
              att skillnaderna i en debatt belyses för klarhets vinnande. Det
              är ingen svaghet utan en tillgång för ett öppet samhälle. Självklart
              ska vi inte uppfinna skillnader som inte finns. Men den risken
              finns inte i rökdebatten.
            </seg>
            <seg n="f51771a6">
              Vi har ett parti som ganska så ordentligt skiljer ut sig. Jag
              talar då naturligtvis om Moderaterna. Varje gång det ska tas steg
              för att begränsa tobaksbruket protesterar Moderaterna på olika
              sätt. Man var mot rökförbudet i serveringsmiljöer när den frågan
              för bara ett år sedan debatterades här i kammaren.
            </seg>
            <seg n="1821ec44">
              I det betänkande som vi i dag debatterar finns det en motion
              från Moderaternas tobakspolitiska taleskvinna Maud Ekendahl. Hon
              säger där att stadgandet i tobakslagen om ansvar för olovlig tobaksförsäljning
              ska utgå ur lagen med motiveringen att åldersgränsen inte fyller
              någon funktion.
            </seg>
            <seg n="8c929601">
              Moderaterna vill alltså ta bort åldersgränsen. Jag får hoppas
              att, som vi hörde i debatten tidigare, frihetspaktens frihetsalliansens
              politik i tobaksfrågorna inte utformas av Maud Ekendahl. Maud
              Ekendahl är inte den första moderaten och säkert inte heller den
              sista som tar lätt på tobaksproblemet. Det är den gamla vanliga
              tokliberala linjen som tycks styra Moderaterna. Men frågan är
              varför inget annat borgerligt parti har opponerat sig i frågan.
              Varför blir det inga repliker från Folkpartiet, Kristdemokraterna
              och Centern?
            </seg>
            <seg n="b30d6b38">
              En fråga som man i det läget självfallet ställer sig är om detta
              ska tas till intäkt för att den liberala linjen vinner mer och
              mer makt i paktens tobakspolitik. Är sammanhållningen så helig
              att vad som helst får uttryckas i tobaksfrågan utan någon reaktion
              från Folkpartiet, Kristdemokraterna och Centern?
            </seg>
            <seg n="75d31bc6">
              Övriga invändningar från Moderaterna är inte lika uppseendeväckande.
              Man försöker hitta olika nödargument för att förslaget ska avslås.
              WHO:s ramkonvention är onödigt detaljerad och bör enligt Moderaterna
              inte antas.
            </seg>
            <seg n="12ab7eb6">
              Reglerna om förpackningsstorlek bör inte godkännas enligt Moderaterna,
              och reglerna om sponsring bör skrotas enligt Moderaterna med motiveringen
              att de går långt utöver vad nu gällande EU-direktiv kräver. Även
              förslaget att redovisa reklamkostnader underkänns av Moderaterna
              med argumentet att det innebär administration och att det kan
              innebära läckta företagshemligheter.
            </seg>
            <seg n="e5e3f2c1">
              Ja, så där håller man på år efter år. Moderaterna vill inte ha
              regleringar på området, i alla fall inte i beslutsögonblicket.
              Måste vi göra något ska det aldrig vara mer än vad som är lägsta
              möjliga EU-nivå. Det finns också alltid en uppsjö av invändningar
              av formell natur. Invändningen att just denna reglering inte ensam
              löser tobaksproblemen används också som ett argument för att inget
              göra.
            </seg>
            <seg n="73db4621">
              Frågan är: Vilken politik kommer att vara styrande för paktens
              tobakspolitiska inriktning? Den frågan bör vi få ett svar på.
            </seg>
            <seg n="a401e732">
              Ändå kan jag sammanfattningsvis tycka att det är bra att det
              i riksdagens kammare än så länge finns en bred politisk vilja
              och en samstämmighet kring att med olika åtgärder försöka begränsa
              tobaksbruket.
            </seg>
          </u>
          <note n="64698111">
            Fru talman! Jag yrkar bifall till utskottets förslag i betänkandet
            och avslag på reservationerna.
          </note>
          <note type="speaker" n="e4034cd2">
            Anf. 103 MAUD EKENDAHL (m) replik:
          </note>
          <u who="maud_ekendahl_487430" xml:id="i-e3450c1f6124a1b9-1" n="de8be72d">
            <seg n="7cff3d5b">
              Fru talman! Det är rent oförskämt, Lars U Granberg, att stå här
              och hänga ut Moderaterna i en debatt och säga att vi är mot allting,
              från att förebygga och få ned tobaksbruket till ett rökstopp.
              Det är inte så. Vad vi gör är att vi medverkar men gör det på
              så sätt att vi till exempel tycker att man ute på restaurangerna
              kunde klara av det här själv utan att en lag stiftas. Vi kan ju
              gå ut på restauranger och se vad som hänt på många av dem.
            </seg>
            <seg n="1b4e221b">
              Men vad jag tycker är värre jag är väl medveten om hur ni socialdemokrater
              gör är att ni stiftar lag på lag på lag utan att ett förbaskade
              dugg tänka på att ni gör lagar som ni inte ens vet hur de kommer
              att fungera.
            </seg>
            <seg n="bc908667">
              Jag har i debatten sagt: Tala nu om när den ålderskontroll för
              cigarettautomater i Sverige ska införas som det ska bli lag om!
              Det finns inget svar på frågan om hur man ska gå till väga när
              det gäller kontrollen. Svara i stället på det, Lars U Granberg!
            </seg>
            <seg n="95979775">
              Det ska finnas lagar, men man ska inte stifta lagar i onödan
              och inte när man inte vet hur de i praktiken fungerar.
            </seg>
            <seg n="92eb0c54">
              När det gäller marknadsföringen vill jag be Lars U Granberg att
              här tala om för oss hur aktieägarna ska få sin aktietidning utformad.
              Hur ska de kunna gå in och kommunicera företaget med sina aktieägare
              och visavi samhället på Internet när ni nu sätter stopp för all
              reklam och marknadsföring över huvud taget?
            </seg>
          </u>
          <note type="speaker" n="9eed1be5">
            Anf. 104 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-1" n="6ea27080">
            <seg n="a859cacf">
              Fru talman! Det där var väl ett väntat inlägg. Det var ett ganska
              värderingsgrundat inlägg med ett värnande om aktieägare med mera.
            </seg>
            <seg n="7de1d9ec">
              Men jag kanske får ta oss tillbaka i tiden. Jag tycker att historiebeskrivningen
              beträffande serveringsmiljöerna stämde bra. Men där ser ni! Det
              är bara att följa den moderata politiken så ser man att gång på
              gång när krafter i denna kammare velat göra förändringar till
              exempel begränsningar på tobaksområdet har Moderaterna hela tiden
              varit steget efter.
            </seg>
            <seg n="b598caf0">
              Jag ska läsa upp vad som sägs i motionen: Eftersom alltfler restauranger
              frivilligt inför rökfria serveringsmiljöer med nu gällande lagstiftning
              anser vi att något nytt i dagsläget inte tillkommit som motiverar
              en förbudslagstiftning. Vi anser därför att propositionen ska
              avslås och att vi bör fortsätta att följa frivillighetens linje
              åtminstone fram till 2007.
            </seg>
            <seg n="43a3cda4">
              Det är den moderata värderingen som så att säga får stå för det.
              Jag tror inte att mycket skulle ha hänt om kammaren hade fattat
              beslut och gått i nämnda riktning.
            </seg>
            <seg n="6642bfc0">
              Jag tror att Maud Ekendahl själv talar för den politiken genom
              att lyfta fram Swedish Match på det sätt som hon gjorde i sitt
              huvudanförande med båttävlingar, aktier med mera. Vi socialdemokrater
              har nog en annan ståndpunkt i frågan och en annan värderingsgrund
              när vi vill agera för att hålla ungdomarna borta från tobaken.
            </seg>
          </u>
          <note type="speaker" n="63e15315">
            Anf. 105 MAUD EKENDAHL (m) replik:
          </note>
          <u who="maud_ekendahl_487430" xml:id="i-e3450c1f6124a1b9-2" n="de8be72d">
            <seg n="63e3804e">
              Fru talman! När det gäller rökförbudet på restaurangerna vill
              jag säga följande. Det är restaurangägare som har restaurangerna
              och dit går man frivilligt.
            </seg>
            <seg n="36c52234">
              Det finns många restauranger som har dragit ned när det gäller
              sättet att röka. De har gått efter frivillighetsregeln att själva
              skapa detta. Det är detta som skiljer oss. Vi tror på människan.
              Vi tror att de människor som vill gå till en mer rökig miljö gör
              det. De som inte vill det går till en annan restaurang. Det är
              så man väljer. De olika ägarna ser ju hur de får släppa på det
              här.
            </seg>
            <seg n="c3a9acf0">
              Vi har varit i USA. I New York röker man inte på restauranger
              och så vidare. Här i Sverige har det förändrats. Det som skiljer
              våra partier är just att vi vill tro på människan och låta det
              få gå en tid så att man hinner se effekterna.
            </seg>
            <seg n="b6fb50f0">
              Så fort det handlar om socialdemokrater blir det fråga om att
              slå till med lagar och förordningar. Det är vad ni har gjort.
              Varför kan jag inte få svar på frågan om tobaksautomaterna, där
              ni också ska ha ålderskontroll? Varför kan jag inte få svar på
              hur det kommer att bli för Aktieägartidningen? Det är väl inte
              fråga om ett storföretag. Aktieägarna är väl vilka människor som
              helst. Ska det inte få finnas artiklar i tidningar för aktieägarna?
              Ska inte ett företag kommunicera på ett riktigt och bra sätt?
              Varför förstöra hemsidor och allt sådant där många kanske vill
              söka uppgifter?
            </seg>
            <seg n="5059f36b">
              Nej, det som händer nu är att man vill stifta lagar. Apropå sponsringsföretag:
              Ta upp bara vad jag nämnde om Swedish Match-cupseglingen. Det
              handlar om idrott. Det handlar om ungdomar, framtiden och idrotten.
              Men varför kunde inte Lars Granberg säga något vad han tycker
              om att så stora pengar går ifrån Stiftelsen Solstickan, pengar
              till barn och välgörenhet? Varför får vi inte svar på det?
            </seg>
          </u>
          <note type="speaker" n="2037d325">
            Anf. 106 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-2" n="6ea27080">
            <seg n="bf83fc11">
              Fru talman! Jag inledde mitt förra repliksvar med att vara tydlig
              på att det finns en ideologisk skillnad. Jag tror att den är ganska
              tydlig. Det blev tydligt i mitt huvudanförande också.
            </seg>
            <seg n="55bf4a53">
              Jag tror att tobakspolitiken aldrig hade kommit dithän där den
              är i dag med moderat politik. Det är bara att läsa: rökfria och
              tobaksfria miljöer på krogar först efter 2007.
            </seg>
            <seg n="7cd7dce8">
              I betänkandet står det att de tobaksautomater som finns oftast
              finns placerade i restauranger eller i lokaler där åldersgräns
              finns. Dessa tobaksautomater ska vara placerade så att de som
              jobbar i den miljön ska kunna ha uppsikt över vem som handlar.
              Det blir en uppgift för kommunerna att ha kontroll över den försäljningen,
              precis på samma sätt som kommunen ska ha kontroll över annan försäljning
              av tobaksvaror.
            </seg>
          </u>
          <note type="speaker" n="664d3869">
            Anf. 107 MARITA ARONSON (fp) replik:
          </note>
          <u who="unknown" xml:id="i-383a76ed75c7eefe-2" n="6ea27080">
            <seg n="384522e2">
              Fru talman! Jag har två frågor att ställa till Lars U Granberg.
              Det är på grund av att Lars U Granberg inte tog upp de här två
              frågorna i sitt anförande. Det är saker som oroar mig.
            </seg>
            <seg n="416133d1">
              Den ena gäller nationell samordning. Jag berättade hur mycket
              anslaget har sänkts, från 57 miljoner till bara ½ miljon. Hur
              tror du att Folkhälsoinstitutet ska kunna klara uppdraget att
              vara nationell samordnare med så lite pengar? Känner du ingen
              oro inför detta? Det var första frågan.
            </seg>
            <seg n="e3054123">
              Den andra gäller nikotinersättningsmedel. Jag kan inte riktigt
              förstå varför du inte tog upp det heller i ditt anförande. Varför
              är ni så tveksamma? Jag tycker att det är självklart att där cigaretter
              finns borde man också kunna sälja nikotinersättningsmedel. Vad
              har du för resonemang där? Det skulle jag vilja veta.
            </seg>
          </u>
          <note type="speaker" n="a56605b5">
            Anf. 108 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-3" n="6ea27080">
            <seg n="1aaedc6d">
              Fru talman! Jag besvarar den senare frågan först. Nikotinersättningsmedel
              är ingen lätt fråga. Jag tycker att frågan är lite komplicerad.
            </seg>
            <seg n="8dc3a27d">
              Vi har en linje där vi anser att det medel som ska användas för
              att få människor att avstå från att röka eller sluta att röka
              ska säljas på apoteket. Det finns även en annan aspekt, och det
              är att nikotinersättningsmedel i dag klassas som läkemedel. Vi
              har i Sverige i dag sådan ordning att läkemedel säljs på apoteket.
              Så vill vi socialdemokrater fortsätta att ha det.
            </seg>
            <seg n="8a0bce19">
              I dag har Folkhälsoinstitutet uppdraget att vara nationell samordnare,
              och mycket finns kvar att göra på regional och lokal nivå. Men
              självfallet ska det finnas kvar verksamhet på Folkhälsoinstitutet,
              men mer lokal och regional verksamhet måste till och utvecklas.
              Det är sådant som jag möter när jag är ute i dag. Lokal verksamhet
              börjar växa fram. Man tar i dag ute i kommunerna ett större ansvar
              för folkhälsopolitiken. Man sätter upp folkhälsomål, och man jobbar
              med tobaksfrågor och andra frågor som ingår i folkhälsopolitiken
              droger med mera.
            </seg>
          </u>
          <note type="speaker" n="39f084fe">
            Anf. 109 MARITA ARONSON (fp) replik:
          </note>
          <u who="unknown" xml:id="i-383a76ed75c7eefe-3" n="6ea27080">
            <seg n="bef24187">
              Fru talman! Visst ska samordningen ligga på kommuner och landsting,
              men det behövs en nationell samordnare, säger alla, och en nationell
              finansiering. Jag måste säga att man tvärtom i kommunerna har
              dragit ned. Man har så mycket kostnader för andra saker att man
              har dragit ned just vad gäller tobaken, kanske inte så mycket
              när det gäller alkohol och droger, för man vet att det är en stor
              fråga just nu. Då tobaksberoendet har blivit mindre har man dragit
              ned och tror att faran är över. Den är inte över. Jag tror att
              det vore katastrofalt att dra bort de pengarna och låtsas som
              att man ska kunna sköta det med inga medel alls. Det behövs resurser,
              och det behövs nationell finansiering.
            </seg>
            <seg n="60d0037e">
              När det gäller nikotinersättningsmedlet fick jag faktiskt ingen
              orsak. Du sade bara att det var ett läkemedel. Vi vill egentligen
              att apoteket inte ska vara monopol. Hade det varit så hade det
              inte varit något större bekymmer. Men är det bara det att det
              är ett läkemedel som är orsaken? Jag skulle tro att det skulle
              vara väldigt bra för väldigt många människor om ersättningsmedlet
              fanns i närheten av var cigaretterna säljs.
            </seg>
          </u>
          <note type="speaker" n="d5a2fddd">
            Anf. 110 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-4" n="6ea27080">
            <seg n="96870a43">
              Fru talman! För oss är det en lite problematisk fråga. Vi vill
              se nikotinersättningsmedlet som ett läkemedel. Därför tycker vi
              att det ska säljas där vi säljer läkemedel. Det är det ena.
            </seg>
            <seg n="8443a06b">
              Sedan gäller det att hålla isär synen på nikotinersättningsmedel
              så att det i sig inte blir en tobaksvara bland alla andra. Det
              är det som gör att vi har den inställning till nikotinersättningsmedlet
              som vi har i dag. Det ska inte säljas på något annat ställe än
              på apoteket.
            </seg>
            <seg n="708a44f3">
              När det handlar om det nationella ansvaret anser vi att Folkhälsoinstitutet
              har det uppdraget i dag, och ska ha det uppdraget. Jag tror att
              det skiljer lokalt vad gäller ansvar, men i de kommuner som jag
              har besökt ser jag att man tar saker och ting med ett helt annat
              ansvar. Det är bra, men mer måste göras. Men vi får inte göra
              avkall på det centrala, och där vill jag vara tydlig. Det finns
              partier som gärna skulle vilja se en lokal och en regional verksamhet
              på bekostnad av den centrala. Där är vi väldigt tydliga och säger
              att den centrala verksamheten ska vara kvar.
            </seg>
          </u>
          <note type="speaker" n="80277e21">
            Anf. 111 ULRIK LINDGREN (kd) replik:
          </note>
          <u who="ulrik_lindgren_5f7848" xml:id="i-c64c7c4454c5a601-0" n="13b8e55a">
            <seg n="38e1a4bf">
              Fru talman! Kristdemokraterna anser att det behövs ett bättre
              stöd för att vidmakthålla 18-årsgränsen för inköp av tobaksvaror.
              Det är en åldersgräns som många sluter upp kring. Det tror jag
              kan ha en viss effekt vad gäller att motarbeta tobaksohälsan.
              Men då vill det till att det finns en fungerande kontroll. Kommunerna
              anser sig inte ha pengar för att göra de inspektioner som behövs
              för att det verkligen ska kännas ute i handeln att det finns en
              ålderskontroll. På det svarar ni att kommunerna kan ta ut en avgift
              för inspektionen, och så löser det sig. Men det finns ett väldigt
              berättigat motstånd ute i kommunerna mot att ta ut fler avgifter
              än vad man faktiskt redan gör av småhandlare och småföretag. De
              små företagen känner sig, med all rätt, väldigt tyngda. Stora
              handelskedjor kan säkert bära en avgift till, utöver dem som kommunen
              redan tar ut på en mängd områden.
            </seg>
            <seg n="b34f02fb">
              Ett tillståndsförfarande skulle underlätta både vad gäller effektiv
              ålderskontroll och att verka förebyggande så att handlaren verkligen
              kommer att hålla 18-årsgränsen. Han vet att han har fått ett tillstånd,
              och då blir det konkret att det är någonting som han kan förlora
              om han inte sköter åldersgränsfrågan. Varför inte, Lars U Granberg,
              ett ja till försäljningstillstånd?
            </seg>
          </u>
          <note type="speaker" n="b000e844">
            Anf. 112 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-5" n="6ea27080">
            <seg n="5ae1740c">
              Fru talman! Låt mig börja med att säga som så att lagstiftningen
              om kontroll av framför allt åldersgränserna kom 1997. Den sattes
              på plats då. Vår syn är att en väldigt kort tid har gått. Vi vill
              gärna pröva andra saker och se om de förslag som nu kommer har
              någon verkan. Men vi är inte främmande här var vi i behandlingen
              av ärendet i utskottet väldigt tydliga för att i ett läge där
              vi ser att man missköter sig och säljer till minderåriga flytta
              fram våra positioner. I dagsläget är vi inte benägna att tillmötesgå
              Ulrik Lindgren.
            </seg>
            <seg n="a3c84abb">
              Jag tror att kommunerna har möjlighet att ta ut avgift för kontrollen
              redan i dag. Med tillståndsplikt som innebär att man får sälja
              någonting kan man få känslan av att det är viktigt att man sköter
              sig, följer de regler som är uppsatta och att man beter sig så
              att man har torrt på fötterna. Men man kan också få samma känsla
              vid avgifter och kontroller. Därför landar vi i dag på att låta
              kommunerna ta ut en avgift.
            </seg>
          </u>
          <note type="speaker" n="d3f1f48a">
            Anf. 113 ULRIK LINDGREN (kd) replik:
          </note>
          <u who="ulrik_lindgren_5f7848" xml:id="i-c64c7c4454c5a601-1" n="13b8e55a">
            <seg n="f105ac5d">
              Fru talman! Vi har ändå haft flera års prövotid med kommunal
              inspektion och kommunal kontroll av 18-årsgränsen. Vi vet från
              våra respektive hembyar att det finns nästintill ingen kommunal
              kontroll av 18-årsgränsen för tobaksvaruinköp. Då måste man ta
              ett ytterligare steg om man menar allvar med 18-årsgränsen. Annars
              ska man ta bort den eftersom den förlorar all trovärdighet.
            </seg>
            <seg n="bbec6207">
              Javisst, kommunerna har en möjlighet att ta ut avgift, men det
              var inte det som var min poäng, utan poängen var att det redan
              i dag är många små företag, oavsett glesbygd eller stadsbygd,
              som är mycket tyngda av alla de avgifter som kommunerna tar ut
              för olika inspektioner. Det borde man undvika, och det kan man
              kanske göra genom att i stället tillämpa ett tillståndsförfarande.
              Då kommer man undan åtminstone en del av detta avgiftsuttag.
            </seg>
            <seg n="2d8dbcba">
              Sedan tänkte jag ta upp detta med sponsring som vi har haft uppe
              till diskussion i dag. Jag begärde i mitt inledningsanförande
              att vi skulle få en precisering av Socialdemokraterna så att en
              del föreningar och goda ändamål kan lugnas med att det inte blir
              något idiotstopp för sponsring.
            </seg>
            <seg n="40663321">
              Arrangerar man på olika sätt så att sponsringen inte gynnar försäljningen
              av tobaksvaror bör det vara möjligt att fortsätta att sponsra.
              Men här finns det en gråzon som riskerar att inte ge trovärdighet
              åt tobaksohälsoarbetet. I stället drar det ett lite löjets skimmer
              över det hela. Det är väldigt viktigt att vi får en tydlig precisering
              här, och det snart nog, av vad som gäller så att inte folk behöver
              sväva i ovisshet och frukta det värsta.
            </seg>
            <seg n="5aec8aa0">
              Jag vore hemskt tacksam om Lars U Granberg i dag kunde ge en
              precisering av detta.
            </seg>
          </u>
          <note type="speaker" n="0fbb0fc5">
            Anf. 114 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-6" n="6ea27080">
            <seg n="68e17dcb">
              Fru talman! Jag kan inte ge någon mer precisering än att det
              framlagda förslaget är det som vi står bakom. Vi har svårt att
              gå ifrån det. Vi anser att en sponsringsinsats på något sätt har
              till syfte att marknadsföra egna produkter. Något annat har jag
              svårt att se.
            </seg>
            <seg n="20ec6b4c">
              I det läget, om vi skulle ändra oss, har vi väldigt svårt med
              trovärdigheten för vår kamp för att göra tobakslagstiftningen
              mera robust i syfte att minska konsumtionen av tobak.
            </seg>
            <seg n="6ad02a01">
              I er reservation är det formulerat på ett sådant sätt att ni
              i stort sett accepterar den lagstiftning som finns, men samtidigt
              vill ni ha en annan lagstiftning. Det är tveksamt hur man ska
              tolka det. Du var också väldigt tydlig på det i ditt huvudanförande,
              Ulrik.
            </seg>
            <seg n="085ed9e5">
              Låt oss se om du har rätt. Vi står fast vid den linje som vi
              har valt.
            </seg>
          </u>
          <note type="speaker" n="6eb761ec">
            Anf. 115 ANNIKA QARLSSON (c) replik:
          </note>
          <u who="annika_qarlsson_19f936" xml:id="i-319139f0fef6647a-3" n="fac4ede1">
            <seg n="d45e236b">
              Fru talman! Jag ska vara kort och koncis. Jag ställde några av
              frågorna i mitt anförande, men jag ska förtydliga mig ytterligare
              för Lars U Granberg.
            </seg>
            <seg n="317a6df5">
              Det är jätteviktigt att de olika organisationer som jobbar med
              de här frågorna har ekonomiska förutsättningar. Det arbete som
              pågår i både kommuner och landsting är jätteviktigt.
            </seg>
            <seg n="2e44d339">
              Men en förutsättning för att det ska fungera så bra som det bara
              kan fungera är en nationell samordning, och det uppdraget ligger
              helt klart på Folkhälsoinstitutet.
            </seg>
            <seg n="250a548f">
              Under väldigt många år har Folkhälsoinstitutet haft betydande
              resurser. Ungefär ett tiotal miljoner av ramanslaget har gått
              till arbete mot tobak. Sedan har man haft ytterligare 10 miljoner
              från Allmänna arvsfonden. Under omorganisationen 20012002 fick
              man 3 miljoner i något slags överlevnadsanslag. Nu får man alltså
              bara en halv miljon, och det är bara en liten bråkdel av det som
              man har haft.
            </seg>
            <seg n="4d206239">
              Om det hade varit ett uppbyggnadsskede och nivån vore sådan så
              hade man kanske haft en förutsättning att fortsätta det här arbetet.
              Men nu flaggar man för att om man inte får större resurser monteras
              det ned som man så framgångsrikt har varit med om att bygga upp.
            </seg>
            <seg n="dd0600f5">
              Min fråga till dig blir: Är det en rimlig nivå, och var ligger
              ansvaret hos regeringen eller Folkhälsoinstitutet?
            </seg>
          </u>
          <note type="speaker" n="e8970212">
            Anf. 116 LARS U GRANBERG (s) replik:
          </note>
          <u who="unknown" xml:id="i-3b1a9e6099c506c7-7" n="6ea27080">
            <seg n="b771cedb">
              Fru talman! Huvudansvaret ligger ju på Folkhälsoinstitutet. Men
              när det handlar om resurstilldelning ligger ansvaret på regeringen.
              Frågan om nivån ligger rätt eller om en högre nivå är att förvänta
              får väl sitt svar i budgeten för 2006, alltså till hösten.
            </seg>
          </u>
          <note type="speaker" n="e156f725">
            Anf. 117 ANNIKA QARLSSON (c) replik:
          </note>
          <u who="annika_qarlsson_19f936" xml:id="i-319139f0fef6647a-4" n="fac4ede1">
            <seg n="593494ab">
              Fru talman! Får man inte några andra möjligheter skrotas hela
              det arbete som man har varit med om att bygga upp. Det tycker
              jag är mycket allvarligt. Jag hoppas att regeringen och Socialdemokraterna
              ser lika allvarligt på detta eftersom vi har varit med om att
              arbeta upp detta.
            </seg>
            <seg n="aa0628b9">
              Jag är medveten om att det står tydligt att ansvaret ligger hos
              Folkhälsoinstitutet. Jag vet också att det är regeringen som fördelar
              medel. Men nu ser vi att det bara är en halv miljon som går till
              det här uppdraget.
            </seg>
            <seg n="a83bd5e7">
              Var ska vi trycka på? Ska du och jag gemensamt trycka på regeringen
              för att se till att det blir pengar? Eller är det Folkhälsoinstitutet
              som vi ska ta ett allvarligt samtal med och fundera på om man
              ska göra omprioriteringar i budgeten?
            </seg>
          </u>
          <note type="speaker" n="5a5b7f5d">
            Anf. 118 LARS U GRANBERG (s) replik:
          </note>
          <u who="unknown" xml:id="i-b4d696ea0d53bb6f-0" n="6ea27080">
            <seg n="404f402b">
              Fru talman! Det kan väl vara bägge två; både regeringen och Folkhälsoinstitutet
              kan säkert prioritera på ett annat sätt internt.
            </seg>
            <seg n="c3d8cf8e">
              Jag kommer att ta upp diskussionen med berörd minister inför
              budgeten 2006. Jag tror att jag som tillhör regeringspartiet ska
              prata med den minister som är nära mig om budgeten.
            </seg>
          </u>
          <note n="1fe16625">
            Anf. 119 GUNILLA WAHLÉN (v):
          </note>
          <u who="unknown" xml:id="i-6bd63e823936315d-0" n="6ea27080">
            <seg n="d7eef3a6">
              Fru talman! Som vi tidigare har hört i dagens debatt antog Världshälsoorganisation
              för ganska precis två år sedan en ramkonvention om tobakskontroll.
              Den har undertecknats av bland andra 24 av EU:s medlemsländer.
            </seg>
            <seg n="84bc72c0">
              Sverige brukar i många olika sammanhang lovordas eller kritiseras
              för att vi inför och skapar regler och för att vi till punkt och
              pricka följer olika överenskommelser, regler och påfund. Men det
              gäller inte denna ramkonvention och detta EU-direktiv. Vi är bland
              de sista av EU:s gamla medlemsstater som fattar beslut om att
              genomföra ramkonventionen.
            </seg>
            <seg n="f335fb08">
              Vänsterpartiet anser att det är bra att riksdagen i dag äntligen
              fattar beslut om godkännande för att regeringen ska ha laglig
              rätt att underteckna konventionen.
            </seg>
            <seg n="d8080596">
              Jag vill redan nu i inledningen yrka bifall till förslagen i
              betänkandet SoU21.
            </seg>
            <seg n="390fea62">
              Fru talman! En styrka i WHO:s ramkonvention är att den är skriven
              i ett världsomfattande perspektiv. Den ska komma alla människor
              till del och syftet är att värna folkhälsan och förebygga sjukdomar.
              Dessa mål står högre än kapitalets rörlighet, världsekonomisk
              tillväxt och även enskilda tobaksföretags tillväxt.
            </seg>
            <seg n="69d7ed2e">
              Inför dagens debatt fick jag än en gång anledning att studera
              konventionen. Jag kan inte avstå från att läsa upp valda delar
              av konventionstexten som finns med som bilaga 4 i betänkandet.
            </seg>
            <seg n="e57edca7">
              Detta utdrag visar att det råder en världsomspännande enighet
              om tobakens skadeverkningar och att åtgärder är nödvändiga för
              att minska eller helst eliminera dessa.
            </seg>
            <seg n="6983f029">
              Ramkonventionen ger även vägledande principer för hur länderna
              ska reglera industrins ansvar för marknadsföring och sponsring.
              I artikel 13.4 sägs bland annat att alla former av reklam för,
              marknadsföring och sponsring av tobak som bidrar till att främja
              en tobaksvara på ett sätt som är falskt, vilseledande eller missvisande
              ska förbjudas. I artikel 13 kräver konventionen även att tobaksindustrin
              till behöriga myndigheter redovisar sina kostnader för sådan reklam,
              marknadsföring och sponsring som ännu inte är förbjuden.
            </seg>
            <seg n="3091274f">
              Fru talman! Alla partier i kammaren är inte överens om att ansvaret
              fullt ut måste delas av såväl individer som politiker och tobaksindustrin.
              Moderaterna yrkar avslag på att Sverige ska underteckna konventionen
              med hänvisning till att förslaget är för detaljerat och att marknadsföringsförbudet
              är för hårt. Moderaterna har även motioner om att reglerna för
              sponsring och kravet på tillverkarna är för starka.
            </seg>
            <seg n="863b74b9">
              Jag anser att det är mycket viktigt att inte enbart lägga ansvaret
              på individerna och att marknadsföring och reklam är industrins
              starkaste vapen för att rekrytera nya rökare eller snusare. Men
              det är just dessa nya som vi är överens om att skydda. Det är
              unga kvinnor och män, ja även flickor och pojkar, som är nybörjare.
              Få börjar röka i vuxen ålder. All erfarenhet visar att beroendet
              ökar snabbt och att det är svårare att sluta än att börja röka.
              Därför är det av största vikt att vi har en åldersgräns för försäljning,
              att dessa lagar efterlevs och att vi har regler för hur marknadsföringen
              ska begränsas.
            </seg>
            <seg n="79b4960e">
              Vi kan i dagarna tydligt se tobaksindustrins offensiv för att
              börja snusa när rökförbudet snart införs på restauranger. Det
              har blivit en kamp mellan tobaksindustrin och läkemedelsindustrin
              om att rökarna ska välja deras produkter för att få i sig nikotin.
              Att i detta läge och i denna kamp tillhandahålla nikotinprodukter
              ute i butiker och kiosker över hela Sveriges land är helt olämpligt.
              Dessa produkter är till för att avvänja rökning. Men hur ska jag
              som förälder kunna veta och kontrollera att mitt barn inte tuggar
              nikotintuggummi? När det gäller rökning kan man faktiskt känna
              lukten och se signaler. Men hur ska vi kunna komma åt nikotintuggummit?
            </seg>
            <seg n="7b9fdede">
              Jag anser i likhet med utskottet att utomhusreklamen ska försvinna,
              att försäljning av cigaretter i små askar ska upphöra och att
              det ska bli en förbättrad kontroll för att skydda barn och unga
              från att inspireras att börja röka. Jag kan tänka mig att när
              små askar cigaretter försvinner kanske även sällanrökare avstår
              från att röka och inte köper en stor ask.
            </seg>
            <seg n="c5f36ae4">
              Till sist, fru talman, menar Vänsterpartiet att avskaffandet
              av EU:s jordbrukssubventioner, målinriktade informationsinsatser,
              rökfria miljöer, samverkan mellan olika organisationer, tydliga
              regler och effektiv kontroll är viktiga verktyg för att minska
              eller helst eliminera tobakskonsumtionen och därmed uppnå WHO-konventionens
              mål att förbättra folkhälsan.
            </seg>
          </u>
          <note n="19536fc0">
            Parterna i denna konvention
          </note>
          <note type="speaker" n="124316a1">
            Anf. 120 JAN LINDHOLM (mp):
          </note>
          <u who="jan_lindholm_47d961" xml:id="i-32b83e1b237f309f-0" n="02d5d03c" next="i-6a5c1b9da1bf8127-0">
            <seg n="df1c863c">
              Fru talman! Jag blev inte lite förvånad när jag hörde Marita
              Aronson i sitt anförande hävda att det skulle vara en mänsklig
              rättighet att få röka, inte minst när vi nu äntligen fått in formuleringen
              och exponering för tobaksrök i tobakslagens första paragraf. Det
              innebär alltså att riksdagen tydligt talar om att det inte enbart
              är bruket av tobak utan även den passiva exponeringen som alla
              vi icke-rökare dagligen utsätts för som utgör den hälsorisk och
              olägenhet som ligger till grund för restriktionerna mot tobakshantering
              och tobaksrökning. Det här vet vi alla redan sedan länge. Att
              lagstiftningen nu tydligt kommer att peka ut exponering för tobaksrök
              som en hälsorisk uppfattar jag som ett stort steg framåt i det
              praktiska arbetet när det gäller att hävda friska och sunda miljöer.
            </seg>
            <seg n="1a311b1d">
              Att all marknadsföring av tobaksvaror direkt mot konsumenter
              förbjuds är även det ett stort steg framåt. Att man inom ramen
              för tryckfrihetsförordningen fortfarande i till exempel romaner
              kan beskriva spännande intriger i rökfyllda rum eller att den
              grundlagsskyddade tryckfriheten fortfarande gör det möjligt att
              både nyproducera Bondfilmer och titta på gamla kan jag faktiskt
              leva med.
            </seg>
            <seg n="67cc82e4">
              Begränsningen av förpackningsstorlekar och förbudet att sälja
              enskilda cigaretter tror jag faktiskt och jag instämmer i det
              som sagts tidigare här kan höja tröskeln både för nybörjare och
              för sällanrökare att köpa ett paket.
            </seg>
            <seg n="03b5e680">
              Hur man från Moderaternas sida kan motsätta sig det föreslagna
              förbudet mot sponsring kan jag faktiskt inte förstå. Som jag sagt
              tidigare förstår jag inte varför man inte läser på innan. Ulrik
              Lindgren ställde här en fråga i en replik. Det är ju bara att
              läsa innantill i texten. Där står ju precis det som Ulrik Lindgren
              ansåg att det borde gälla. Det står nämligen där att sponsring
              förbjuds om, som Ulrik Lindgren uttryckte det, den kan antas främja
              försäljning av tobaksvaror. Jag tycker att man försöker desavouera
              förslagen genom att beskriva dem i andra termer i stället för
              att ta reda på vad det faktiskt står i förslagen. Jag blir ganska
              förvånad. Jag trodde inte att det fanns seriösa politiska partier
              i dag som arbetar för att främja tobaksförsäljning. Det är ju
              faktiskt vad det innebär om man säger nej till den formulering
              som finns i förslaget.
            </seg>
            <seg n="2ad06ebd">
              Att man från Moderaternas sida ställer näringsfriheten före folkhälsan
              visar att det finns en avgrund i skillnad mellan det gröna folkhälsoperspektivet
              och den blå girigheten.
            </seg>
            <seg n="60ff79c6">
              Den tid som ges från det att lagen träder i kraft till dess att
              exempelvis utomhusreklamen ska vara avvecklad tycker jag är eftergifter
              nog. Här handlar det om en balansgång när man ska ta hänsyn till
              handlarnas och grossisternas investeringar och den otydlighet
              som finns i tolkningen av lagstiftningen. Om gamla skyltar och
              utomhusreklam får hänga uppe för länge riskerar reklamförbudet
              att feltolkas.
            </seg>
            <seg n="78566a63">
              Fru talman! Jag yrkar avslag på alla motioner och bifall till
              utskottets förslag, men jag har också ett särskilt yttrande i
              betänkandet som berör formerna för tillsyn. Jag är av den uppfattningen
              att ordning och reda alltid underlättar. Jag hade därför gärna
              sett någon form av tillståndsgivning eller licensieringsprocess
              som en bra start för ett program för egenkontroll. Nu har jag
              inte fått gehör för detta i förhandlingarna inom majoriteten.
              Vi får väl utvärdera och se om anmälningstillfället som ändå ska
              finnas i praktiken kan användas på ett sådant sätt av kommunerna
              att näringsidkarna från början får ett tillräckligt starkt stöd
              för att klara av sin egentillsyn. Det handlar i huvudsak om att
              då kunna överföra rätt information och tillräcklig mängd av information
              så att den kommunala tillsynen sedan kan fungera smidigt så att
              avgifterna inte behöver bli för betungande. Tillsynen ska ju vara
              avgiftsfinansierad. Självklart har handlarna en motivation att
              från början försöka göra det här så enkelt som möjligt för kommunerna
              när de ska kontrollera att egentillsynen fungerar. Jag tror att
              det här fungerar bättre med en bra start.
            </seg>
            <seg n="bd5c2bfe">
              Om det visar sig att egentillsynen inte fungerar så bra vill
              jag ändå flagga för att någon form av tillståndsgivningsprocess
              kan bli viktig att ha senare. Då kan det bli en bra start från
              början och den löpande tillsynen kan bli bättre. Därför kommer
              vi att följa det här från mitt partis sida och se hur det fungerar.
              Vi vill nu ge det hela en chans att pröva systemet med den förenklade
              formen för en anmälan.
            </seg>
            <seg n="6c8eb8e2">
              I betänkandet behandlas även en del andra övergripande motioner
              på området tobaksfrågor. Jag delar utskottsmajoritetens uppfattning
              att riksdagen inte behöver ta några initiativ med anledning av
              införandet av rökfria serveringsmiljöer den 1 juni i år. Jag har
              fått rätt mycket information från både restaurangnäringen och
              berörda fackförbund, som jag har hört att också andra har fått.
              Jag uppfattar det som att man är mycket positiv till införandet.
              Jag känner ingen som helst oro att det på något sätt skulle kunna
              gå snett. Den motionen kan vi enkelt avföra. Det verkar vara en
              total uppslutning, och alla är positiva. Jag tycker inte att samhället
              ska blanda sig i när det inte finns några motiv.
            </seg>
            <seg n="827cc657">
              Folkhälsoinstitutet och dess möjligheter att på ett bra sätt
              fortsätta med det tobaksförebyggande arbetet har berörts av flera.
              Jag är, i likhet med en del motionärer, oroad. Jag ser inte heller
              några möjligheter att ta initiativ i samband med det här betänkandet.
              Det var bra att få höra att regeringen faktiskt måste titta på
              frågan inför höstens budgetarbete. Det är så ser jag på det. Vi
              får inte riskera att tappa initiativet när vi nu är så bra på
              gång med att avveckla tobaken som ett hot mot folkhälsan.
            </seg>
            <seg n="7e0f84b7">
              Vanebildande konsumtion är det bästa som de fria marknadskrafterna
              vet. Det gäller att inte sänka garden. Snabbare än vi anar har
              vi en ny generation som sitter fast.
            </seg>
            <seg n="67fbe725">
              Jag har inte skrivit något särskilt yttrande om Folkhälsoinstitutet.
              Det är en gränsfråga. Kanske borde jag ha gjort det, men jag hoppas
              och jag har förstått att regeringen lyssnar.
            </seg>
            <seg n="d7e1604d">
              Ja, fru talman, jag ska inte uppta mer tid. Jag hör att tiden
              rinner ut. Jag vill bara konstatera att Banverket snarast möjligt
              bör bygga dubbelspår mellan Falun och Borlänge inte för att det
              omedelbart skulle leda till ett minskat bruk av tobaksvaror
            </seg>
          </u>
          <note n="b79dff33">
            Anf. 121 TREDJE VICE TALMANNEN:
          </note>
          <u who="jan_lindholm_47d961" xml:id="i-6a5c1b9da1bf8127-0" n="02d5d03c" prev="i-32b83e1b237f309f-0">
            <seg n="09d1bcff">
              Där får jag bryta. Den här debatten handlar om det som behandlas
              i socialutskottets betänkande nr 21.
            </seg>
          </u>
          <note type="speaker" n="7496ad5d">
            Anf. 122 JAN LINDHOLM (mp):
          </note>
          <u who="jan_lindholm_47d961" xml:id="i-32b83e1b237f309f-1" n="02d5d03c" next="i-6a5c1b9da1bf8127-1">
            <seg n="52aa0511">
              Fru talman! Det är en förutsättning för stål- och skogsindustrin
              att växa.
            </seg>
          </u>
          <note n="f83c0528">
            Anf. 123 TREDJE VICE TALMANNEN:
          </note>
          <u who="jan_lindholm_47d961" xml:id="i-6a5c1b9da1bf8127-1" n="02d5d03c" prev="i-32b83e1b237f309f-1">
            <seg n="7b41a17f">
              Där får jag bryta det anförandet. Det här handlar om socialutskottets
              betänkande 21.
            </seg>
          </u>
          <note type="speaker" n="dc1f4b51">
            Anf. 124 JAN LINDHOLM (mp):
          </note>
          <u who="jan_lindholm_47d961" xml:id="i-32b83e1b237f309f-2" n="02d5d03c" next="i-6a5c1b9da1bf8127-2">
            <seg n="d9fcf08d">
              Fru talman! Det här handlar om socialutskottets betänkande, därför
              att ökad sysselsättning i sin tur kan minska rökning. Tobaksbruk
              är ibland en del av flykten från den osäkerhet och oro som många
              känner. Att skapa ett stabilt samhälle
            </seg>
          </u>
          <note n="1df297d1">
            Anf. 125 TREDJE VICE TALMANNEN:
          </note>
          <u who="jan_lindholm_47d961" xml:id="i-6a5c1b9da1bf8127-2" n="02d5d03c" prev="i-32b83e1b237f309f-2">
            <seg n="2ff490c7">
              Där bryter vi detta anförande. Enligt min mening ligger det inte
              innanför socialutskottets betänkande nr 21.
            </seg>
          </u>
          <note type="speaker" n="1b57e79b">
            Anf. 126 KENT OLSSON (m):
          </note>
          <u who="kent_olsson_747f42" xml:id="i-07073bcdf0d9b74d-0" n="d8dbc903" next="i-e7d752510c5b5bf9-0">
            <seg n="edf20d73">
              Fru talman! Sverige är fantastiskt. Man får nu inte ens sponsra
              med ord i Sverige. Om man nu får lov att säga Swedish Match, vilket
              är tveksamt, kan man konstatera att tävlingar kommer att hotas
              i Sverige. Vi kommer eventuellt att få färre stjärnor hit och
              mindre pengar till olika typer av arrangemang. Vilka är det framför
              allt som hotas på grund av sponsring? Jo, det är givetvis våra
              ungdomar. De får mindre pengar att röra sig med. Det är våra kulturinstitutioner
              som får mindre pengar att röra sig med. Detta beror på en klåfingrighet
              som majoriteten i kammaren har visat. Det är inte så.
            </seg>
            <seg n="fd7547d2">
              Har någon sett att vi har fått mindre starkölsförsäljning för
              att vi har förbjudit reklam för starköl? Tror någon verkligen
              att för att man sätter upp en Swedish Match-flagga, som nu sponsrar
              tennis i Båstad och segling i Marstrand, så blir det mer rökning?
              Det tror absolut inte jag. Man kan konstatera att man får större
              klass på evenemanget, fler stjärnor kommer hit och vi får också
              pengar till ungdomsidrott. Det är helt fantastiskt att man på
              grund av ett vanvettigt sponsringsförbud kan försämra för idrott
              och kultur.
            </seg>
            <seg n="2481c349">
              I alla andra sammanhang talas det om hur viktigt det är med idrott.
              I alla andra sammanhang talas det om hur viktigt det är med kultur.
              Men nu är det helt plötsligt inte viktigt när stora idrottsevenemang
              riskerar att gå i putten.
            </seg>
            <seg n="58c8bc62">
              Vi kan också konstatera att i Danmark och i Finland går man inte
              så här långt som här. Alla står och tittar på mig, och jag skulle
              kunna hålla ett långt anförande. Med tanke på att vi väntar på
              votering ska jag, fru talman, säga att jag tycker att majoriteten
              borde tänka om. Jag vet att det är sent och att vi ska votera
              om en minut, men det är och förblir fullständigt vansinnigt att
              inte låta en flagga hänga i luften och ge ett antal miljoner och
              därmed tro att färre människor av den anledningen kommer att röka.
              Detta tror jag att majoriteten får anledning att ångra. Jag beklagar
              svensk idrott, svensk kultur och de många ungdomar som på det
              viset nu missar sponsring och får sämre förhållanden att utöva
              sin idrott.
            </seg>
          </u>
          <note n="84431b5b">
            Överläggningen var härmed avslutad.
          </note>
          <note n="d61401f2">
            15 § Utvidgad rätt till information för arbetstagarorganisationer
          </note>
          <note n="dc36d19e">
            Föredrogs
          </note>
          <note n="b58d6ccc">
            Tredje vice talmannen konstaterade att ingen talare var anmäld.
          </note>
          <note n="17e97dae">
            Ajournering
          </note>
          <note n="a407771f">
            Kammaren beslutade kl. 16.58 på förslag av tredje vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="kent_olsson_747f42" xml:id="i-e7d752510c5b5bf9-0" n="d8dbc903" prev="i-07073bcdf0d9b74d-0">
            <seg n="a794d12a">
              Återupptagna förhandlingar
            </seg>
          </u>
          <note n="b692ca79">
            Förhandlingarna återupptogs kl. 17.00.
          </note>
          <note n="ac29cc3f">
            16 § Beslut om ärenden som slutdebatterats vid dagens sammanträde
          </note>
          <note n="21ef9d31">
            Punkt 1
          </note>
          <note n="da973f5f">
            Punkt 2
          </note>
          <note n="52ec167a">
            Punkterna 36
          </note>
          <note n="21ef9d31">
            Punkt 1
          </note>
          <note n="7c878a7d">
            Punkt 9
          </note>
          <note n="d9ebaa1c">
            Punkt 11
          </note>
          <note n="c77d58ac">
            Övriga punkter
          </note>
          <note n="ac89b507">
            17 § Bostadsförsörjningsfrågor
          </note>
          <note n="dc36d19e">
            Föredrogs
          </note>
          <note type="speaker" n="0ee1849f">
            Anf. 127 RAGNWI MARCELIND (kd):
          </note>
          <note n="01b04a7d">
            Fru talman! Dagens debatt behandlar motioner om bostadsförsörjningsfrågor
            som berör kommunernas bostadsförsörjningsansvar, allmännyttiga
            bostadsföretag, hyressättningssystemet, ägarlägenheter med mera.
            Kristdemokraterna står bakom sina reservationer och särskilda
            yttranden och yrkar bifall till reservation 1.
          </note>
          <u who="ragnwi_marcelind_6c3d71" xml:id="i-21346f382819152c-0" n="851eaa51">
            <seg n="197f6b17">
              I Boverkets senaste sammanställning kan vi konstatera att det
              breder ut sig en bostadsbrist på många håll i landet, trots att
              bostadsbyggandet sent omsider tycks ha kommit i gång. Det innebär
              att i Göran Perssons Sverige är det inte bara ökade köer till
              jobben, köer till Försäkringskassan och sjukvården, utan nu ökar
              också bostadsköerna. Monas och Görans Sverige är Kö-Sverige. Boendet
              har dessutom blivit en riktig mjölkko för finansminister Nuder.
              Köa först, och sedan beskattas hårt!
            </seg>
            <seg n="35f45cad">
              Men vad gör då regeringen? Ja, Mona Sahlin menar att lösningen
              på bostadsområdet är att kommunerna ska tvingas ha obligatoriska
              bostadsförmedlingar.
            </seg>
            <seg n="7220893a">
              Vi kristdemokrater har en annan syn på vad som behövs för att
              skapa förutsättningar för ett ökat byggande. Det handlar om att
              minska beskattningen, ta bort fastighetsskatten, ändra strandskyddsreglerna
              och ändra hyressättningssystemet. Men Socialdemokraterna verkar
              inte lyssna på sådana krav och råd från någon, inte ens från bygg-
              och fastighetsmarknaden.
            </seg>
            <seg n="db6789ad">
              Vad gör Mona Sahlin när våra ungdomar inte finner en bostad de
              har råd med? Jo, hon tillsätter en samordnare, det vill säga precis
              detsamma som då byggkostnaderna skulle attackeras. I verkligheten
              är det socialdemokratiska alternativet och erbjudandet till alla
              som söker ett boende till rimligt pris: Ordna köerna och tillsätt
              samordnare!
            </seg>
            <seg n="ce34f1da">
              Snart har vi väl hundratals socialdemokratiska samordnare som
              får i uppdrag att lösa än det ena och än det andra problemet.
              Nej, bästa vänsterkartell, bostadsmarknaden behöver en annan politik
              och inte fler samordnare.
            </seg>
            <seg n="b0c345d6">
              När det gäller bostäder på landsbygden behöver vi regler som
              stimulerar till ett ökat byggande. I Gävleborg driver vi kristdemokrater
              linjen att skapa attraktiva bostäder på den tätortsnära landsbygden.
              Varför ska alla trängas i våra innerstäder när bostadsmiljöer
              som efterfrågas finns att tillgå tätortsnära?
            </seg>
            <seg n="4e00adca">
              Problemet i dag är att kommunerna inte hinner med att planera
              för den kraftiga efterfrågan som finns på bostäder. Beskeden till
              dem som vill ha bygglov och avstyckning är att de nu också får
              köa för att få sina tillstånd och beslut. Kommunerna och berörda
              myndigheter verkar vara oförberedda på den ökande efterfrågan
              som nu finns på bostäder. Det kan inte vara vettigt att alla som
              behöver skaffa ett boende ska köa överallt. I Kristdemokraternas
              Sverige vill vi minimera köerna. De ska vara minimala.
            </seg>
            <seg n="18fba317">
              Kommunala bostadsföretag spelar en viktig roll för att kommuner
              ska kunna leva upp till sitt bostadsförsörjningsansvar. Kommuner
              ska kunna satsa på bostadssektorn och tillhandahålla billiga bostäder,
              men de kan inte tillåtas dra undan mattan för privata fastighetsägare.
              Snedvridningen av konkurrensen är en betydande orsak till att
              privata hyresrätter faktiskt är en allvarligt hotad boendeform
              i många delar av Sverige.
            </seg>
            <seg n="4c6b9296">
              Den nya trend som vi nu kan se är att kommunala bostadsbolag
              vill börja bygga annat än hyreslägenheter. De kanske till och
              med börjar spekulationsbygga bostadsrätter och småhus, och det
              här gör man med skattebetalarnas pengar i ryggen. Var det verkligen
              detta som var meningen när riksdagen spikade reglerna för dessa
              bolag? Nog för att vi pratar om allbolagen, men det kan väl inte
              vara vänsterkartellens politiska mål att alla ska bo i dessa bolags
              fastigheter eller att det bara är de kommunala bostadsbolagen
              som ska bygga?
            </seg>
            <seg n="9d2e62c4">
              Vad vi behöver är en fungerande bostadsmarknad, och en sådan
              saknas på grund av alla statliga regleringar och krav som vi har
              i dag. Det skulle vara fullständigt förödande för små och medelstora
              fastighetsbolag om kommunerna skulle tillåtas konkurrera med dessa
              småföretag även då det gäller ägarlägenheter i form av bostadsrätter
              och radhus med äganderätt.
            </seg>
            <seg n="d9e53e5a">
              Att dessa småföretag inte bygger i den utsträckning som man kanske
              skulle önska beror ju på det systemfel som kännetecknar hela bostadsmarknaden.
              Är det något som ska åtgärdas, är det de här systemfelen. Vi vet
              också att hyressättningssystemet döms ut av de flesta. I dag köar
              eller myglar folk till sig sina lägenheter.
            </seg>
            <seg n="73e6eb40">
              För att skapa bättre förutsättningar för hyresrätten att utvecklas
              bör allmännyttans roll som förstahandsnorm vid prövning av hyran
              avskaffas. Det är inte rimligt att allmännyttan med sina särskilda
              förutsättningar ska vara vägledande för hela hyresmarknaden. Allmännyttiga
              bostadsföretag och privata bostadsföretag ska ha likvärdiga konkurrensregler.
            </seg>
            <seg n="0096c94f">
              Kristdemokraterna har sett fram emot den aviserade propositionen
              om ett reformerat hyressättningssystem. Men regeringen har inte
              heller lyckats komma överens med sina stödpartier om det här förslaget,
              och därför lyckas de inte presentera något förslag för oss före
              sommaren.
            </seg>
            <seg n="664293bb">
              Kristdemokraterna begär att regeringen ska utreda förutsättningar
              för dels ett upphävande av allmännyttans hyresledande ställning,
              dels ett större individuellt inslag i hyresförhandlingslagens
              bestämmelser.
            </seg>
            <seg n="f84faeff">
              Fru talman! Av landets ca 1,6 miljoner hyresbostäder äger kommunala
              bostadsföretag runt 900 000 lägenheter. Det kan finnas olika skäl
              till att en kommun önskar sälja delar av det kommunala bostadsinnehavet.
              I vissa kommuner handlar det om att skaffa kapital för att förstärka
              beståndets långsiktiga livskraft och förbättra boendemiljön. I
              andra kommuner kan det handla om en medveten strävan mot ökad
              konkurrens på hyresmarknaden eller mot en ökad mångfald på bostadsmarknaden
              genom exempelvis ombildning till bostadsrätter.
            </seg>
            <seg n="4c52021d">
              Frågan om det finns ett behov av allmännyttiga bostäder eller
              kommunala bolag är helt beroende av hur den enskilda kommunen
              arbetar med bostadspolitiken. Det finns inget självändamål med
              kommunala bolag. Det måste vara en lokal bedömning från fall till
              fall. Ett sätt att lösa det sociala behovet av lägenheter för
              vissa grupper kan vara genom att upprätta avtal och ha god samverkan
              med privata fastighetsägare.
            </seg>
            <seg n="21475e15">
              Det är också angeläget att kommunerna har en strategi för hur
              man löser hemlösheten. Att människor saknar ett hem är oacceptabelt
              i Välfärds-Sverige.
            </seg>
            <seg n="b31f76b0">
              Fru talman! Så har vi frågan om ägarlägenheter. De flesta länder
              i vår närhet har en lagstiftning som tillåter ägarlägenheter.
              Det här kunde bostadsutskottet se fina exempel på när vi var i
              Norge i början av veckan. Det är viktigt med olika alternativ.
              Det är bara den enskilde som kan avgöra vad som är bäst. Det kallas
              valfrihet, och det är en viktig fråga för oss kristdemokrater.
            </seg>
            <seg n="6d33e206">
              Jag vill än en gång ställa frågan: Varför kan ni i majoriteten
              inte godta ägande av ett hus som står rakt upp när ni kan godta
              ägande av radhus?
            </seg>
            <seg n="599fc81d">
              Vi märkte det så tydligt i dag när Lars Tysklind ställde en fråga
              om ägarlägenheter till statsministern i frågestunden. Då svarade
              statsministern: Ja, vi ska ha en mångfald av radhus, villor, bostadsrätter
              och hyreshus.
            </seg>
            <seg n="5967c39d">
              Men var går regleringen för mångfald? Jag tycker att mångfald
              innebär att man har en mångfald av boendeformer, och där ingår
              också ägarlägenheter. Om vi kunde införa det i Sverige skulle
              det få en mycket positiv inverkan för dem som har stora egna hem.
              Då skulle man enkelt kunna skilja av huset i två delar. På det
              sättet skulle många äldre, kanske skärgårdsbor och andra som har
              svårigheter att bo kvar i sin villa på grund av fastighetsskatten,
              få en rimlig möjligt att bo kvar.
            </seg>
            <seg n="cd33a398">
              Det är mycket som man skulle kunna säga i den här debatten, men
              jag ska sluta nu. Jag hoppas att vi fortsättningsvis ska diskutera
              de här frågorna med öppna sinnen för att få ett nytänkande i politiken.
              Det tror jag är nödvändigt om vi ska kunna ha bostäder som täcker
              den efterfrågan som finns.
            </seg>
          </u>
          <note type="speaker" n="11943ec8">
            Anf. 128 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-f7f60932bba01e19-0" n="c78e28c1">
            <seg n="05a0c12b">
              Fru talman! I förra debatten, förra året, inledde jag med att
              rubriken Bostadsförsörjningsfrågor var missvisande och att en
              bättre rubrik hade varit Så hindras bostadsbyggandet, det kommunala
              självstyret och människors livsdrömmar, för det stämmer mer överens
              med vad Socialdemokraterna, Vänstern och Miljöpartiet står för.
            </seg>
            <seg n="bbf202b7">
              Men, fru talman, så är det inte i år. I år är det snäppet värre.
              På den ena planhalvan finns en enig borgerlig allians som vill
              tillåta, riva hinder och göra möjligt. Vi har åtta gemensamma
              reservationer. På den andra planhalvan finns en splittrad vänsterkartell
              som vill förbjuda, förhindra och stoppa. Det finns inte mindre
              än sex reservationer från Vänsterpartiet och Miljöpartiet. Det
              är framför allt Vänstern som sätter krokben för Socialdemokraterna
              genom att kräva ännu mer av planhushållning och fördelningspolitik,
              och Socialdemokraterna tycks falla som käglor. Och när de sedan
              reser sig upp är de tydligen så omskakade att de köper Vänsterns
              budskap.
            </seg>
            <seg n="e6339d60">
              Fru talman! Jag ska gå igenom några delar av betänkandet, så
              får verkligheten visa vem som vill tillåta, riva hinder och göra
              möjligt och vem som vill förbjuda, förhindra och stoppa.
            </seg>
            <seg n="07496e85">
              Jag börjar med lagen om kommunernas bostadsförsörjningsansvar.
              Lagen stadgar att varje kommun ska planera bostadsförsörjningen.
              Riktlinjer för bostadsförsörjning måste antas av fullmäktige varje
              mandatperiod, och vidare ska kommunen om det behövs anordna en
              bostadsförmedling. Här finns det, som ni märker, inget utrymme
              för det kommunala självstyret som den borgerliga alliansen står
              för. Vi anser att kommunerna själva måste kunna anpassa planering
              av bostadsfrågor utifrån lokala förutsättningar. Statens uppgift
              är att se till att det finns legala och finansiella instrument
              för bostadsbyggandet inte att lägga sig i hur bostadspolitiken
              verkställs på lokal nivå.
            </seg>
            <seg n="19447374">
              Som om inte det var nog när det gäller att förbjuda, förhindra
              och stoppa skriver utskottsmajoriteten i förtäckta ordalag om
              behovet av att utveckla den aktuella lagstiftningen i olika avseenden.
              Några sidor senare får vi veta att denna utveckling innebär att
              kommunerna ska tvingas införa en obligatorisk offentlig bostadsförmedling.
            </seg>
            <seg n="f8ec8321">
              Att det sedan länge är den högsta lyckan för en vänsterpartist
              att få stå i en offentligt administrerad kö, ja, det vet vi redan
              eftersom det här är en fråga som Vänsterpartiet har drivit länge.
              Att det nu också ska bli den högsta lyckan för en socialdemokrat
              ja, alla andra för den delen också att stå i denna kö är kanske
              inte helt obegripligt, men ändå förvånande.
            </seg>
            <seg n="af9cd13d">
              Att köer inte ger fler bostäder tycks inte bekymra vänsterkartellen,
              men ett förslag om ett uppsnyggat kösystem som inte ens socialdemokratiska
              kommunalpolitiker i de tre största städerna vill ha är på gång
              enligt både utskottsmajoriteten och samhällsbyggnadsministern.
            </seg>
            <seg n="73319ddb">
              Hindren för nyproduktion av bostäder borde undanröjas i stället
              för att införa kösystem och fördela och förmedla något som nästan
              inte finns. Bostadskö är ett sjukdomstecken, och medicinen kan
              inte vara en dos offentliga bostadsförmedlingar.
            </seg>
            <seg n="7247cc23">
              Fru talman! Jag kan inte i det här sammanhanget låta bli att
              påpeka att Socialdemokraterna styrt 64 av de senaste 73 åren och
              de senaste 11 åren i följd. Vad vi ser är ett växande problem
              med lägenhetsaffärer ja, inom den socialdemokratiska rörelsen.
              I storstäderna är det en svart- och mygelmarknad som råder. Det
              är kontanter och kontakter som gäller. Kanske är det detta bostadspolitiska
              misslyckande som Socialdemokraterna och samhällsbyggnadsminister
              Mona Sahlin vill dölja genom att införa Sahlinförmedlingar.
            </seg>
            <seg n="c2a32e89">
              Nu kommer jag till lagen om allmännyttiga bostadsföretag någonting
              ganska oskyldigt. Men här finns det som i folkmun kallas stopplagen:
              lagen som hindrar folk från att förverkliga sina livsdrömmar,
              lagen som hindrar folk från att omvandla sina hyresrätter till
              bostadsrätter, lagen som hindrar kommunerna från att sälja hela
              eller delar av sitt allmännyttiga bostadsbestånd. Här stoppas,
              förhindras och förbjuds inte bara enskilda människor. Här stoppas,
              hindras och förbjuds det kommunala självstyret.
            </seg>
            <seg n="04467efa">
              Vi moderater och alla borgerliga partier kämpade kraftfullt emot
              den här lagen när den kom, och vi fortsätter vår kamp mot denna
              lag som är frihetsinskränkande och godtycklig och en väldigt rättsosäker
              lag. Lagrådet sade ju när lagen var på gång att den var just otydlig
              och gav utrymme för högst subjektiva bedömningar, och verkligheten
              har visat att såväl alla vi som röstade nej till lagstiftningen
              som Lagrådet har fått rätt. Hittills har tusentals livsdrömmar
              krossats, främst i Helsingforssområdet de mest kända är Östberga
              och Akalla men också på mindre orter runtom i landet som Älmhult
              och Höganäs.
            </seg>
            <seg n="461748d9">
              Fru talman! Nu kommer jag till ägandet och ägarlägenheter. Utskottet
              var ju i början av veckan i Norge, dels med anledning av unionsupplösningen,
              dels för att studera bostadspolitiken. Grundbulten i norsk bostadspolitik
              är att man ska äga sin egen bostad. Det är man överens om över
              parti- och blockgränser. Den som hyr blir fattigare än den som
              äger, och man säger att hyresrätter är en fattigdomsfälla. Ja,
              det var vad vi fick höra när vi var i Norge. Därför är bostadspolitiken
              i Norge inriktad på att se till att även de som inte själva har
              tillräckliga ekonomiska resurser kan få lån via husbanker för
              att kunna äga sitt boende.
            </seg>
            <seg n="6471ef34">
              Det man äger vårdar man, eller som någon sade: Vem tvättar en
              hyrbil? Det är något man kanske ska tänka på när det gäller det
              här med ägande och hyrande.
            </seg>
            <seg n="ef3c93f8">
              I Norge bor många i ägarlägenheter, något som är förbjudet i
              paradoxens Sverige. I vänsterkartellens Sverige får du gärna äga
              ditt boende om det ligger på marken och du bor i villa, radhus
              eller kedjehus, men du får inte äga din bostad i flerfamiljshus.
              Vänsterkartellen stoppar alltså möjligheten för folk som vill
              äga sin bostad men kanske inte vill ha en trädgård.
            </seg>
            <seg n="8aa3ac0b">
              Med ägarlägenheter skulle vi kunna bygga till exempel på hustak,
              och det skulle även kunna tillämpas i skärgården. Men då måste
              också regelverket för tredimensionell fastighetsbildning ändras
              så att det inte krävs minst fem bostadslägenheter. Men även här
              säger vänsterkartellen nej, och därmed hindras folk från att förverkliga
              det de själva vill.
            </seg>
            <seg n="bf111abb">
              Ägandet utgör grunden för trygghet och egen makt. Ernst Wigforss,
              socialdemokrat, skrev följande om sina föräldrars husköp i sina
              memoarer: Ägandet gav en känsla av trygghet som gjorde ekonomiska
              besvärligheter lättare att bära.
            </seg>
            <seg n="89eb2db9">
              Han hade helt rätt. Resonemanget gäller inte minst i förorter
              där enskilt ägande kan bli ett verktyg inte bara för trygghet
              och egenmakt utan för gemenskap och integration. Det behövs en
              attitydförändring till ägandet hos stadens socialdemokrater. När
              det gäller Vänsterpartiet finns det väl inte något större hopp
              i denna fråga.
            </seg>
            <seg n="a7b341d3">
              Precis som Ragnwi Marcelind sade tidigare vill vi borgerliga
              partier att det ska finnas en mångfald att välja på och att det
              ska finnas valfrihet. Vi tycker inte att vi som politiker vet
              vad som är bäst, men vi politiker ska se till att alla olika upplåtelseformer
              finns, och dem har vi inte i Sverige i dag.
            </seg>
            <seg n="bedc4914">
              Fru talman! Min genomgång talar för sig själv. Moderaterna och
              den borgerliga alliansen vill tillåta, riva hinder och göra möjligt.
              Vi vill att folk ska kunna förverkliga sina livsdrömmar. Vi tror
              på det kommunala självstyret. Att vänsterkartellen vill förbjuda,
              förhindra och stoppa har vi i dag bevis på i detta betänkande.
              Det finns svart på vitt.
            </seg>
            <seg n="d90444ee">
              Moderaterna står naturligtvis bakom alla våra reservationer och
              vårt särskilda yttrande, men jag nöjer mig med att yrka bifall
              till reservation nr 1.
            </seg>
          </u>
          <note type="speaker" n="1e0103de">
            Anf. 129 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-5a566d3bc124b0bd-0" n="1e8528a6" next="i-6b22467dc3442336-0">
            <seg n="7cccaf17">
              Fru talman! Jag vill börja med att för tids vinnande yrka bifall
              till endast vår reservation nr 1, men vi står självklart bakom
              alla de reservationer där vi finns med.
            </seg>
          </u>
          <note n="4a610b75">
            Detta betänkande avser motioner från 2004 års allmänna motionstid
            och avser vissa bostadsförsörjningsfrågor.
          </note>
          <u who="nina_lundstrom_103ab9" xml:id="i-6b22467dc3442336-0" n="1e8528a6" prev="i-5a566d3bc124b0bd-0">
            <seg n="a9f418f2">
              Fru talman! Bostadsförsörjning rubriken sätter perspektiv på
              bostadsfrågor. Någon ska försörjas med en bostad. Det innebär
              bostadsförsörjningsplaner, riktlinjer som ska fattas beslut om
              i varje kommun varje mandatperiod och hårdare krav på än mer planer,
              riktlinjer och rapporter enligt detta betänkande. Men inte leder
              det i sig till fler bostäder!
            </seg>
            <seg n="52263dbd">
              På vilket sätt ska Anna som tar studenten om ett par veckor och
              vill flytta hemifrån, eller Eva och Ricardo som väntar sitt andra
              barn och vill ha större bostad, eller Mary som vill ha en annan
              bostad på grund av krämpor på livets senhöst bli hjälpta av mer
              byråkrati, fler beslut om planer och riktlinjer och fler avstämningar
              mellan myndigheter? De blir i dag inte alls hjälpta av detta.
            </seg>
            <seg n="a1b5fb45">
              Frågorna som borde vara i centrum är: Vilka hinder finns för
              dessa bostadskonsumenter att hitta den bostad som de önskar? Vilka
              hinder finns för dem att kunna efterfråga den upplåtelseform de
              önskar? Vad kan man göra för att pressa boendekostnaden för dem
              som redan bor men även för dem som söker ny bostad? Vilka hinder
              finns för att bygga nya bostäder? Varken Eva, Ricardo, Mary eller
              Anna får fler chanser för att byråkratin och flerårsplanerna ökar.
              Vad de behöver är konkreta bostäder att flytta till.
            </seg>
            <seg n="722b57e3">
              Vi har redan flera lagar som styr kommunernas bostadspolitiska
              ansvar kommunallagen, socialtjänstlagen och plan- och bygglagen.
              Det kommunala självstyret är en viktig grundbult i svensk demokrati.
              Kommunerna ska kunna styra sin ekonomi och förvalta sina tillgångar
              utifrån de behov som finns. Men så fungerar inte svensk lag i
              dag. Lagen om allmännyttiga bostadsföretag tillkom för att försvåra
              ombildning av kommunalt ägda hyresrätter till bostadsrätter.
            </seg>
            <seg n="52c40996">
              För någon timme sedan kunde vi här i riksdagen höra Lars Tysklind
              från Folkpartiet fråga statsministern varför inte fler i Sverige
              kan få möjlighet att äga sin bostad. Statsministern svarade att
              han är för pluralism och talade främst om hyresrättens betydelse.
              Men vad är det för pluralism när man i somliga stadsdelar har
              100 % hyresrätter som ägs av kommunala bostadsföretag och riksdagen
              väljer att stifta en lag om att dessa inte får säljas till boende
              utan tillstånd, oavsett om både kommunen, de boende och bolaget
              är överens? Är det pluralism?
            </seg>
            <seg n="218b9616">
              Låt dem sälja om de så vill. Låt dem köpa om de så vill. En omsättning
              av fastigheter skulle dessutom ge nya möjligheter för dessa bostadsföretag
              att finansiera ombyggnation och underhåll. Vi i Folkpartiet vill
              avskaffa lagen om allmännyttiga bostadsföretag. Låt de boende,
              kommuninvånarna och de lokala politikerna avgöra vad som är bäst
              för just deras kommun.
            </seg>
            <seg n="db215a00">
              Vi i Folkpartiet menar att för att man verkligen ska kunna skapa
              förutsättningar för hyresrätten som upplåtelseform behövs det
              andra åtgärder. Det behövs en modernisering av hyressättningen
              för att kunna bygga nya hyresrätter. Vi behöver en ny markpolitik,
              ökad konkurrens i byggsektorn, byggande av nya former av bostäder
              som ger flyttkedjor, ändrad fastighetsskatt, ändrad PBL, ägarlägenheter
              med mera. Många förslag finns. Vi i Folkpartiet har i våra motioner
              lagt fram mängder av förslag som ni väljer att yrka avslag på.
              I går debatterade vi hur bullerriktvärden och partiklar stoppar
              nyproduktion av bostäder.
            </seg>
            <seg n="b00086c2">
              De av regeringen tillsatta utredningarna är försenade. Vi i Folkpartiet
              skulle önska att det kom fler propositioner om bostadspolitiken.
              Vi vill ha mer att ta ställning till i bostadsutskottet. I dag
              pågår en pingpongmatch mellan bostadsutskottets majoritet och
              regeringen. Statsråd hänvisar i debatter till att riksdagen fattat
              beslut om att inte införa exempelvis ägarlägenheter. Bostadsutskottet
              hänvisar till att regeringen inte vill införa ägarlägenheter.
              Och när varken regeringen eller riksdagen vill blir det naturligtvis
              inga beslut i ny riktning. Ingen part vill någonting. Det är som
              med pardans det underlättar om båda vill dansa och dessutom dansar
              hyfsat i takt.
            </seg>
            <seg n="4e9d22f0">
              Vi i Folkpartiet ser möjligheter till modernisering, mindre krångel
              och smidigare lagar för att förutsättningarna för bostadsbyggandet
              ska förbättras. Få av oss här kommer sannolikt att stå med snickarbälte
              och hjälm för att aktivt producera bostäderna, men vi kan skapa
              förutsättningar så att andra kan bygga bostäderna. Vi behöver
              valla i systemen; det är vår roll.
            </seg>
            <seg n="11e094fa">
              Vi är också ganska bra på att göra studiebesök, med hjälm och
              allt. I måndags stod stora delar av bostadsutskottet i en ägarlägenhet
              i Oslo i Norge. De flesta verkade ta det hela med fattning. Det
              var inget konstigt i sig, inte på norsk mark. På svensk mark är
              det däremot omöjligt. Lagen tillåter nämligen inte ägarlägenheter
              i Sverige. Samma byggbolag verkar i flera länder, även i Sverige,
              men här är det inte möjligt att bygga ägarlägenheter. Vi i Folkpartiet
              vill införa ägarlägenheter i Sverige.
            </seg>
            <seg n="f0bb4681">
              En modernisering av hyressättningssystemet för nyproduktion är
              absolut nödvändigt. Regeringen kom i gång sent med utredningen,
              och sedan har allt skjutits fram i tiden. Det senaste budet vad
              gäller förslag från regeringen är att det ska komma en proposition
              under detta år inte denna vår, inte under maj månad eller i höst
              utan detta år. Vi vill införa möjligheten att lyfta ut nyproduktionen
              ur bruksvärdessystemet i enlighet med utredningen.
            </seg>
            <seg n="96b23401">
              Svarthandeln med hyresbostäder är ytterligare ett symtom på en
              bostadsmarknad som inte fungerar. I Konsumentmakt 2002 finns en
              beskrivning som fortfarande står sig: Helsingfors är den storstadsregion
              i Europa där den svarta marknaden är störst i omfattning. I flera
              andra storstadsregioner existerar knappast någon marknad alls
              för svarta kontrakt. Det gäller alltså storstadsregioner utomlands.
            </seg>
            <seg n="5f4f9973">
              Vi i Folkpartiet tror att lösningen främst sitter i hur hyressättningssystemet
              fungerar, men det behövs självfallet en nyproduktion av bostäder.
              Vi menar att allmännyttan inte är den enda lösningen för att få
              en välfungerande bostadspolitik och en situation som fungerar
              även för de mest utsatta. Vi anser att även andra fastighetsägare,
              utöver de kommunala bostadsföretagen, har en viktig och stor roll
              att spela.
            </seg>
            <seg n="dd9aa9cd">
              Hemlösa behöver också en bostad. Det har visat sig att kommunala
              bostadsföretag i många fall inte tar mer ansvar än andra. Det
              ställs hårda krav för att bli godkänd som hyresgäst. Vi anser
              att kommunala bostadsföretag inte har den roll på marknaden som
              utskottsmajoriteten många gånger hävdar. Även i kommuner med stor
              allmännytta, så kallade kommunala bostadsföretag, med överskott
              på bostäder finns hemlösa. Vi vill att socialtjänstlagen ses över,
              och vi vill också att behovet av kategoribostäder beaktas.
            </seg>
            <seg n="4bee8f20">
              Fru talman! Riksdagen kan göra en rejäl insats för att skapa
              bättre förutsättningar för bostadsbyggandet genom ett långsiktigt
              fungerande regelverk, mindre krångel, större förutsägbarhet, färre
              byråkratiska planer och riktlinjer. Vi vill ta fasta på de förslag
              som kommer från lokala politiker, kommunala tjänstemän, byggherrar,
              fastighetsägare och sist men inte minst från bostadskonsumenterna.
              Bostadskonsumenterna borde alltid stå i fokus.
            </seg>
            <seg n="e2105348">
              Statsministern svarade i dag vid frågestunden på en fråga om
              vad som behövs för att skapa fler jobb och fler företag. Framtidstro
              och vilja att konsumera var svaret från honom. Det behövs konsumenter
              som vill konsumera så att företag kan sälja. Det behövs kunder.
              Vad gäller bostadspolitiken finns det konsumenter som vill konsumera.
              Det finns kunder. De står i kö till visningar, och de köar till
              hyresrätter. De vill konsumera boende.
            </seg>
            <seg n="ac9102ed">
              Det behövs uppenbarligen mer än bara vilja att konsumera och
              framtidstro. Det behövs en bostadspolitik som gör att bostäder
              byggs så att både Anna, Eva, Ricardo och Mary kan hitta det som
              de söker. Det behövs beslut i riksdagen som skapar förutsättningar,
              minskar hinder och krångel, ger utrymme för produktutveckling
              och skapar verklig pluralism och mångfald. Det behövs beslut där
              bostadskonsumenterna upplever en trygghet i förändringen. Var
              finns förslagen från den socialdemokratiska regeringen? Var finns
              utskottsmajoritetens förslag? Ni sitter på makten. Ni är svaret
              skyldiga.
            </seg>
          </u>
          <note type="speaker" n="7a7094a4">
            Anf. 130 STEN LUNDSTRÖM (v):
          </note>
          <u who="sten_lundstrom_39803a" xml:id="i-35758a500c0b72c2-0" n="6da41dd7">
            <seg n="493e4c84">
              Fru talman! Först ska jag lite kort vända mig till de tidigare
              debattörer som efterlyser tydliga svar när det gäller ägarlägenheter.
              Jag har ett tydligt svar: Vi är inte intresserade av ägarlägenheter.
              Den debatten har vi haft ett antal gånger, och skälen har inte
              blivit annorlunda.
            </seg>
            <seg n="f149320a">
              Vi tycker att vi har en mångfald. Vi har hyresrätten, vi har
              bostadsrätten, vi har den kooperativa hyresrätten och vi har självägda
              bostäder. Vi tycker att det är alldeles tillräckligt. I någon
              replikrunda kan jag eventuellt utveckla det.
            </seg>
            <seg n="16efeca3">
              Fru talman! I det här betänkandet har däremot en rad av de frågor
              som Vänsterpartiet drivit i många år för att få till stånd en
              social bostadspolitik värd namnet fått ett ovanligt gott bemötande
              från socialdemokratin. Naturligtvis tackar vi för det, men vi
              är varken nöjda eller stolta än. Kanske är det som Orangeorden
              säger i sin motivreservation, att våra förslag ofta återkommer
              i reviderad form som regeringens egna förslag. Det är möjligt,
              men vi kanske inte alltid är nöjda med de reviderade förslagen
              heller.
            </seg>
            <seg n="0aca9950">
              Eftersom vi, Socialdemokraterna och Miljöpartiet i dag sitter
              tillsammans och ser över bostadsförsörjningslagen har vi valt
              att inte reservera oss till förmån för obligatorisk bostadsförmedling
              och en bostadsanvisningslag. Jag kan konstatera att mina socialdemokratiska
              kolleger inte fullt ut väljer att bifalla våra motioner utan hänvisar
              till samhällsbyggnadsminister Mona Sahlins uttalande. Jag tycker
              att vore rätt klädsamt om Anders Ygeman i sitt inlägg trots detta
              kunde svara på om han själv står bakom idéerna om en obligatorisk
              bostadsförmedling och en bostadsanvisningslag och om vi sedan
              tillsammans kan driva på regeringen i den här frågan.
            </seg>
            <seg n="a934b7b2">
              Den senaste tidens avslöjanden om orimliga krav på de bostadssökande,
              mygel och godtycke visar klart att samhället måste ta ett större
              ansvar för att ge alla rätt till bostad på lika villkor. Vanliga
              uppfattningar är att i kommuner med tomma lägenheter behövs ingen
              förmedling och att på orter med bostadsbrist skulle det inte hjälpa.
              Dessa uppfattningar är felaktiga och verkar bygga mer på en naiv
              tro än på fakta.
            </seg>
            <seg n="5d8b85f9">
              Vi kan konstatera att det i kommuner med tomma lägenheter finns
              människor som inte kommer in på bostadsmarknaden, ofta på grund
              av hemliga och orimliga krav på den bostadssökande. På orter med
              bostadsbrist är det än viktigare att se till att de bostäder som
              trots allt förmedlas gör det på ett rättvist sätt och med klara
              och tydliga regler som kan genomlysas av den enskilde.
            </seg>
            <seg n="bad06252">
              De borgerliga partierna menar att obligatorisk bostadsförmedling
              skulle vara ett hot mot det kommunala självstyret. Ytligt betraktat
              kan det tyckas så. Därmed säger jag inte att borgerligheten i
              största allmänhet är ytlig, bara i just den här betraktelsen.
            </seg>
            <seg n="587e13c9">
              Fru talman! I varje samhälle är det väsentligt att se till att
              den enskilde får sina nödvändiga behov tillgodosedda. För oss
              är rätten till bostad ett av de nödvändiga behov som samhället
              måste tillgodose. Staten måste via sin lagstiftning och budget
              se till att alla får sin självklara rätt till exempelvis utbildning,
              vård och omsorg, och för den delen också bostad, tillgodosedd.
            </seg>
            <seg n="4c269ee4">
              Till betänkandet har Vänsterpartiet fogat fem reservationer.
              För tids vinnande vid voteringen yrkar jag bifall endast till
              reservation 15 under punkt 9. Självklart står vi bakom också de
              andra fyra reservationerna.
            </seg>
            <seg n="31764354">
              I vår reservation 4 tar vi upp problemet med de många gånger
              orimliga krav som ställs på den bostadssökande för att få kontrakt.
              Det kan handla om att man har fast jobb, att man inte har någon
              gammal skuld, att man inte har för många barn, att man har rätt
              efternamn och så vidare, och så vidare i all oändlighet. Även
              om vi får gehör för vårt krav på obligatorisk bostadsförmedling
              avhjälps inte detta per automatik eftersom fastighetsägaren till
              syvende och sist ändå är den som avgör vem som får kontraktet.
            </seg>
            <seg n="d22531e2">
              Den kraftiga marknadsanpassning som skett under framför allt
              90-talet och som inleddes av den borgerliga regeringen har drabbat
              framför allt ungdomar mycket hårt, men även ensamstående och många
              invandrade drabbas på samma sätt. Ca 190 000 ungdomar bor kvar
              hos sina föräldrar mot både sin och många gånger också föräldrarnas
              vilja. Huvudskälet är naturligtvis att ungdomarna i större utsträckning
              är arbetslösa och har bristande ekonomi, men även de som kan betala
              för sig ställs utanför på grund av det godtycke som många fastighetsägare,
              både kommunala och privata, visar i de krav man ställer på sina
              hyresgäster.
            </seg>
            <seg n="a5161161">
              Vi har föreslagit två åtgärder för att komma till rätta med de
              problem som godtycket skapar, utan att få gehör från majoriteten
              i utskottet.
            </seg>
            <seg n="182fbb5f">
              Först och främst borde det vara möjligt att överklaga negativa
              beslut med hänvisning till diskriminering. För att sätta press
              på fastighetsägarna borde ett överklagande per automatik leda
              till avvaktan med uthyrning. Detta i sig skulle vara så pass allvarligt
              för fastighetsägarna att det rejält skulle minska risken för diskriminering.
            </seg>
            <seg n="cae921ac">
              Vårt andra krav är att Boverket ges i uppdrag att ge oss kunskap
              om de olika regler som bostadsföretagen använder för att välja
              ut sina hyresgäster, så att vi därefter kanske skulle kunna fatta
              lite kloka beslut.
            </seg>
            <seg n="88feb018">
              Tyvärr kan jag konstatera att vi inte har fått gehör för våra
              krav här heller. Jag vill gärna ställa frågan till Anders Ygeman,
              när han har pratat färdigt med Leif Jakobsson: Varför inte?
            </seg>
            <seg n="ce0e7f19">
              Fru talman! I vår reservation 6 tar vi upp problemet med andrahandsuthyrning
              och de överhyror, ibland rena ockerhyror, som förekommer. För
              oss finns det lösningar även på det här problemet, men tyvärr
              har vi än så länge inte nått ända fram. Vi kan hoppas att borgarna
              har rätt i sina farhågor och att regeringen även i denna fråga
              på sikt kommer att inse att våra lösningar egentligen är alldeles
              utmärkta.
            </seg>
            <seg n="71e47b8d">
              Jag vill bara lite kort ta upp hur vi har tänkt. För det första
              borde andrahandsuthyrning ske via bostadsförmedling. För det andra
              borde de framtida obligatoriska bostadsförmedlingarna få i uppdrag
              att kontrollera att hyrorna sätts efter bruksvärdet. För det tredje
              måste vi fram till dess att bostadsförmedlingarna är obligatoriska
              och beslutade se över den många gånger oseriösa privata förmedlingen
              av andrahandskontrakt. Vi vill att regeringen nu utreder hur man
              bäst kan förverkliga dessa tre krav. Även här skulle jag vilja
              ha en liten förklaring från socialdemokratin.
            </seg>
            <seg n="3aa31c81">
              I vår reservation 8 tar vi upp problemet med svarthandel med
              hyresbostäder. Under en rad år har vi motionerat om ett lägenhetsregister
              som skulle ersätta de tidigare folk- och bostadsräkningarna. Skälet
              till detta är naturligtvis i första hand att underlätta bostadsforskning
              och samhällsplanering.
            </seg>
            <seg n="e6aee0d8">
              Vi kan konstatera att vi nu är överens med socialdemokratin om
              att inrätta ett lägenhetsregister, vilket vi tackar för. Förutsättningar
              att använda registret på olika sätt och för olika ändamål finns,
              vilket naturligtvis gör det nödvändigt att begränsa registrets
              tillgänglighet. Trots detta tror vi att det hade varit ganska
              bra att använda registret till att bekämpa svarthandel med hyresrätter.
              Hyresvärdar och hyresnämnder borde med lätthet kunna kontrollera
              falska kontrakt och ovanliga byteskedjor och på det viset också
              kraftigt begränsa svarthandeln med hyresrätter. Jag har lite svårt
              att förstå varför Socialdemokraterna inte gör gemensam sak med
              oss om att ge regeringen ett tillkännagivande från riksdagen i
              den här frågan.
            </seg>
            <seg n="e3080fa2">
              Avslutningsvis, fru talman, kommer jag till den reservation jag
              yrkat bifall till, vår reservation 15, som handlar om den så kallade
              allbolagen eller lagen om allmännyttiga bostadsföretag som borgarna
              vill avskaffa.
            </seg>
            <seg n="36e7e2bc">
              Jag har lite svårt att förstå Nina Lundströms resonemang i de
              tre fallen med människor som behövde andra bostäder när hon samtidigt
              vill plocka bort den enda möjlighet till bostadsplanering som
              kommunerna har, deras enda möjlighet att tillgodose att de bostäder
              som efterfrågas av medborgarna också planeras in i samhällsplaneringen
              så att de verkligen kommer till stånd. Att låta marknaden avgöra
              detta själv är fullständigt omöjligt; det visar 90-talets stora
              misslyckande. Precis det kommer inte att hända som Nina Lundström
              tror när hon föreslår att man ska avskaffa allbolagen.
            </seg>
            <seg n="95aae171">
              Vi har däremot i vår motion pekat på åtta punkter som skulle
              förstärka lagen.
            </seg>
            <seg n="8465d6a5">
              För det första vill vi ha tydligare regler för vinstöverföring
              inom koncernbildningar. Vi ser runtom i landet hur hyresgästerna
              får en ytterligare skattedebitering via hyresavin, hur pengar
              förs från bostadsbolag till opera, som i Göteborg, och annan verksamhet
              i kommunerna. Detta driver upp hyrorna och kommer att försvåra
              förutsättningarna för att upprätthålla bruksvärdet.
            </seg>
            <seg n="d4e4315f">
              För det andra vill vi ha en skärpt tillståndsprövning för utförsäljning.
              Det är inte riktigt så, som man går upp och säger här i kammaren,
              att vi har stoppat all försäljning. Tvärtom visar Boverkets rapport
              att 90 % av de föreslagna försäljningarna också har gått igenom.
            </seg>
            <seg n="6deff093">
              För det tredje vill vi ha sanktioner mot kommuner som bryter
              mot reglerna för skälig utdelning. Det kan inte vara rimligt att
              hyresgästerna ska stå för andra kostnader i samhället än det som
              är hyra. Det kan inte vara rimligt att kommunerna överför andra
              medel från sina bostadsbolag till den allmänna kassan i kommunen
              än vad som är föreslaget i lagen. Detta görs nu, och tyvärr finns
              det inga sanktioner mot de kommuner som bryter mot principen om
              skälig utdelning.
            </seg>
            <seg n="75a1577b">
              För det fjärde skulle vi gärna se en rapportering till länsstyrelserna
              och Boverket om hur utdelningen sker.
            </seg>
            <seg n="9cd05ecd">
              Nu ser jag att min talartid har gått ut, så jag ska dra det här
              mycket snabbt.
            </seg>
            <seg n="22ff1116">
              Regelverket för turordning vad avser utförsäljning av allmännyttan
              är: först till annat allmännyttigt bostadsbolag, därefter till
              kooperativ hyresrätt, därefter till annan privat hyresvärd och
              i sista hand till bostadsrätt.
            </seg>
            <seg n="56d13df9">
              Vi vill avskaffa påtaglighetsrekvisitet det som ger den privata
              hyresvärden rätt att ta ut 10 % högre hyra än man får i de allmännyttiga
              bostadsbolagen.
            </seg>
            <seg n="9d0748c3">
              Vi vill ha en rejäl utredning av självkostnadsprincipen eftersom
              den i dag faller mellan två linjer när det gäller allmännyttan.
            </seg>
            <seg n="d0e0a4ad">
              Till sist vill vi ha en MBL-förhandlingsrätt för hyresgästerna
              när en utförsäljning av allmännyttan ska ske.
            </seg>
          </u>
          <note type="speaker" n="536d83ef">
            Anf. 131 NINA LUNDSTRÖM (fp) replik:
          </note>
          <u who="nina_lundstrom_103ab9" xml:id="i-651fd454f4de4858-0" n="1e8528a6">
            <seg n="e32a4947">
              Fru talman! Sten Lundström vill ha svar på en fråga. Min motfråga
              till Sten Lundström är: På vilket sätt har Sten Lundströms och
              Vänsterpartiets politik under alla dessa år som ni har samarbetet
              med socialdemokratin lett till att Anna, Eva och Ricardo och Mary
              har fått det lättare att efterfråga och hitta en bostad?
            </seg>
            <seg n="54f275f8">
              Jag menar att Sten Lundström och hans parti är hela kösystemets
              främsta tillskyndare. Jag menar att Sten Lundström ordnar bostadsköer
              medan Folkpartiet vill bygga bort bostadsbristen och se till att
              det finns konkreta riktiga bostäder att flytta till. Vad är Sten
              Lundströms svar till Anna, Eva och Ricardo och Mary?
            </seg>
          </u>
          <note type="speaker" n="b58a887b">
            Anf. 132 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-35758a500c0b72c2-1" n="6da41dd7">
            <seg n="dff006ec">
              Fru talman! I retorikens grundkurs lärde man sig ganska tidigt
              att vi undviker att svara på en fråga utan ställer en motfråga
              i stället. Jag ska inte göra det. Det räcker med att Nina Lundström
              gör det.
            </seg>
            <seg n="b4ecfe0c">
              Hur har man fått det lättare? Man kan konstatera att det är ganska
              få kommuner som än så länge har gjort bostadsförsörjningsprogram.
              Vi har inte gjort en folk- och bostadsräkning och ännu mindre
              ett lägenhetsregister. Vi har inga bostadsförmedlingar som kan
              samla upp de behov som människor har så att vi kan planera samhället
              efter dessa behov.
            </seg>
            <seg n="a97cb890">
              Självfallet är det så att ju mindre kunskap du har som kommunpolitiker,
              desto mindre möjlighet har du att planera ett samhälle som svarar
              upp mot människors behov. Därför diskuteras bostadsförsörjningslagen
              en gång om året i kommunfullmäktige. Vilka behov har samhällsmedborgarna?
              Vad är det vi ska bygga? Hur ska det byggas? Och i vilka områden
              ska det byggas? Den är ett alldeles utmärkt redskap för att se
              till att de personer som du nämner ska få en möjlighet att både
              efterfråga och få lägenheter.
            </seg>
            <seg n="abb7e03f">
              I betänkandet behandlas i huvudsak bostadsförsörjningsfrågor.
              Vi diskuterar inte finansieringssystem för byggande. Jag tror
              att vi är rörande överens, inte om hur vi ska finansiera byggandet
              men om att det behöver byggas betydligt mycket mer för att alla
              ska kunna efterfråga bostäder.
            </seg>
            <seg n="896019d3">
              Jag kan bara konstatera att Folkpartiet har röstat nej vid varje
              tillfälle då Kristdemokraterna och vi har ställt krav på mål för
              bostadsbyggande. När vi har ställt krav på hur mycket som ska
              byggas om och hur mycket som ska byggas har Folkpartiet vid varje
              tillfälle avslagit det och sagt att det här ska vi inte alls styra,
              utan det sköter marknaden själv.
            </seg>
            <seg n="c68dbd4f">
              Jag gratulerar kd till insikten om att samhället måste planera
              för att vi ska kunna skapa bostäder åt alla. Nu har man förstått
              det. Vi kan konstatera att den politik som den borgerliga regeringen
              förde i början på 90-talet fullständigt knäckte bostadsmarknaden.
              Byggandet avtog eller avstannade.
            </seg>
          </u>
          <note type="speaker" n="d96bb74a">
            Anf. 133 NINA LUNDSTRÖM (fp) replik:
          </note>
          <u who="nina_lundstrom_103ab9" xml:id="i-651fd454f4de4858-1" n="1e8528a6">
            <seg n="1ba4e31f">
              Fru talman! Då vill jag upprepa min fråga. Sten Lundström vill
              diskutera politiken i början på 90-talet. Men vad har ni rent
              konkret från Vänsterpartiets sida åstadkommit så att det byggs
              fler bostäder sett till de köer som finns?
            </seg>
            <seg n="a4b3bbb5">
              Det byggs fler bostäder nu. Men oavsett investeringsbidragen
              med tanke på den enorma efterfrågan som jag belyste i mitt anförande
              är det uppenbart att det ändå inte räcker till.
            </seg>
            <seg n="7d1b56b4">
              Vad har Vänsterpartiet rent konkret att komma med förutom mer
              av byråkrati, fler planer och fler rapporter som ska bollas mellan
              myndigheter?
            </seg>
            <seg n="4ae3204a">
              Var är de faktiska, konkreta bostäderna? Vad vill ni rent konkret
              åstadkomma? Jag menar att ni i Vänsterpartiet är delaktiga i detta.
              Ni har ett budgetsamarbete, ni har ett samarbete och ni sitter
              i utskottsmajoriteten. Ni måste ju ha en idé om vad ni ska inrikta
              er på härnäst. Var är de konkreta förslagen på hur det ska bli
              ett ökat byggande så att Anna, Eva och Ricardo och Mary får en
              chans att hitta de bostäder som de efterfrågar?
            </seg>
          </u>
          <note type="speaker" n="7b91c18f">
            Anf. 134 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-35758a500c0b72c2-2" n="6da41dd7">
            <seg n="b66646fd">
              Fru talman! Jag kan konstatera att Nina Lundström fortfarande
              går grundkursen i retorik eftersom hon inte ens i det andra inlägget
              försöker svara på min fråga. Vad har Folkpartiet på allvar gjort
              för att det ska byggas någonting i det här samhället?
            </seg>
            <seg n="395d8bb9">
              Jag kan konstatera att det Folkpartiet gjorde när det hade makten
              ledde till ett totalt avstannat bostadsbyggande och till total
              brist på kunskap i kommunerna. Man avskaffade bostadsförmedlingen
              och man avskaffade bostadsanvisningslagen, och därefter har vi
              inte haft något bostadsbyggande över huvud taget. Vi har egentligen
              ingen koll på köerna.
            </seg>
            <seg n="9ad973ac">
              Vad är det då som vi är både stolta och nöjda över i Vänsterpartiet?
              Vi är stolta och nöjda över att vi får till stånd ett investeringsbidrag
              och en investeringsstimulans för bostadsbyggande. Om man ska tro
              på Boverkets rapport har det inneburit att 70 % av det som har
              byggts vad gäller hyresrätter inte skulle ha blivit byggt om inte
              de här stöden hade funnits. Det är jag stolt över.
            </seg>
            <seg n="0438c73d">
              Jag är stolt över att bostadsbyggandet har kommit i gång i huvudsak
              på grund av politiska, finansiella och lagmässiga beslut.
            </seg>
            <seg n="34f30509">
              Jag är stolt över att vi har fått till stånd en lagstiftning
              om allmännyttiga bostadsbolag. Men jag är inte nöjd med den lagstiftningen.
              Det är därför vi motionerar om förbättringar.
            </seg>
            <seg n="3106c2e5">
              Jag är stolt över att vi lyckades stoppa utförsäljningen i Helsingfors.
              Vi kan konstatera att hur mycket hyresrätter vi än bygger i Helsingfors
              så hinner vi inte med i omvandlingen av det privata beståndet
              till bostadsrätter. Vi tänker inte ha invändningar mot det, men
              vi är glada att vi lyckades stoppa allmännyttans omvandling i
              Helsingfors.
            </seg>
            <seg n="7fc99ec6">
              Det är jag stolt och nöjd över, och det har vi bidragit med.
              Vi kan gå längre, och vi kommer att försöka gå längre.
            </seg>
          </u>
          <note type="speaker" n="d9c4d746">
            Anf. 135 RIGMOR STENMARK (c):
          </note>
          <u who="rigmor_stenmark_bd34ff" xml:id="i-d0a500d4879ffc2b-0" n="bb93bc3d">
            <seg n="08020af2">
              Fru talman! Visst gör ni som jag längtar till sommaren, till
              värme och till en liten stund av frihet?
            </seg>
            <seg n="2beedeb9">
              Jag kan trösta er. Vi är snart där, för ute sjunger fåglarna
              och de har sedan länge till och med byggt på sin sommarbostad
              i Sverige här hos oss.
            </seg>
            <seg n="3a8eb008">
              Vår och sommar är skönt. Då kan man till och med sova utomhus
              några nätter även i kalla Sverige. Men tänk dig för en stund en
              kall vinternatt. Det är minus 20 grader och du har inget hem att
              krypa in i och ingen egen säng att drömma dig bort i.
            </seg>
            <seg n="56f4aba3">
              Eller tänk dig en kylig, regnig och blåsig höstnatt! Jag vet
              inte vad som är värst, men jag gillar inte att bli genomfrusen
              och blöt. Tänk dig att du inte har något hem och ingen egen säng
              att sova i.
            </seg>
            <seg n="0eb48df0">
              Fru talman! Varken fru talman eller några andra i den här kammaren
              inte heller jag har den situationen. Vi kan ju enkelt ruska av
              oss problembeskrivningen; vi känner egentligen inte riktigt igen
              den. Men du och jag, som är förtroendevalda i bostadsutskottet
              och i riksdagen, kan inte ruska av oss fakta. I vårt välfärdsland
              finns det ungefär 10 000 människor som inte har ett hem som inte
              har en bostad.
            </seg>
            <seg n="0e1926f1">
              Vi har skyldigheter att lösa det här stora problemet. Centerpartiet
              hade tillsamman med övriga allianspartier ett seminarium där vi
              bland andra spörsmål om ägandet även tog upp denna fråga. Vi har
              även tillsammans med någon socialdemokrat, vänsterpartist och
              miljöpartist varit till Norge. Även där väcktes frågan: Vad kan
              man göra för att människor ska få en bostad? Föreningen Helsingforss
              Hemlösa har säkert skrivit till er också och krävt att man ska
              låta de människor som i dag är bostadslösa få ett eget kontrakt
              på en egen bostad.
            </seg>
            <seg n="0acb45e4">
              Centerpartiet anser att inte något parti längre kan sopa den
              här frågan under mattan, utan vi måste jobba intensivt med att
              finna lösningar på den. Hemlösa är ingen homogen grupp där lösningarna
              ser exakt likadana ut, utan man måste faktiskt börja med att verkligen
              se den enskilde individen och också se möjligheterna för denne.
              Det tror jag att kommunerna allra bäst klarar. Vi i staten, vi
              på riksplanet, ska ge förutsättningarna så att man kan klara det.
            </seg>
            <seg n="3583058e">
              Det var, tycker jag, ett mycket intressant studiebesök som bostadsutskottet
              gjorde i Norge. Mottot i Norge var, som vi tidigare hört, att
              man ska äga sin bostad. Där har man den traditionen och den kulturen,
              och det gäller för alla.
            </seg>
            <seg n="dfe92520">
              I Sverige tillåts inte ägande av lägenheter. Vi saknar fortfarande
              en lagstiftning som är tillåtande och som ger förutsättningar
              för mångfald.
            </seg>
            <seg n="3b116e5c">
              Jag tycker också att det var intressant att i dag på frågestunden
              höra statsministern säga att han är för mångfald. Men trots att
              till och med statsministern säger att han är för mångfald har
              vi ingen lagstiftning som tillåter människor att äga lägenheter.
              Sorry , statsministern, men Socialdemokraternas tal om mångfald
              haltar betänkligt.
            </seg>
            <seg n="1f6025c0">
              Centerpartiet är för att det ska finnas både ägarlägenheter och
              hyreslägenheter. I dag har vi faktiskt brist på hyresbostäder.
              Byggandet är i gång när det gäller bostadsrätter, men hyresrätterna
              är i farozonen. Vi kräver en reformerad hyressättningslag just
              för att säkra de hyresrätter som människor efterfrågar. Det ska
              vara baserat på avtalsfrihet, och det ska finnas ett mycket starkt
              besittningsskydd.
            </seg>
            <seg n="6734ea75">
              Staten och Socialdemokraterna måste verkligen så att säga sätta
              verklighet bakom orden. Riksdagen måste fatta beslut, och samhällsbyggnadsministern
              måste ta itu med frågan och formulera även statsministerns önskan
              om att mångfald ska vara möjligt. Man ska kunna äga eller hyra
              sin bostad.
            </seg>
            <seg n="274cb684">
              Jag har förut frågat mig var samhällsbyggnadsministern egentligen
              finns. Var finns de konkreta förslagen?
            </seg>
            <seg n="dda12cdd">
              Tillsammans med övriga allianspartier efterlyser Centerpartiet
              förutsättningar för mångfald och valfrihet en ny lagstiftning
              som är tillåtande med hänsyn till konsumenternas önskemål. Vi
              kräver även neutrala, likvärdiga skatteregler för olika boendeformer.
            </seg>
            <seg n="8f159fd6">
              Vidare har vi problemet med svarthandeln. Svarthandel med bostäder
              är fortfarande ett stort problem. Det är en ekonomisk brottslighet
              som vi inte kan acceptera. Detta är speciellt kännbart för ungdomar
              som ska in på bostadsmarknaden och som möts av att det inte finns
              några lägenheter för dem att få. I en bristsituation blir konsekvensen
              svarthandel. Man handlar under bordet, dessutom med ganska stora
              summor.
            </seg>
            <seg n="4c8efd53">
              Herr talman! I dag fick vi en sammanställning av bostadsmarknadsenkäten
              2005 för Helsingforss län. Det är brist på bostäder i 23 av länets
              26 kommuner. Alla kommuner som svarat på enkäten en kommun har
              inte svarat säger sig ha brist på hyreslägenheter. Mer än hälften
              säger att det är brist på bostadsrätter och egnahem. De grupper
              som drabbas hårdast redovisas, och det är ungdomar, ekonomiskt
              svaga hushåll och ensamstående människor. Behovstäckningen för
              äldreboendet redovisar man också har försämrats.
            </seg>
            <seg n="b8be6f29">
              Situationen på bostadsmarknaden är likadan även i andra så kallade
              tillväxtregioner. Bristen på bostäder blir ett hinder för tillväxt
              i Sverige.
            </seg>
            <seg n="90e190ae">
              Herr talman! Jag har sagt det förr men säger det igen: Tak över
              huvudet, ett arbete och mat i magen är grundläggande behov hos
              oss alla och något som vi måste vara med och skapa förutsättningar
              för. Det är också upp till den enskilde att ta sitt ansvar.
            </seg>
            <seg n="b395ccb5">
              Centerpartiet anser att vi måste ha en bra samhällsplanering,
              men man måste se till helheten. Kommunerna har sitt ansvar och
              staten ett annat. Inte minst viktigt är också att betona den enskildes
              ansvar.
            </seg>
            <seg n="fe6291b0">
              Tillsammans ska vi bidra till att människorna i Sverige får det
              bra. Ingen kan krypa undan.
            </seg>
            <seg n="bbf5e1e0">
              Målet måste vara att alla människor ska ha en bostad. Detta är
              det absolut viktigaste när det gäller bostadsförsörjningen i Sverige.
              Det här medför att det måste finnas en verklig möjlighet till
              valfrihet när det gäller såväl boendeformer som bostadsorter.
            </seg>
            <seg n="cfd2a176">
              Herr talman! Centerpartiet arbetar för att man ska kunna äga
              eller hyra sin bostad, villa eller lägenhet tillsammans eller
              var för sig.
            </seg>
            <seg n="34130ff7">
              Jag står bakom alla reservationer där Centerpartiet finns med
              men väljer att yrka bifall bara till reservation 1. En av de tyngsta
              anledningarna till att vi är med på kravet om att avskaffa lagen
              om kommunernas bostadsförsörjningsansvar är detta är också en
              av de tyngsta invändningarna den bristande respekten för den kommunala
              självstyrelse som lagen är ett uttryck för. Även Lagrådet har
              vid sin granskning av lagförslaget pekat på brister i det hänseendet.
            </seg>
            <seg n="15c5ce7e">
              Vi liksom moderater, folkpartister och kristdemokrater anser
              att varje kommun självklart måste ges möjlighet att anpassa sin
              planering av bostadsfrågorna utifrån de lokala förutsättningarna.
              Statens uppgift i bostadspolitiken är att tillhandahålla legala
              och finansiella instrument för bostadsbyggandet, inte att lägga
              sig i hur bostadspolitiken verkställs på lokal nivå.
            </seg>
            <seg n="041984a4">
              Kommunernas ansvar och befogenheter på det bostadspolitiska området
              slås fast i kommunallagen, i plan- och bygglagen och i socialtjänstlagen.
              Lagen om kommunernas bostadsförsörjningsansvar har däremot som
              enda syfte att öka det statliga inflytandet över kommunernas arbete
              med bostadsförsörjningsfrågor. Lagen riskerar därför att bli ett
              instrument för ständigt ökade statliga ambitioner att styra kommunernas
              självständighet och verksamhet.
            </seg>
          </u>
          <note type="speaker" n="dd663e94">
            Anf. 136 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-35758a500c0b72c2-3" n="6da41dd7">
            <seg n="c59bc5f0">
              Herr talman! Rigmor Stenmark talar både vackert om våren och
              lite sorgesamt om de stackare som inte har någonstans att sova.
              Jag tror att vi är rätt så överens om att det är tragiskt att
              människor inte bor. Därför läste jag lite grann i den reservation
              som skrivits. Jag tänkte att det säkert står i den reservationen
              att i fråga om socialtjänsten ska rätten till egen bostad och
              lite annat sådant viktigt för människor som inte får bostad skrivas
              in.
            </seg>
            <seg n="de020828">
              I stället konstaterar jag att vad reservationen som helhet går
              ut på är att hitta en lämplig form av boende. Då vill jag fråga
              Rigmor Stenmark: Är lämplig form av boende ett eget kontrakt och
              en egen bostad? Lite längre ned i uppräkningen menar man att kommunen
              själv inte behöver äga bostäder, utan eventuellt kan man försöka
              teckna kontrakt med privata bostadsbolag för att kanske hyra ut
              i andra hand, eller också kan man köpa bostadsrätter av bostadsrättsföreningar
              och hyra ut dem i andra hand. Riktigt roligt blir det att läsa
              vidare. Man kan sälja det kommunala bolaget ungefär så står det
              i reservationen och införa ägarlägenheter. Sedan kan kommunen
              gå ut på marknaden och köpa ägarlägenheter för att sedan hyra
              ut dessa till hemlösa.
            </seg>
            <seg n="7b051cd7">
              När man har ett sådant redskap som de kommunala bostadsbolagen,
              är det då inte något omständligt att antingen sälja ut lägenheterna
              som bostadsrätter och köpa lägenheterna igen för att sedan hyra
              ut till kommunmedborgarna eller också något som är ännu värre
              omvandla till ägarlägenheter för att sedan köpa in ägarlägenheterna
              för att kunna hyra ut till människor som inte får en bostad? För
              mig framstår det hela som ett mycket märkligt resonemang.
            </seg>
            <seg n="80f9f7b6">
              Jag förstår inte Rigmor Stenmarks beskrivning av bostadsförsörjningslagen.
              Syftet med den är att se till att samhället planerar för medborgarna.
            </seg>
            <seg n="0cb5a0a1">
              Är det inte på det viset att rätten till skola och förskola styrs
              av skollagen? Vad är det som är fel med att behovet boende också
              styrs av en statlig lagstiftning?
            </seg>
          </u>
          <note type="speaker" n="3377ceaf">
            Anf. 137 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-1" n="bb93bc3d">
            <seg n="a2660959">
              Herr talman! Det var värst vad Sten Lundström försöker att snedvrida
              och gör det omständligt. Det här är inte så omständligt, Sten
              Lundström. Försök inte göra det till det. Men försök inte heller
              göra det så enkelt som att det bara handlar om, som Sten Lundström
              vill, att det ska finnas allmännyttiga bostadsbolag, och de ska
              sköta allt i kommunen. Vi vill ha bostäder även för människor
              som är bostadslösa. Det är precis som de hemlösas förening här
              i Helsingfors har påpekat i sitt brev så att de inte är någon
              homogen grupp. Det kan till och med bli så att du och jag som
              en gång kanske kommer i den situationen att vi blir vräkta, sjuka
              eller inte har det så bra som vi har just nu och står där på backen
              och inte har en bostad. Då måste vi, var och en, ses utifrån den
              människa vi är och ses utifrån det behov vi har. Där måste man
              kunna hjälpa till och mötas. Gör det inte omständligare.
            </seg>
            <seg n="815335ce">
              Jag begär inte att Vänsterpartiet ska gå oss till mötes, inte
              ens i min vildaste fantasi gör jag det. Vi har så helt motstående
              ideologi.
            </seg>
          </u>
          <note type="speaker" n="575c5101">
            Anf. 138 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-35758a500c0b72c2-4" n="6da41dd7">
            <seg n="8a056abe">
              Herr talman! Jag ska bara konstatera att det inte är jag som
              gör det invecklat. Det är snarare reservationen som gör det hela
              invecklat. Det handlar om att man ska sälja bort, sedan ska man
              köpa in och sedan ska man hyra ut i andra hand. Det är en mycket
              rörig situation.
            </seg>
            <seg n="10c8d996">
              Jag ställde en mycket tydlig fråga, och Rigmor Stenmark har en
              replik kvar. När det gäller möjligheter att få en bostad menar
              vi, och för övrigt också Hemlösekommittén, att om vi fick det
              inskrivet i socialtjänstlagen att bistånd till rätten till bostad
              är en av de möjligheter som ska finnas i socialtjänsten, så skulle
              man tvinga fram bostäder, antingen i det kommunala bostadsbolaget
              eller på något annat sätt.
            </seg>
            <seg n="fb0bc55b">
              Om det är homogent eller inte kan man ju diskutera. Att människor
              inte är homogena är klart, men de har alla ett och samma problem.
              Det är ett ganska homogent problem, nämligen att de inte har någonstans
              att bo. Vi har lagt fram mängder av förslag under de år som jag
              har suttit här, och jag är övertygad om att Owe Hellberg gjorde
              det före 1994, förslag och idéer om hur vi ska komma till rätta
              med hemlösheten. Jag satt tre år i Hemlösekommittén, och vi lade
              fram elva mycket konkreta punkter. På ingen av de här punkterna
              har jag någonsin fått stöd från Rigmor Stenmarks parti, inte en
              enda gång. Den lösning som finns för er nu, som jag ser det, är:
              Sälj ut allmännyttan och inför ägarlägenheter, se till att kommunerna
              köper lägenheter i bostadsrätter och gör speciella avtal med privata
              värdar, köp ägarlägenheter och hyr sedan ut dem. Det måste vara
              mycket bättre att vi har allmännyttan, samtidigt som bostadsrätter
              kopplat till hyresrätten och egnahemmen finns kvar.
            </seg>
            <seg n="0b16b5ed">
              Bara till protokollet: Vi vill inte omvandla bostadsrätter till
              allmännyttan, och vi vill inte heller omvandla allmännyttan till
              bostadsrätter.
            </seg>
          </u>
          <note type="speaker" n="012e2e7b">
            Anf. 139 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-2" n="bb93bc3d">
            <seg n="3d57334b">
              Herr talman! Det som alltid förvånat mig när vi har varit på
              studiebesök i ett land och där vi har fått konkreta förslag på
              hur man kan lösa problemen är att det är precis som att socialdemokrater,
              vänsterpartister och miljöpartister sätter handen för ögonen och
              ser ingenting, sätter två fingrar i öronen och hör ingenting,
              som de små aporna brukar göra. I Norge talade man så tydligt om
              att även människor som var bostadslösa kunde få äga sin lägenhet.
              Det var det man strävade efter. Man måste se till att också de
              här människorna har ett eget ansvar och känner att de blir sedda
              och aktade.
            </seg>
            <seg n="5bfad92e">
              Javisst, utredningen var klar för tre år sedan, eller pågick
              det kanske i tre år? Men vi har ännu inte sett några konkreta
              förslag från denna utredning. Så är det i fråga efter fråga i
              bostadspolitiken. På vartenda sammanträde som vi går på, i varenda
              diskussion som vi har i kammaren efterlyser vi förslag. Kom fram
              med förslag som vi kan ta ställning till! Men det kommer inga.
            </seg>
            <seg n="255234fc">
              När det gäller hur kommunerna ska hantera detta finns det faktiskt
              redan i grundlagen inskrivet en rätt till en bostad. Men hur blir
              det med Socialdemokraterna och Vänsterpartiet? Nej, man ser inte
              det. Ska vi ändra grundlagen?
            </seg>
          </u>
          <note type="speaker" n="d954cb4c">
            Anf. 140 HELENA HILLAR ROSENQVIST (mp):
          </note>
          <u who="helena_hillar_rosenqvist_342880" xml:id="i-609ead4f4c40d980-0" n="87c3ae9f">
            <seg n="5a9ae9c5">
              Herr talman! Det här blir intressantare och intressantare. Vi
              i Miljöpartiet ser det som så att planering är A och O. Vi införde
              en lag om kommunalt bostadsförsörjningsansvar. Vi som parti tycker
              att det kommunala självstyret är oerhört betydelsefullt. Den här
              lagen talar inte om hur man ska göra utan att man ska göra någonting.
              Där måste väl vi som jobbar politiskt på den här nivån ändå vara
              eniga om att det är viktigt att man gör någonting. Det är väldigt
              många som har vittnat om att det är väldigt viktigt.
            </seg>
            <seg n="8c3b6807">
              Jag är tacksam för att Rigmor Stenmark tog upp de hemlösas situation.
              Utskottsmajoriteten hänvisar väldigt ofta till socialutskottet,
              att just de hemlösas dilemma ska handhas av socialutskottet. Jag
              tycker att det är dags att i hög grad föra den diskussionen i
              bostadsutskottet. Jag är tacksam för att Rigmor tog upp det. Det
              de hemlösa behöver är en bostad, ett hem. Det är det de saknar
              i första hand. Sedan tror jag att många av de sociala frågorna
              löses om man har ett hem. Det är en väldigt viktig utgångspunkt
              om man är hemlös. Det som många naturligtvis efterfrågar och skulle
              känna sig trygga med är att ha ett eget kontrakt. Det gäller både
              de hemlösa och ungdomar, som också är en utsatt grupp på bostadsmarknaden.
            </seg>
            <seg n="b255ebfc">
              Vi har här diskuterat en del frågor som är viktiga för att man
              ska kunna bygga mer. Till det hör inte, tycker jag, att man ska
              bygga på strandskyddat område eller försöka nagga stränderna i
              kanten. Jag tycker att det är oerhört väsentligt. En del har pratat
              om besöket i Oslo. Ja, men bostadsutskottet var också på Statens
              VA-nämnd och hörde hur riskabelt det börjar bli med extremt väder,
              stranderosion och annat som vi drabbas av, inte vart fyrtionde
              år som det var tidigare, som Statens VA-nämnd beskrev för oss,
              inte vart tjugonde, inte vart tionde, utan vart femte och numera
              nästan vartannat år. Vi kommer att få se mer av det. Naturvårdsverket
              varnar också för det.
            </seg>
            <seg n="3f42a54e">
              Bostadsutskottet var också i SGI och fick veta vad stranderosion
              och sådana bekymmer medför. Jag undrar vem som här i kammaren
              skulle vilja ta ansvar för byggande i strandskyddsområden. Nu
              är det i så fall kommunerna som skulle få tillåtelse att bygga.
              Men jag undrar var kostnaderna hamnar sedan, om det är den enskilde
              villaägaren, kommunen eller staten som ska ta ansvar för de följder
              som det får om man tillåter byggande inom strandskyddsområden.
              Nu har strandskyddade områden andra ändamål också, nämligen allmänhetens
              tillträde och den biologiska mångfalden i de områdena, så det
              är flera saker.
            </seg>
            <seg n="95220adc">
              En annan sak som jag också tycker känns viktigt att ta upp är
              den reformerade hyressättningen, som väldigt många tydligen ser
              fram emot ska genomföras. Bostadsutskottet träffade de inblandade
              tre parterna när de just hade kommit överens om hur man skulle
              kunna reformera hyressättningen. Alla ni andra applåderade överenskommelsen
              och tyckte att den verkade bra. Om regeringen kommer med förslag
              om det går det igenom. Men det är inte med mitt godkännande, det
              ska jag säga.
            </seg>
            <seg n="f9b8b4b6">
              Det här förslaget innebär nämligen att marknadshyror stegvis
              införs. Det vill jag inte se. Besittningsskyddet kommer att urholkas.
              Med det här förslaget kommer vi också att få se samma ekonomiska
              segregering som har uppstått när man har omvandlat hyresrätter
              till bostadsrätter.
            </seg>
            <seg n="40af82aa">
              Miljöpartiets principiella ståndpunkt är att man ska motverka
              spekulation i boendet. En bostad är inte som vilken vara som helst,
              utan det är som många här tidigare i dag har sagt en social rättighet.
              Det är en mänsklig rättighet att ha tak över huvudet.
            </seg>
            <seg n="23f1dbbf">
              Den boendeform som vi vill framhålla framför alla andra är den
              kooperativa hyresrätten där man med en mycket ringa insats antingen
              i ägarform eller i hyresform kan ingå i ett kooperativ.
            </seg>
            <seg n="308e5536">
              Vi har tagit upp en annan fråga, och det är bostäder för utsatta
              kvinnor. Jag är socialarbetare till professionen. På den tid som
              jag var socialsekreterare hade vi möjlighet att höra oss för i
              en annan kommun om det gällde en människa som hade varit utsatt
              för våld och behövde flytta till en annan ort. Nu verkar det som
              att denna möjlighet har urholkats, så därför har vi en reservation,
              nr 12, under punkt 7 som jag yrkar bifall till.
            </seg>
          </u>
          <note type="speaker" n="a1db69a9">
            Anf. 141 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-3" n="bb93bc3d">
            <seg n="b26dfd97">
              Herr talman! Helena Hillar Rosenqvist sade att det är viktigt
              att man gör någonting, och det tycker jag också. Men att göra
              någonting kan ju inte bara innebära att man tar ställning till
              bostadsförsörjningsprogram i kommunerna.
            </seg>
            <seg n="c6d0876e">
              Jag tycker också att det är viktigt att man i kommunerna debatterar,
              diskuterar och lägger fast hur man vill ha det i sin egen kommun,
              eftersom det ser så väldigt olika ut.
            </seg>
            <seg n="abe649fe">
              Jag har själv varit kommunpolitiker under många år i olika kommuner,
              så jag vet att det inte går att göra exakt samma sak i Uppsala
              som i en liten kommun som Tierp eller Enköping. Det ser så väldigt
              olika ut.
            </seg>
            <seg n="5423f7d1">
              Jag tycker att det är viktigt med översiktsplanering, och där
              vill jag fråga Helena Hillar Rosenqvist: Räcker det inte med att
              kommunen har en översiktsplanering som man tar fasta på en gång
              per mandatperiod och diskuterar utifrån den enskilda kommunens
              förutsättningar?
            </seg>
          </u>
          <note type="speaker" n="cabbb1d9">
            Anf. 142 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-609ead4f4c40d980-1" n="87c3ae9f">
            <seg n="3e373edd">
              Herr talman! Nej, jag tycker egentligen inte det. Det är fråga
              om lite olika saker. Det handlar mycket om den fysiska planeringen,
              och i och för sig har man möjlighet att anvisa olika områden.
              Vi kommer väl in på det när vi diskuterar PBL-frågorna.
            </seg>
            <seg n="20756b9b">
              Det här handlar mera om ett socialt ansvar. När det gäller bostadsförsörjningsansvaret
              skulle kommunerna ensamma eller tillsammans kunna ordna till exempel
              en bostadsförmedling. Det ligger på ett lite annat plan än PBL-frågorna.
              Det är mitt svar på den frågan. Detta behövs också faktiskt.
            </seg>
            <seg n="3e3fdda6">
              Jag beklagar att samhällsbyggnadsministern inte deltar i våra
              debatter. Jag vet att hon deltar livligt i interpellationsdebatter,
              men när vi allihop har en debatt är hon inte här, och det är lite
              synd.
            </seg>
          </u>
          <note type="speaker" n="7c96c195">
            Anf. 143 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-4" n="bb93bc3d">
            <seg n="783ad153">
              Herr talman! Vi har en socialtjänstlag som jag antar att också
              Miljöpartiet mycket väl känner till. I den står det att kommunen
              har ansvar för varje människa som finns inom kommunens gränser.
              Det finns alltså instrument i dag om man vill använda sig av dem.
            </seg>
          </u>
          <note type="speaker" n="17682d68">
            Anf. 144 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-609ead4f4c40d980-2" n="87c3ae9f">
            <seg n="1e6b0d14">
              Herr talman! Det var ju ingen direkt fråga utan mera ett påstående.
              Jag vet ju vilka lagar som gäller eftersom jag så att säga har
              jobbat i branschen.
            </seg>
            <seg n="c4f3d834">
              Att man gör så här stärker bostadssituationen i kommunen, och
              det är många människor som har en väldigt eftersatt bostadssituation.
              Det är väsentligt att man har möjlighet att veta vad det finns
              för bostäder och vilka chanser man har på bostadsmarknaden.
            </seg>
            <seg n="123559ae">
              Jag vet ju att lagen om kommunalt bostadsförsörjningsansvar ger
              en möjlighet att ålägga de kommuner som inte har en så bra situation
              som man har här i huvudstaden att ta sitt ansvar.
            </seg>
          </u>
          <note type="speaker" n="7b343c56">
            Anf. 145 ANDERS YGEMAN (s):
          </note>
          <u who="anders_ygeman_1be3f6" xml:id="i-0a2d013ea4f2d4f6-0" n="ff50df26">
            <seg n="3bfaac2f">
              Herr talman! Utanför skiner solen, som Rigmor Stenmark så riktigt
              påpekade, men i kammaren förefaller det att råda borgerlig solförmörkelse.
              Ingenting gott har hänt i detta rike sedan Socialdemokraterna
              tog över. Allt är dåligt, negativt och hemskt. Skulle vi bara
              få en borgerlig regering skulle allting bli roligare, bättre och
              trevligare.
            </seg>
            <seg n="4f162a5a">
              Men, herr talman, kanske borde man lätta lite på den borgerliga
              solförmörkelsen, skygglapparna, kepsarna och allt vad de kan ha
              för att få det så där mörkt inför den verklighet som finns utanför
              kammaren.
            </seg>
            <seg n="c30d9821">
              Bostadsbyggandet i Sverige slår rekord. Det har ökat i åtta år
              i rad. Vi har det högsta bostadsbyggandet på över ett decennium.
              Bostadsbyggandet ökar dessutom mest där det behövs som bäst, i
              våra storstäder, tillväxtområden och högskoleorter.
            </seg>
            <seg n="5ba36522">
              Den socialdemokratiska partikongressen satte upp målet om att
              bygga 25 000 bostäder om året. Rekordbyggandet gör att det målet
              har överstigits med råge.
            </seg>
            <seg n="1406e8e3">
              I vårt valmanifest lade vi ribban ännu högre. Vi sade: Vi ska
              bygga 30 000 bostäder om året. Många sade att det var orealistiskt.
              Några sade att det var omöjligt. Borgerligheten i kammaren kände
              ingen större optimism inför det målet.
            </seg>
            <seg n="8718a2f3">
              Men när vi nu samlas här i kammaren kan vi konstatera att även
              detta mål har överträffats. Förra året startades byggandet av
              32 000 nya bostäder. På bara ett år byggs bostäder som skulle
              kunna rymma hela Skellefteås befolkning.
            </seg>
            <seg n="e5d1aaa6">
              Om bostadsbyggandet under mandatperioden skulle ha skett på ett
              och samma ställe skulle det vara Sveriges tredje största stad.
              Den skulle vara större än Uppsala och Linköping, ja, till och
              med större än Malmö.
            </seg>
            <seg n="0cf00df6">
              Men vi bygger inte bara mycket, vi bygger också billigt. På över
              30 platser runtom i landet har de byggkostnadsforum som vi startade
              visat att det går att bygga bra bostäder till låga kostnader.
              Man bygger bostäder med parkett i vardagsrummen, med helkaklade
              badrum, med fönster vid diskbänken och man bygger tvårumslägenheter
              med en hyra som ligger under 4 000 kr i månaden.
            </seg>
            <seg n="aa8f1003">
              Bostadsbyggandet har ökat åtta år i rad, men rekordbyggandet
              har inte tillkommit av en slump. Rekordbyggandet är effekten av
              en aktiv socialdemokratisk bostadspolitik.
            </seg>
            <seg n="27854908">
              När de fyra borgerliga partierna styrde Sverige störtdök bostadsbyggandet.
              Byggandet av hyreslägenheter kollapsade, räntan sköt i höjden
              och många bostadsrätts- och villaägare tvingades gå från hus och
              hem med skulderna som det enda minnet av det egna hemmet. Följden
              av det borgerliga motståndet mot varje form av bostadspolitik
              blev katastrofal. Bostadsbyggandet blev det lägsta i svensk modern
              historia.
            </seg>
            <seg n="03d934c3">
              Nu står samma partier här igen. De ordinerar samma medicin med
              samma ofelbara självsäkerhet. Jag är rädd för att det kommer att
              ge exakt samma resultat. De borgerliga partierna vill riva upp
              de åtgärder som lett till det rekordhöga bostadsbyggandet. Trots
              att Boverket, den statliga myndigheten, slagit fast att så mycket
              som 70 % av det som byggts inte hade kommit till stånd om det
              inte hade varit för den aktiva bostadspolitiken med stöden, vill
              borgarna riva upp och rasera.
            </seg>
            <seg n="e03575a1">
              Ni misslyckades, vi har lyckats. Varför skulle väljarna vilja
              byta framgång mot det borgerliga fiaskot?
            </seg>
            <seg n="b6bb038a">
              Herr talman! Det är dags att här i kammaren reda ut den borgerliga
              hyrespolitiken. Tidigare stod alla partier utom Moderaterna bakom
              bruksvärdessystemet, den svenska modellen för hyressättning. Det
              är en framgångsrik modell som gett lägre hyror i Sverige än i
              de flesta andra länder. Det är en modell som bygger på några grundbultar:
            </seg>
            <seg n="d7e98d33">
              I det betänkande som i dag ligger på riksdagens bord vill nu
              alla borgerliga partier riva upp den svenska modellen. Bruksvärdet
              ska ut, marknadshyror ska in. Hyrorna kan komma att dubblas eller
              rentav tredubblas hyreshöjningar som innebär att miljarder, alltså
              tusentals miljoner kronor, förs över från Sveriges hyresgäster
              till redan rika fastighetsägare.
            </seg>
            <seg n="97ed6e73">
              Vi har i dag marknadshyror för lokaler. Lokalhyresmarknaden har
              exakt samma skyddsmekanismer som de borgerliga partierna vill
              ha för hyresgäster, exakt samma skyddsmekanismer som borgerligheten
              beskriver i sin reservation. Den typen av marknadshyror som borgerligheten
              förespråkar kan vi alltså se resultatet av och utvärdera i verkligheten.
            </seg>
            <seg n="d3905029">
              Marknadshyrorna för lokaler har lett till att de attraktivaste
              lägena har tömts på småföretag. Centrumen i våra större städer
              domineras helt av de stora jättarna Mc Donalds, H &amp; M, Stadium
              samma affärer överallt. De mindre tvingas ut till mindre attraktiva
              lägen.
            </seg>
            <seg n="d60f5183">
              Man kan naturligtvis tycka vad man vill om denna enkelriktning,
              men det vore katastrofalt om samma sak skedde med vanliga människors
              boende. Hyrorna skulle dubblas, ja kanske rentav tre- eller fyrdubblas
              i de attraktivaste lägena. Den som inte klarar att hyran höjs
              från 6 000 kr till 12 000 kr eller 18 000 kr i månaden tvingas
              att flytta. När stadskärnorna töms på löntagare, pensionärer och
              barnfamiljer accelererar segregationen. Innerstaden blir ett reservat
              för de redan rikaste. Medel- och låginkomsttagare tvingas mot
              sin vilja ut till förorter och kranskommuner.
            </seg>
            <seg n="a902778a">
              Centerpartiet påstår sig vilja värna om den lilla människan.
              Nu har ni svängt och vill i stället gynna stora fastighetsbolag.
              Vad tycker Rigmor Stenmark att den som får sin hyra tredubblad
              som en direkt följd av Centerns marknadshyror ska göra?
            </seg>
            <seg n="c4ae6573">
              Kristdemokraterna påstår sig värna familjen och pratar om närvärme
              i stället för fjärrvärme. Nu har ni svängt. Hur ska en barnfamilj
              klara mat och blöjor om den tvingas betala 18 000 kr i månaden
              i hyra? Vad blir Dan Kihlströms svar till de barnfamiljer som
              Kristdemokraterna vill tvinga från hus och hem?
            </seg>
            <seg n="ace5c369">
              Det står nu tydligare än någonsin klart att det enda som den
              så kallade alliansen är överens om är att den vill stoppa det
              rekordstora bostadsbyggandet och höja hyrorna för vanligt folk.
            </seg>
            <seg n="e180046a">
              Herr talman! Valet närmar sig och alternativen blir tydligare:
            </seg>
            <seg n="2a635370">
              Fortsatt rekordbyggande med Socialdemokraterna eller uppriven
              bostadspolitik med byggstoppsalliansen.
            </seg>
            <seg n="0d562d1c">
              Låga räntor och ansvarsfull ekonomisk politik med Socialdemokraterna
              eller överbudspolitik och skyhöga räntor med räntehöjaralliansen.
            </seg>
            <seg n="76cc7d45">
              Ett utvecklat modernt bruksvärdessystem med Socialdemokraterna
              eller marknadshyror som tvingar folk från hus och hem med hyreshöjaralliansen.
            </seg>
            <seg n="2b027621">
              Jag tror att väljarna kommer att rösta för att bibehålla den
              svenska alliansfriheten.
            </seg>
          </u>
          <note n="84bc23e2">
            Jag yrkar bifall till förslaget till beslut i betänkandet och
            avslag på samtliga reservationer.
          </note>
          <note type="speaker" n="25bcab5f">
            Anf. 146 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-f7f60932bba01e19-1" n="c78e28c1">
            <seg n="575445a9">
              Herr talman! Det var ett verkligt självberömmelsetal som Anders
              Ygeman har lyckats åstadkomma här. Jag lyssnade för 20 minuter
              sedan när Vänsterpartiet var uppe och pratade, och jag tycker
              inte att det fanns så mycket som de höll med om när det gäller
              det här. De har fem reservationer i betänkandet, så de står inte
              alls på din sida i den här självberömmelsen.
            </seg>
            <seg n="3ff9cfa5">
              Sedan försöker Anders Ygeman, som han har gjort sedan jag kom
              in i bostadsutskottet, hota med vad som kommer att hända om den
              borgerliga alliansen får makten. Han hotar med marknadshyrorna.
              Det är Anders Ygemans paradnummer.
            </seg>
            <seg n="d671f24d">
              Men jag kan tala om för Anders Ygeman han bor ju här i Helsingfors
              att marknadshyror redan finns i Helsingfors, fast då är det svarta
              pengar som gäller. Det gäller att ha kontakter eller kontanter
              för att få en hyresrätt inne i Helsingfors, så det finns faktiskt
              marknadshyror redan. Men det kanske Anders Ygeman inte har märkt,
              trots alla lägenhetsskandaler.
            </seg>
            <seg n="5c545e08">
              Jag har en fråga till Anders Ygeman. Den gäller att ni är inne
              och försöker styra kommunerna ganska mycket i betänkandet. Jag
              citerar ur bostadsutskottets betänkande: Bostadsutskottet ser
              positivt på de initiativ som regeringen nu tar i frågor om hur
              bostadsförsörjningen skall effektiviseras genom bostadsförmedling
              och andra åtgärder. Min fråga är: Hur effektiviseras bostadsförsörjningen
              genom en bostadsförmedling? Står Anders Ygeman bakom det här med
              obligatorisk offentlig bostadsförmedling, eller är det här bara
              en eftergift som ni har tvingats göra till Vänsterpartiet när
              ni har förhandlat i någon annan fråga? Anders Ygeman bor ju faktiskt
              i Helsingfors, och det är 100 000 som står i bostadskön i Helsingfors,
              trots Anders Ygemans självberömmelse av allt vad ni har åstadkommit.
              Ni har ju makten i Helsingfors också. Står Anders Ygeman bakom
              en offentlig obligatorisk bostadsförmedling? Anders Ygemans partikamrater
              i Helsingfors säger ju nej. De vill inte ha det här.
            </seg>
          </u>
          <note type="speaker" n="6182db9a">
            Anf. 147 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-0a2d013ea4f2d4f6-1" n="ff50df26">
            <seg n="d72fdf6d">
              Herr talman! Marietta de Pourbaix-Lundins tystnad om det rekordstora
              bostadsbyggandet är talande.
            </seg>
            <seg n="546f2716">
              Marietta de Pourbaix-Lundin kommer ju från Haninge, strax söder
              om Helsingfors. Under den här mandatperioden kommer vi att kunna
              bygga bostäder och täcka bostadsbehovet för fyra gånger så många
              som bor i hela Haninge kommun. Är inte det en källa till viss
              glädje för Marietta de Pourbaix-Lundin?
            </seg>
            <seg n="057f6677">
              Jag är stolt över bostadsförmedlingen i Helsingfors. Det antar
              jag att Marietta också är. Det är en gemensam politik från Socialdemokraterna
              och Moderaterna i Helsingforss kommun. Varför skulle jag inte
              vara stolt över den? Dessutom är jag stolt över att kötiden drastiskt
              minskar i bostadsförmedlingen i Helsingfors. I Marietta de Pourbaix-Lundins
              hemkommun Haninge kan man nu få en bostad efter bara två års kötid.
              Det är fortfarande för mycket, självklart. Men med det rekordstora
              bostadsbyggandet ska fler bostäder komma och kötiden minska.
            </seg>
            <seg n="b31d6a4f">
              Visst, jag tycker att det är självklart att alla kommuner som
              har bostadsbrist och problem på bostadsmarknaden ska ha en bostadsförmedling
              med en rak och enkel kö för att minimera den tid som lägenheterna
              står tomma, för att hjälpa till att matcha bostadssökandes och
              fastighetsägares behov. Det är just det som man lyckas med i Helsingfors
              och som gör att fler och fler privata fastighetsägare väljer att
              lägga ned sin egen bostadsförmedling och går över till den kommunala
              bostadsförmedling som ditt parti och mitt parti har varit överens
              om i Helsingfors.
            </seg>
            <seg n="d7413100">
              Kan du inte vara lite stolt över att det byggs bostäder, att
              det förmedlas bostäder, att det går bra för Sverige?
            </seg>
          </u>
          <note type="speaker" n="feb8d2d3">
            Anf. 148 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-f7f60932bba01e19-2" n="c78e28c1">
            <seg n="4d3d4322">
              Herr talman! Jag älskar Sverige och är jätteglad när det går
              bra för Sverige. Men när vi pratar om hur det byggs i Sverige
              ska vi komma ihåg att det är från en historiskt väldigt låg nivå
              som bostadsbyggandet ökar just nu. Och det är inte tack vare utan
              trots regeringen som det byggs, för det finns massor av hinder
              för bostadsbyggandet.
            </seg>
            <seg n="7cf8945f">
              Jag kan konstatera att Anders Ygeman inte svarar på min fråga
              om vi måste ha en lag som tvingar alla kommuner att inrätta en
              obligatorisk offentlig bostadsförmedling. Det är riktigt att det
              finns en bostadsförmedling jag tog själv upp frågan i Helsingfors
              som fungerar trots att det inte finns en lag. Den finns ändå.
              Varför ska det finnas en lag som tvingar varenda kommun att inrätta
              denna obligatoriska offentliga bostadsförmedling? Det var det
              jag undrade.
            </seg>
            <seg n="9988f3e4">
              Anders Ygeman säger att man behöver stå i kö i bara två år. Ja,
              Socialdemokraterna har styrt Sverige i 64 av 73 år. Ni har haft
              makten de senaste elva åren. Det är Socialdemokraternas Sverige:
              Man behöver stå i kö i bara två år. Det är ganska länge för en
              människa som inte har en bostad.
            </seg>
            <seg n="a634089f">
              Jag går tillbaka till Anders Ygeman och frågan om en friare hyressättning.
              När kommer propositionen? Jag trodde, precis som ni skriver i
              betänkandet, att mycket kommer att bli tillgodosett när propositionen
              kommer. Det betyder att vi inte står så där jättelångt från varandra.
              Annars skulle ni inte våga er på denna skrivning i betänkandet.
              Jag ska visa dig efteråt, Anders Ygeman, var det står att ni tror
              att vi kommer att bli nöjda när det gäller den nya hyressättningspropositionen
              eftersom vi kommer att få det vi vill tillgodosett. Det betyder
              att ni också faktiskt har insett att man inte kan fortsätta att
              ha det så när bruksvärdessystemet styr och en massa svarta pengar
              används när hyresrätter ska förmedlas, speciellt där det är bostadsbrist.
            </seg>
          </u>
          <note type="speaker" n="c6af7f32">
            Anf. 149 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-0a2d013ea4f2d4f6-2" n="ff50df26">
            <seg n="e8ad4744">
              Herr talman! Jag ska börja med att ge Marietta rätt. Det är helt
              riktigt att det faktum att bostadsbyggandet har ökat så kraftigt
              under så lång tid beror på att vi började från en historiskt sett
              låg nivå. Den tiden är lätt att peka på när Sverige styrdes av
              en borgerlig regering. Sedan dess har vi lyckats vrida kursen,
              och bostadsbyggandet har ökat. Det tog något år i början. Misslyckandet
              var så fatalt och kollapsen i bostadsbyggandet så total. Men nu
              ökar det igen. Bostadsbyggandet i Sverige har inte varit så här
              högt sedan 1992 sista eftersläpningen efter den socialdemokratiska
              regeringen.
            </seg>
            <seg n="9d761a1e">
              Ska man kunna tvinga en kommun som har bostadsbrist att införa
              bostadsförmedling? frågade Marietta de Pourbaix-Lundin. Ja, självklart.
              Den lagstiftningen har vi i dag. Skälet till det kan vi också
              hämta i Helsingforssregionen, när vi hade några kommuner som drog
              sig undan sitt regionala ansvar, som litade på att kommunen bredvid
              skulle lösa bostadsförsörjningen och bostadsproblemen. Vi hade
              några främst borgerliga kommuner som inte tog ansvar för sin egen
              befolkning, som inte byggde bostäder till sina egna ungdomar.
              Då är det självklart att vi ska ålägga dem samma krav som vi lägger
              på alla andra kommuner. Den lagen finns. Regeringen kan i dag
              besluta att en kommun ska inrätta en bostadsförmedling. Vi har
              redan fattat det beslutet i kammaren, och jag står självklart
              bakom det.
            </seg>
          </u>
          <note type="speaker" n="98965660">
            Anf. 150 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-5" n="bb93bc3d">
            <seg n="2a06d3ee">
              Herr talman! Vi har inte sagt att allt är mörkt med Socialdemokraterna,
              Anders Ygeman. Det är Anders Ygemans egen tolkning, och han vet
              naturligtvis bäst vad gäller hans egen politik. Jag beklagar om
              det känns så mörkt.
            </seg>
            <seg n="588b9de5">
              Sammanställningen av bostadsmarknadsenkäten för Helsingforss
              län är färsk. Den är undertecknad: Helsingfors i april 2005. Den
              visar att det inte är så bra som Anders Ygeman vill göra gällande.
              Jag ska inte upprepa allt vad jag sade i talarstolen. Det finns
              att läsa i protokollet. Men jag skulle vilja råda Anders Ygeman
              att öppna ögonen och lyssna lite grann på vad som sägs från talarstolen.
              Då behöver det inte bli så deppigt att man behöver dimpa ned i
              stolen och se bedrövlig ut.
            </seg>
            <seg n="43784c46">
              Man kan ändå tycka att man skulle kunna ta till sig sakligt gjorda
              enkäter som kommuner har besvarat. Där framgår att Helsingforss
              kommun inte har besvarat frågan om huvudsakliga hinder för bostadsbyggandet
              antingen med ja eller nej. Men kommunen anger att behovet av och
              efterfrågan på bostäder till rimliga kostnader är stort. Efterfrågan
              på nyproduktion avgörs av pris och ekonomisk utveckling. Kommunen
              pekar på ej infriad infrastruktursatsning, för tillfället svag
              arbetsmarknad i regionen, ansträngd kommunal ekonomi, att incitament
              att växa mer saknas, kostnader för investeringar i skola, kostnader
              för segregation, länsstyrelsens rigida hållning beträffande strandskydd
              kontra stadens utveckling, brist på tomter för ägarbyggda småhus
              och att kommunens infrastruktur inte håller för en kraftigare
              utbyggnad. Det finns växtvärk i Helsingfors.
            </seg>
            <seg n="d68eb871">
              Det är på något sätt bra att det blir svart på vitt. Då är inte
              allt alldeles hopplöst, Anders Ygeman. Vet man om problemen, kan
              man också göra något åt dem.
            </seg>
          </u>
          <note type="speaker" n="c09c55bc">
            Anf. 151 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-0a2d013ea4f2d4f6-3" n="ff50df26">
            <seg n="297aaa3f">
              Herr talman! Jag uppfattade inte riktigt Rigmor Stenmarks fråga.
              Men Rigmor Stenmark ägnade ändå åtta minuter av sin tid i talarstolen
              åt att inte med en enda stavelse nämna att vi i dag har det högsta
              bostadsbyggandet på 13 år i Sverige. Det var problem och klagomål,
              precis som hos de andra borgerliga partierna.
            </seg>
            <seg n="277dbe3e">
              Varför kan ni inte glädjas över att det går bra? Vi har ökat
              och ökat. Det finns självklart bostadsbrist kvar. Det finns bostadsbrist
              i Helsingfors. Det finns bostadsbrist i Haninge. Det finns bostadsbrist
              till och med i Malmö. Men det glädjande är att vi gör något åt
              det. Vi har ett recept som fungerar, en medicin som ger resultat.
              Vi bygger bostäder som aldrig förr. På ett helt decennium har
              det inte byggts så mycket bostäder.
            </seg>
            <seg n="0cb46a4f">
              Varför kan inte borgerligheten glädjas över det rekordstora bostadsbyggandet?
              Varför tror ni att den medicin som gjorde att bostadsbyggandet
              i Sverige kollapsade skulle leda till en bättre situation nu?
            </seg>
          </u>
          <note type="speaker" n="bcfa05b1">
            Anf. 152 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-6" n="bb93bc3d">
            <seg n="ab9ae2fb">
              Herr talman! Jag hör till dem som tycker att det inte är så absolut
              självklart att ta mediciner i efterhand. Det är bättre med förebyggande
              åtgärder, till exempel att staten har en sund och säker ekonomi
              och att det görs infrastruktursatsningar så att det går att bo
              på andra håll än i Helsingfors. Då behöver vi inte uppleva denna
              växtvärk, som är resultatet av Socialdemokraterna. Det är faktiskt
              så. Man vill inte se att hela landet är en möjlighet.
            </seg>
            <seg n="1b059663">
              Det var oerhört beklämmande när människor skulle tvångsflyttas
              när växtvärken blev för stor, till exempel till Karlstad. Då sade
              människor, till och med i tv, att dit kunde de absolut inte flytta.
              Där skulle det vara nattsvart. Där fanns ingenting. Jag flyttade
              senare själv dit, och jag upptäckte att det är helt fantastiskt.
            </seg>
            <seg n="f82761ae">
              Människor säger att de naturligtvis inte kan bo på Gotland. Men
              när man följer med Lilian Virgin och besöker Gotland upptäcker
              man att där är helt fantastiskt.
            </seg>
            <seg n="e6581ee2">
              Egentligen skulle vi ha sammanställningar av bostadsmarknadsenkäter
              för hela landet, så att vi kunde se att hela regionen ska tas
              till vara och inte i efterhand behöva ge medicin åt en dålig socialdemokratisk
              politik.
            </seg>
          </u>
          <note type="speaker" n="5ed2621f">
            Anf. 153 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-0a2d013ea4f2d4f6-4" n="ff50df26">
            <seg n="3f5d3ed1">
              Herr talman! Jag har tre korta konstateranden.
            </seg>
            <seg n="7ac66b42">
              1. Rigmor Stenmark efterlyser statistik och beskrivningar av
              bostadssituationen i alla Sveriges kommuner. Man skulle kunna
              få det om det fanns obligatoriska bostadsförsörjningsprogram som
              till exempel Boverket skulle kunna sammanställa. Men du har ägnat
              halva din talartid till att säga att vi inte ska ha det.
            </seg>
            <seg n="f89ea9c5">
              2. Jag frågade Rigmor Stenmark i mitt anförande varför Centern
              har svängt och vill införa marknadshyror, vill höja hyrorna kraftigt
              och driva människor från hus och hem. Rigmor Stenmark har haft
              sin talartid och sin repliktid, och hon har vägrat att svara på
              de frågorna.
            </seg>
            <seg n="6971c6c0">
              3. Jag blir också imponerad när jag åker till Gotland och hör
              den socialdemokratiska ordföranden för byggnadsnämnden beskriva
              hur socialdemokratin aktivt bedriver bostadspolitik. Vi kanske
              skulle åka till fler kommuner med framstående socialdemokratiska
              politiker.
            </seg>
          </u>
          <note type="speaker" n="935a5857">
            Anf. 154 NINA LUNDSTRÖM (fp) replik:
          </note>
          <u who="nina_lundstrom_103ab9" xml:id="i-651fd454f4de4858-2" n="1e8528a6">
            <seg n="f92a0dcd">
              Herr talman! Nu vill jag ha högläsning ur betänkandet med anledning
              av hyressättningssystemet. Så här står det i majoritetstexten,
              som Anders Ygeman står bakom:
            </seg>
            <seg n="052ee936">
              Enligt bostadsutskottets uppfattning bör riksdagen inte nu i
              sak ta ställning till de framlagda motionsförslagen om förändringar
              i hyressättningssystemet. Utskottets ställningstagande sker mot
              bakgrund av den överenskommelse som träffats mellan hyresmarknadens
              parter, Hyressättningsutredningens förslag samt att regeringen
              inom en snar framtid kan förväntas förelägga riksdagen ett förslag
              i frågan.
            </seg>
            <seg n="2ae34eeb">
              Fortsättningsvis: Det kan inte heller uteslutas att motionärerna
              bedömer att vissa synpunkter blir tillgodosedda genom regeringens
              förslag.
            </seg>
            <seg n="abd22326">
              Då har jag en fråga till Anders Ygeman, som sitter på makten
              i utskottet och som har möjlighet att dansa pardans med regeringen:
              Anser Anders Ygeman att Hyressättningsutredningen är för att införa
              marknadshyror i Sverige rakt av? Kommer Anders Ygeman redan i
              dag att avslå alla Hyressättningsutredningens förslag? Så har
              jag uppfattat det.
            </seg>
          </u>
          <note type="speaker" n="71665932">
            Anf. 155 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-0a2d013ea4f2d4f6-5" n="ff50df26">
            <seg n="cd93cb58">
              Herr talman! Svaret på båda de två frågorna är nej, självklart
              inte. Men det är inte det ni beskriver i er reservation. Däremot
              finns det saker som vi och ni är överens om. En sådan sak är inflyttningshyrorna,
              att det måste finnas en trygghet i att den hyra man förhandlar
              fram också blir den hyra som gäller längre än sex månader. Det
              har vi till och med partikongressbeslut på. Jag hoppas att vi
              kan få enighet om den frågan här i riksdagens kammare. Jag hoppas
              att vi ska kunna sätta oss ned med Miljöpartiet och diskutera
              vad vi ska kunna få fram för trygghet i den frågan.
            </seg>
            <seg n="4d97afa3">
              Men det är inte det som ni skriver om i er gemensamma reservation.
              Det är ju marknadshyror. Ni beskriver exakt det system som finns
              på lokalhyresmarknaden, där hyrorna är tre, fyra, fem gånger så
              höga och där man har drivit ut småföretagare, egenföretagare och
              antikvariat från städernas innerkärnor ut i förorter eller kranskommuner.
              Precis på samma sätt kommer ni med er politik att driva ut barnfamiljer,
              pensionärer, låginkomsttagare och medelinkomsttagare från städernas
              innerkärnor till förorterna och kranskommunerna, när de inte har
              råd att betala den hyran.
            </seg>
            <seg n="2950436a">
              Vi har kämpat en hel mandatperiod för att pressa ned inflyttningshyrorna,
              öka konkurrensen i Byggkostnadsforum, visa att det går att bygga
              billigt. Varje gång vi har diskuterat ett betänkande här i kammaren
              har borgerligheten brytt sig om det motsatta, nämligen att försöka
              hitta system för att höja hyrorna. Vi tycker att hyrorna är för
              höga. Vi vill pressa ned dem så att fler människor ska kunna ha
              råd att bo. Ni vill motsatsen.
            </seg>
          </u>
          <note type="speaker" n="433648dd">
            Anf. 156 NINA LUNDSTRÖM (fp) replik:
          </note>
          <u who="nina_lundstrom_103ab9" xml:id="i-651fd454f4de4858-3" n="1e8528a6">
            <seg n="28e544c0">
              Herr talman! Det är väldigt allvarliga beskrivningar och anklagelser
              som Anders Ygeman far fram med. Då vill jag till protokollet påtala
              att på s. 45 i detta betänkande, reservation nr 17 under punkt
              10, står exakt de förslag som vi har framlagt i våra motioner
              och som vi har framlagt i denna kammare i andra avseenden vad
              gäller hyressättningssystemet.
            </seg>
            <seg n="9bdd8019">
              Jag menar att det Anders Ygeman i dag gör med den här typen av
              retorik är att slå undan fötterna för precis den hyressättningsutredning
              som är lagd och som jag hoppas att vi får en proposition på. Den
              hyressättningsutredningen har ju tillkommit på grundval av att
              tre stora aktörer, Sabo, Hyresgästernas riksförbund och Fastighetsägarna
              Sverige, har påtalat vikten av en reformering.
            </seg>
            <seg n="3ac72b49">
              I detta betänkande står det mycket tydligt om behovet av en reformering
              av hyressättningssystemet. Folkpartiet har valt att redan i dag
              säga att det som anger nyproduktionen i Hyressättningsutredningen
              tycker vi är mycket bra. Vi anser också att 1968 års beslut kring
              införandet av bruksvärdessystemet, där också läget hade en stor
              betydelse för hur man skulle sätta hyrorna, är en väldigt viktig
              återgång till att upprätta de grundprinciper som har funnits.
            </seg>
            <seg n="1d87b158">
              Jag menar att det är väldigt allvarligt att från talarstolen
              påstå något som inte finns och inte har kommit till uttryck i
              ett annat partis motioner.
            </seg>
            <seg n="22ad48c5">
              Jag har uppfattat att Anders Ygeman är både stolt och nöjd, att
              det är frid och fröjd. De 6 000 demonstranterna på Mynttorget
              bemödade sig inte Socialdemokraterna om att träffa. Jag utgår
              då från att dessa personer inte heller i dag får ett svar från
              Anders Ygeman på frågan hur de ska lösa sin bostadssituation,
              annat än att det är helt okej att stå i bostadskö i Haninge i
              två år.
            </seg>
          </u>
          <note type="speaker" n="7cacff21">
            Anf. 157 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-0a2d013ea4f2d4f6-6" n="ff50df26">
            <seg n="58f76e6c">
              Herr talman! Moderaterna och Centerpartiet står öppet för att
              de vill införa marknadshyror. Nu har Folkpartiet och Kristdemokraterna
              skrivit sig samman med de här två partierna. Jag utgår från att
              det inte är så att Moderaterna och Centerpartiet har lagt sig
              platta för Folkpartiet och Kristdemokraterna.
            </seg>
            <seg n="87057126">
              När man läser den gemensamma reservationen framgår det tydligt
              att det system ni vill ha inte är trepartsöverenskommelsen. Ni
              vill ha samma system som finns på lokalhyresmarknaden, alltså
              där man inte har någon allmännytta som det går att bruksvärdespröva
              mot, där man har ett urholkat besittningsskydd mot dagens system
              och där man har en urholkad skälighetsbedömning gentemot dagens
              system.
            </seg>
            <seg n="acd5d0cc">
              Helt enkelt: Ni vill införa marknadshyror. Ni vill höja hyrorna
              för vanligt folk. Ni måste ju ta ansvar för er egen reservation.
            </seg>
            <seg n="f6240324">
              Jag står i allt väsentligt bakom trepartsöverenskommelsen. Möjligen
              kan jag tycka att en del teknik som de har fört fram är krånglig
              och kan bli svår att föra in i svensk lagstiftning, men annars
              står vi i allt väsentligt bakom den. Det är ett sätt att modernisera
              det svenska bruksvärdessystemet, inte att avskaffa det, som förefaller
              vara de fyra borgerliga parternas förslag.
            </seg>
          </u>
          <note type="speaker" n="3cb0047d">
            Anf. 158 OWE HELLBERG (v):
          </note>
          <u who="owe_hellberg_0f771b" xml:id="i-979bdb0d28a941bf-0" n="4280a22f">
            <seg n="ddeba559">
              Herr talman! Moderaterna ser Vänsterpartiet som det stora hotet
              i bostadspolitiken. Vi är tydligen ett större hot än vad regeringen
              är. Marietta de Pourbaix-Lundin tog fram några saker som hon förknippade
              med oss, och jag tänkte kommentera dem lite grann.
            </seg>
            <seg n="8855c20d">
              Men jag vill börja med Anders Ygeman, som pratade om rekord.
              Han får nog läsa på bättre i Guinness rekordbok eller någon annan
              tabell vad det står om bostadsbyggandet. År 1991 byggde vi 73
              000 bostäder. Det är dubbelt så mycket som dagens nivåer. Vi är
              på rätt väg, Anders Ygeman, men vi ska naturligtvis bygga fler
              bostäder. Även du vet att vi har ett stort eftersatt behov när
              det gäller nyproduktionen.
            </seg>
            <seg n="460a83f1">
              Det är många som har hyllat Norge. Jag var också med till Norge.
              Visst fanns det mycket som var bra i bostadspolitiken där, men
              det var mycket som jag absolut inte vill ha.
            </seg>
            <seg n="095fee5a">
              Liksom i Sverige bor de flesta i eget boende. Men det finns också
              hyresrätter. Mellan 15 och 20 % bor i hyresrätt i någon form av
              inneboende, i källaren eller på loftet, hos någon som har eget
              hem och tyvärr då med ganska otrygga hyresvillkor.
            </seg>
            <seg n="ab656197">
              Men så kom det beklämmande: 4 % av norrmännen bor i offentligt
              ägda hyresrätter, och de betraktas som vanskeligstillte . De är
              vanskeligstillte . De betraktas alltså som någon andra sortens
              medborgare.
            </seg>
            <seg n="fc039fe7">
              När vi tittade på hur norrmännen beskriver svensk bostadspolitik
              kunde vi läsa i tabellerna hör och häpna! att alla som bor i allmännyttan
              är vanskeligstillte . Jag påpekade det för departementsrådet,
              så jag hoppas att de ändrar sina tabeller och skriver ord som
              hör till verkligheten. Är det så att hyresgästerna på bomässeområdet
              i Malmö är vanskeligstillte ? Är de som bor på Östermalm eller
              i Potatisåkern i Malmö vanskeligstillte ? Nej, det är en bedrövlig
              beskrivning av verkligheten.
            </seg>
            <seg n="2b58a4c4">
              Marietta de Pourbaix-Lundin var oerhört rädd för obligatoriska
              bostadsförmedlingar det är det hemskaste som kan hända. Där får
              de stackars socialdemokraterna och vänsterpartisterna bara stå
              i kö. Jag kan säga att även moderater är välkomna att stå i den
              kön. Vi gör ingen skillnad där det ska vara rättvist.
            </seg>
            <seg n="79a74db4">
              Varför är det här viktigt? Ja, först och främst säger vi att
              de ska vara obligatoriska. Men man kan naturligtvis göra undantag,
              om man kan påvisa att man kan uppnå de mål som man har med bostadsförmedlingen.
              Det finns naturligtvis kommuner där man inte behöver det, men
              man måste påvisa att man inte behöver det.
            </seg>
            <seg n="4849ecb1">
              I en bostadsförmedling kan man lämna ut lägenheter efter ett
              kösystem. Man har möjlighet att också ha särskilda förtursköer.
              Man får kunskap om bostadsbehov, och behov och efterfrågan är
              två väldigt skilda saker.
            </seg>
            <seg n="ce511af2">
              Marietta de Pourbaix-Lundin var också väldigt bekymrad över den
              så kallade stopplagen. Stopplagen var egentligen något annat,
              men det kallades fortfarande det. Jag kan bara konstatera att
              90 % av alla prövningar när det gäller stopplagen har lett till
              försäljning av hyresrätter. Jag skulle vilja säga att den inte
              är särskilt verksam i det avseende som Marietta funderar över.
              Det borde vi naturligtvis göra någonting åt. Vi borde bland annat
              se till att vi har en förtursordning för hyresgäster så att man
              har rätt att vara hyresgäst om man vill. Man ska inte bara kunna
              bli såld hit eller dit eller råka ut för en omvandling på ett
              sätt som inte stämmer överens med de idéer och tankar som man
              har om att få vara hyresgäst.
            </seg>
          </u>
          <note type="speaker" n="b25380b9">
            Anf. 159 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-f7f60932bba01e19-3" n="c78e28c1">
            <seg n="19779d73">
              Herr talman! Det finns redan en lag som heter lagen om kommunernas
              bostadsförsörjningsansvar. Enligt den lagen kan regeringen, om
              den vill, peka med hela handen på en kommun och säga: Inrätta
              en bostadsförmedling!
            </seg>
            <seg n="94d57200">
              Detta har regeringen inte använt sig av en enda gång, såvida
              man inte har gjort det precis i dag, för det har jag inte kollat.
              Vänsterpartiet vill att vi ska stifta en ny lag där det blir obligatoriskt
              för varje kommun att ha en offentlig bostadsförmedling. Sedan
              säger Owe Hellberg att man kan göra vissa undantag. Det är det
              jag vänder mig mot. Jag vill i och för sig inte ha den första
              lagen heller, men ni vill göra det ännu mer tvingande för kommunerna
              än det är i dag, och det förstår jag inte.
            </seg>
            <seg n="6906747c">
              Jag tackar för att även andra än vänsterpartister och socialdemokrater
              får stå i denna kö. Men jag hoppas att det aldrig blir verklighet,
              så vi slipper de här obligatoriska offentliga bostadsförmedlingarna.
            </seg>
            <seg n="96be6dcb">
              Jag sade väldigt tydligt att den heter lagen om allmännyttiga
              bostadsföretag, men i folkmun kallades stopplagen eftersom den
              stoppar och krossar folks drömmar. Jag har statistik över när
              ärenden väl kommer till Boverket. Boverket har sagt ja till försäljning
              i 6 beslut som omfattade 841 lägenheter och nej till försäljning
              i 18 beslut som omfattade 2 358 lägenheter. Det är knappast så
              att man säger ja i så där jättemånga fall när det väl kommer till
              Boverket tvärtom.
            </seg>
          </u>
          <note type="speaker" n="8f759cc2">
            Anf. 160 OWE HELLBERG (v) replik:
          </note>
          <u who="owe_hellberg_0f771b" xml:id="i-979bdb0d28a941bf-1" n="4280a22f">
            <seg n="cec40f3b">
              Herr talman! När det gäller bostadsförmedlingen och ansvariga
              ministrars vilja att ingripa insåg vi redan när vi antog den lagstiftningen
              att de inte kommer att ingripa. Lars-Erik Lövdén sade mycket tydligt
              och klart: Jag kommer inte att ingripa.
            </seg>
            <seg n="ea272b8d">
              Det kommer inte Mona Sahlin heller att göra. Det är därför som
              hon har börjat fundera på en annan lösning.
            </seg>
            <seg n="b508beb1">
              När vi antog lagen hade vi ett helt annat lagförslag som faktiskt
              också Lagrådet tyckte var ett bättre och tydligare förslag än
              den lag som antogs. Men eftersom vi ville ha till den här lagen
              fick vi kompromissa. I lagen stod det väldigt tydligt att det
              skulle vara obligatoriskt, men det skulle finnas möjlighet till
              undantag om man kunde påvisa att man kan lösa detta på ett annat
              rimligt sätt. Det tror jag är möjligt i små kommuner där det inte
              finns någon större bostadskö eller kanske till och med finns tomma
              lägenheter, men det är inte säkert att det fungerar ändå i ett
              sådant läge.
            </seg>
            <seg n="454f1938">
              När det gäller stopplagen vill jag säga att visst har man sagt
              nej i vissa fall. I några av de fallen har det handlat om väldigt
              många lägenheter. Det jag pratade om var antalet ärenden som man
              har hanterat, och då stämmer statistiken väldigt bra.
            </seg>
            <seg n="adc21f1e">
              Anledningen till att man säger nej, bland annat vid ett tillfälle,
              är helt enkelt att om man skulle ha sagt ja fanns det inte en
              enda hyresrätt kvar i det området. De som vill vara hyresgäster
              skulle inte ha någon möjlighet att bo i det område som man kanske
              helst av allt vill bo i.
            </seg>
          </u>
          <note type="speaker" n="28cf2a24">
            Anf. 161 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-f7f60932bba01e19-4" n="c78e28c1">
            <seg n="a5d6beb3">
              Herr talman! Jag kan bara konstatera att Owe Hellberg inte tror
              att kommunalpolitikerna ute i de olika kommunerna har förmåga
              att se vad invånarna i respektive kommun behöver, men jag gör
              det. Jag tror faktiskt att kommunpolitikerna klarar det. Därför
              behöver vi inte ännu en lag som ska kunna tvinga kommunerna att
              införa obligatoriska offentliga bostadsförmedlingar. Det är kanske
              det som är skillnaden mellan mig som moderat och Owe Hellberg
              som vänsterpartist. Han vill ställa och styra och tror att han
              vet bäst.
            </seg>
            <seg n="a2c6379a">
              Det tycks fortfarande vara så, som jag tror att jag sade i mitt
              huvudanförande, att den högsta lyckan för en vänsterpartist är
              att stå i en kö, och nu ska det bli det även för oss andra. Vänsterpartiet
              gillar att förmedla och fördela saker i stället för att se till
              att det finns något att förmedla och fördela. Så är det i kommunistiska
              system. Jag vet att Owe Hellberg inte gillar när jag använder
              det ordet, men så är det. Vänsterpartiet är ett kommunistiskt
              parti med en ledare som är kommunist.
            </seg>
            <seg n="c383f7a0">
              Det var bra att Owe Hellberg erkände att jag har rätt när det
              gäller stopplagen och Boverket. Där ser man hur man kan ljuga
              med statistik. Man kan ljuga med statistik och få fram precis
              det man vill. Det jag sade handlade om de faktiska lägenheterna
              och de faktiska människorna av kött och blod vars livsdrömmar
              har krossats. Det var betydligt fler som har fått sina livsdrömmar
              krossade av denna stopplag som Vänsterpartiet vill skärpa till
              ytterligare, och man är tydligen ganska lycklig över att den finns.
              Jag tycker att den aldrig skulle ha införts, och jag ska göra
              allt för att den ska avskaffas.
            </seg>
          </u>
          <note type="speaker" n="424011db">
            Anf. 162 OWE HELLBERG (v) replik:
          </note>
          <u who="owe_hellberg_0f771b" xml:id="i-979bdb0d28a941bf-2" n="4280a22f">
            <seg n="66eaec65">
              Herr talman! I mitt partiprogram står det ingenting om kommunism,
              och det är det jag följer. Jag är alltså vänsterpartist.
            </seg>
            <seg n="0e7d7e4e">
              När det gäller bostadsförsörjningslagen och obligatorisk bostadsförmedling
              vill jag säga att jag inte vill ha en ny lag. Jag trodde att jag
              hade gjort klart för Marietta de Pourbaix-Lundin att det handlar
              om att skriva om lagstiftningen. I stället för att regeringen
              ska tvinga sig på en kommun vill vi göra detta generellt med en
              möjlighet till dispens och undantag. Man står inte bara i kö i
              en bostadsförmedling. Om jag är rätt informerad av Anders förmedlade
              till exempel Helsingforss stads bostadsförmedling mer än 6 000
              lägenheter förra året, och man räknar med inom kort vara uppe
              i 10 000 lägenheter. Man står inte bara i kö. Det kanske är bra
              för moderater som vill ha lägenheter att ställa sig i den kön
              också. De är välkomna. Jag lovar. Man ska få en lägenhet på ett
              rättvist sätt efter kötid.
            </seg>
            <seg n="4e171848">
              Det Marietta pratar om är att ordna bostad efter plånbokens tjocklek.
              Den som har tjockast plånbok går först. Den som har tjockast plånbok
              får bo bäst.
            </seg>
            <seg n="596c00b4">
              Jag vill nog säga att stopplagen fortfarande inte är tillräcklig.
              När vi diskuterade allmännyttighetslagstiftningen fanns det också
              en diskussion om hur en utförsäljning skulle gå till med turordningsregler.
              Vi har varit väldigt tydliga och sagt att ska man sälja allmännytta,
              ska man sälja den först till allmännytta som kan vara kooperativ
              hyresrätt till exempel, andra allmännyttiga bostadsbolag eller
              någon annan som vill leva efter det regelsystemet. I andra hand
              ska man fortfarande få vara hyresgäst, och då blir det väl ett
              privat företag som tar över. I tredje hand handlar det om en omvandling
              till bostadsrätt. Vi är så måna om att vi ska ha alla de boendeformer
              som vi har och tycker är viktiga.
            </seg>
            <seg n="07bed803">
              Vi har lite olika syn på detta, och om Marietta upplever det
              som ett hot vet jag inte om jag kan beklaga det. Jag tror att
              det kanske inte är så dumt ändå. Vi har ju så olika uppfattningar
              om bostadspolitiken.
            </seg>
          </u>
          <note type="speaker" n="30aa8031">
            Anf. 163 RIGMOR STENMARK (c):
          </note>
          <u who="rigmor_stenmark_bd34ff" xml:id="i-d0a500d4879ffc2b-7" n="bb93bc3d">
            <seg n="7079fac7">
              Herr talman! I den här kammaren är vi ganska öppna för hårda
              debatter. Men den hårda debatten måste ändå utgå från vad som
              är rätt. Jag tycker inte att Anders Ygeman har iklätt sig rollen
              att vara helt saklig, utan han har beskyllt oss för saker som
              vi inte står för.
            </seg>
            <seg n="d60dc799">
              Därför måste jag be att få rätta till detta och säga att för
              Centerpartiets räkning har vi sagt att det behövs en reformering
              av hyressättningen, främst för nyproduktionen. Om det trodde jag
              att vi var väldigt överens i den här kammaren. Det var ju därför
              man tillsatte en trepartsgrupp som bestod av Hyresgästföreningen,
              Fastighetsägarna Sverige man har ett annat namn nu, tror jag och
              Sabo. Utifrån en sådan trepartsöverenskommelse, som de skulle
              jobba fram för att det skulle bli ett så långvarigt och så säkert
              system att vi alla kunde ha ställt oss bakom det, kunde vi ha
              fått ett bra beslut här i riksdagen.
            </seg>
            <seg n="f3f1e49e">
              Nu undrar jag: Vad är det som gör att Socialdemokraterna inte
              lägger fram ett förslag? Mona Sahlin har lovat vid interpellationsdebatter
              att det skulle komma en proposition våren 2005. Den har inte kommit.
              Det skulle vara bra om vi fick reda på när den kommer! Vi från
              Centerpartiet vill att det ska vara en reformerad hyressättning.
              Den ska bygga på avtalsfrihet, som den alltid har gjort i Sverige
              av tradition, det ska vara ett starkt besittningsskydd och lägesfaktorn
              ska också vara att räkna med. Men framför allt behövs den för
              att nyproduktionen ska komma i gång kraftigt när det gäller hyresdelen.
            </seg>
          </u>
          <note type="speaker" n="3a8beefa">
            Anf. 164 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-35758a500c0b72c2-5" n="6da41dd7">
            <seg n="ad50138c">
              Herr talman! Jag blir lite oroad över att man skriver på reservationer
              när man uppenbarligen inte vet vad man skriver på. Man pratar
              gott om trepartsuppgörelsen. Jag kan konstatera att det står skrivet
              i reservationen: En central åtgärd i detta sammanhang är att avskaffa
              de kommunala bostadsföretagens hyresnormerande roll. Detta är
              något som samtliga tre parter i trepartsöverenskommelsen är överens
              om. Man skriver dessutom att lägesfaktorn den lyfts fram som speciell
              ska gälla framför allt. Det står ingenstans i överenskommelsen.
              Men det står att det är bruksvärdet och att man kanske ska titta
              mer på den enskilda värderingen i varje fastighet. Man säger dessutom
              i samma reservation att vi inte ska ha förförhandlade hyror i
              nyproduktion utan helt fri hyressättning. På tre punkter är detta
              alltså helt felaktigt i förhållande till trepartsöverenskommelsen,
              tre punkter som faktiskt inte kan tolkas på något annat sätt än
              att man pratar om marknadshyror.
            </seg>
            <seg n="7ad8fbd3">
              För säkerhets skull skriver man också in att vi ska ha ett starkt
              besittningsskydd. Det är inget starkt besittningsskydd i det här.
              Hyrorna kommer att sticka upp. Ska lägesfaktorn vara så allenarådande
              som föreslås här är det mycket märkligt.
            </seg>
            <seg n="87c076ee">
              Sedan vill jag bara säga till Rigmor Stenmark för säkerhets skull
              att det här ska förhandlas mellan våra tre partier, och vi vill
              nog se inte bara det här, utan vi vill också se hur man finansierar
              bostadsbyggandet framöver som en del i det här projektet. Vi är
              egentligen inte särskilt intresserade av speciella hyror för nyproduktion,
              utan vi vill snarare se förutsättningar för att det också går
              att bygga på ett sådant sätt att nyproduktionen per automatik
              kan föras in i bruksvärdet.
            </seg>
            <seg n="3407d751">
              Men som sagt var: Läs vad man skriver på, läs vad som står om
              trepartsöverenskommelsen, och konstatera att det ni vill i er
              reservation inte är någonting annat än marknadshyror!
            </seg>
          </u>
          <note type="speaker" n="aec9c697">
            Anf. 165 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-8" n="bb93bc3d">
            <seg n="992176c6">
              Herr talman! Jag är glad att Sten Lundström säger att han tolkar.
              Det står naturligtvis var och en fritt att tolka. Men jag ska
              be att få läsa upp från reservationen: Syftet med de förändringar
              i hyressättningssystemet som vi förordar är att hyresnivåerna
              skall upplevas som rättvisa och spegla värderingarna hos hyresgäster
              i allmänhet. Det innebär bl.a. att den s.k. lägesfaktorn kommer
              att få större betydelse för hyresnivåerna. Vi anser att den trepartsöverenskommelse
              som har ingåtts mellan Hyresgästföreningen, Fastighetsägarna Sverige
              och SABO om en reformerad hyressättning var ett steg i rätt riktning
              mot ett reformerat system för hyressättning.
            </seg>
            <seg n="4b86b8ab">
              Jag kan också inbjuda till att komma på den centerstämma som
              ska vara här i Helsingfors i juni, alldeles när vi också har riksdagsdebatter,
              så det går alldeles utmärkt att följa den debatten och de förslag
              som vi kommer att ta ställning till från Centerpartiet. Då kommer
              det att vara avtalsfrihet, starkt besittningsskydd och lägesfaktorn
              som kommer att vara rådande.
            </seg>
          </u>
          <note type="speaker" n="39fa4e3c">
            Anf. 166 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-35758a500c0b72c2-6" n="6da41dd7">
            <seg n="1d761363">
              Herr talman! Man kan välja att börja och sluta läsa lite var
              som helst. Jag tolkar inte, utan det här är vad ni har skrivit
              under på. Ni skriver det är bara att läsa vidare: Hyressättningsutredningens
              betänkande innehåller delvis förslag med sådan inriktning.
            </seg>
            <seg n="f2791eda">
              Och sedan väljer ni att i er reservation ta bort den förhandlade
              hyran när det gäller nyproduktion, alltså en helt fri hyressättning.
              I trepartsöverenskommelsen talar man om en hyra som är förhandlad
              i förväg, där man är överens mellan parterna. Det är inte tillräckligt
              för er. Ni vill ha fullständigt fri hyressättning alltså marknadshyra
              för nyproduktionen helt och hållet.
            </seg>
            <seg n="cfabb7b3">
              Ni säger: En central åtgärd i detta sammanhang är att avskaffa
              de kommunala bostadsföretagens hyresnormerande roll. Grunden för
              överenskommelsen i trepartsöverenskommelsen är att man behåller
              allmännyttans hyresnormerande roll. Det är man överens om från
              Fastighetsägarna, från Sabo och från Hyresgästföreningen dock
              inte de borgerliga partierna.
            </seg>
            <seg n="1f20ea3f">
              Man talar om lägesfaktorn. Den har ingenting att göra med det
              här. Lägesfaktorn är någon sorts myt om att det viktigaste är
              läget och att hyran ska sättas därefter. Det finns andra saker
              som hyresgäster värderar betydligt högre. Trygghet är i alla undersökningar
              det hyresgäster sätter som högst det som står först. Om det här
              bara ska innebära det som det har inneburit i Malmö, nämligen
              att lägesfaktorn slår igenom så hårt att lägesfaktorn blir segregerande
              och hindrar vissa människor av ekonomiska skäl från att bosätta
              sig i de centrala delarna av städerna eller kommunerna, ja, i
              så fall finns inte Vänsterpartiet med på det här tåget. Men det
              är den totala värderingen som hyresgästerna gör av sitt boende,
              och det är det man är överens om i trepartsöverenskommelsen. Sedan
              går det inte att genomföra trepartsöverenskommelsen med mindre
              än att vi också löser ut de andra bostadspolitiska problem som
              finns: bostadsfinansiering, hur vi ska kunna bygga nytt och hur
              vi ska kunna bygga om utan att hyrorna far upp i himlen.
            </seg>
          </u>
          <note type="speaker" n="0d93388e">
            Anf. 167 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-d0a500d4879ffc2b-9" n="bb93bc3d">
            <seg n="27a074c5">
              Herr talman! Det är alltså så att det är Vänsterpartiet som sätter
              krokben för att vi ska få ett reformerat hyressättningsproblem.
              Det är alltså Vänsterpartiet som sätter krokben och som styr Socialdemokraterna
              framför sig så att inte ens vår minister på det här området kommer
              med en proposition som vi kan få ta ställning till. Det tycker
              jag är beklagligt.
            </seg>
            <seg n="b7d8ea54">
              Det är inte heller så där absolut självklart, tyvärr, att trepartsöverenskommelsen
              är gällande eftersom alla för närvarande inte är överens. Det
              finns nog mycket att bolla med. Det tycker jag att man kanske
              får ha lite respekt för också, men jag tycker att det är beklagligt
              om det är så att det är Vänsterpartiet som sätter krokben för
              den nödvändiga reformering av hyressättningssystemet som vi måste
              få i Sverige.
            </seg>
          </u>
          <note type="speaker" n="9e6ca6e5">
            Anf. 168 ANDERS YGEMAN (s):
          </note>
          <u who="anders_ygeman_1be3f6" xml:id="i-0a2d013ea4f2d4f6-7" n="ff50df26">
            <seg n="a43c33eb">
              Herr talman! Ibland gör man misstag. Jag vill förbehållslöst
              be Nina Lundström och Folkpartiet om ursäkt för att jag inte hade
              observerat att de inte stod bakom de övriga allianspartiernas
              reservation. Det finns inga ursäkter för det. Det var dåligt gjort.
              Jag borde inte ha attackerat henne för det utan att ha läst på
              bättre än vad jag hade gjort. Jag vill för protokollets skull
              återigen be Nina Lundström och Folkpartiet om ursäkt.
            </seg>
            <seg n="f2640ed1">
              Däremot blir det allt tydligare att det är helt omöjligt att
              få reda på var Centerpartiet egentligen står om de tillsammans
              med Moderaterna och Kristdemokraterna står bakom den reservation
              där man förespråkar marknadshyror, vilket man också gjort vid
              andra tillfällen, eller om man står bakom trepartsöverenskommelsen,
              som ju finns i betänkandet och som finns i Folkpartiets separat
              skrivna reservation. Vi får nog anledning att återkomma till det
              här i kammaren.
            </seg>
            <seg n="c828b123">
              För Owe Hellberg, som tycker att jag ska köpa en ny upplaga av
              Guinness rekordbok, vill jag bara repetera det jag sade i mitt
              anförande, vilket också går att utläsa av kammarens protokoll,
              nämligen att det inte har byggts så här många bostäder sedan 1992.
              Det är alltså ett rekord. Det betyder alltså att bostadsbyggandet
              var högre 1991 än 1992. Det betyder också att bostadsbyggandet
              i år kommer att bli högre än 1992.
            </seg>
            <seg n="c128da0c">
              Jag sade också i mitt anförande att det inte har byggts så här
              mycket bostäder på över ett decennium, alltså tio år. I år har
              vi år 2005. 2005 minus tio år blir alltså 1995, fyra år efter
              1991, från vilket år Owe Hellbergs Guinness rekordbok verkar vara
              daterad.
            </seg>
          </u>
          <note type="speaker" n="685d9f6d">
            Anf. 169 OWE HELLBERG (v) replik:
          </note>
          <u who="owe_hellberg_0f771b" xml:id="i-979bdb0d28a941bf-3" n="4280a22f">
            <seg n="5c30447d">
              Herr talman! Jag är ganska intresserad av sport, men om man använder
              Anders Ygemans sätt att beskriva rekord blir det svårt att vara
              sportintresserad och förstå hur man betraktar rekord och annat.
            </seg>
            <seg n="c1405d2b">
              Du kanske använder lite för stora ord när du står i talarstolen.
              Det tog nämligen bra lång tid innan Socialdemokraterna över huvud
              taget vaknade i dessa bostadspolitiska frågor. Redan 1994 stod
              jag här och sade mycket av det som jag sedan fortsatt att säga
              under åren och som nu faktiskt börjar bära frukt. Men då fanns
              det inget som helst intresse av bostadspolitik. Det var räntan
              som gällde. Räntan fixade allt.
            </seg>
            <seg n="fe4dac1c">
              Det är lite grann ett Norgesyndrom att tro att räntan fixar allt.
              Skulle räntan sticka i väg med en procent eller två finns det
              ingen bostadspolitik, inte ens i Norge. Därför är det viktigt,
              Anders Ygeman, att vi fortsätter det arbete som vi nu håller på
              med för även du vet att det inte är särskilt tydligt vad som ska
              hända efter 2006.
            </seg>
            <seg n="28d36bfe">
              Där kan vi faktiskt lära något av Norge. De sade så här: Eftersom
              vi ger ränteavdrag med 28 % vi har 30 % i Sverige är det självklart
              att vi vid produktion av hyresrätter av neutralitetsskäl ger ett
              30-procentigt investeringsbidrag. Det kanske vore något att tänka
              på.
            </seg>
          </u>
          <note n="84431b5b">
            Överläggningen var härmed avslutad.
          </note>
          <note n="d88d95ce">
            18 § Anmälan om frågor för skriftliga svar
          </note>
          <note n="2216441f">
            Anmäldes att följande frågor för skriftliga svar framställts
          </note>
          <note n="a75b6d07">
            den 26 maj
          </note>
          <note n="1dd5a531">
            Harald Nordlund
          </note>
          <note n="c7754e2e">
            Sermin Özürküt
          </note>
          <note n="a93ee844">
            Cecilia Widegren
          </note>
          <note n="509cbcd1">
            Dan Kihlström
          </note>
          <note n="eaceeee8">
            Bengt-Anders Johansson
          </note>
          <note n="c82dc96d">
            Alice Åström
          </note>
          <note n="1dd5a531">
            Harald Nordlund
          </note>
          <note n="1dd5a531">
            Harald Nordlund
          </note>
          <note n="5145b1e7">
            Ulf Sjösten
          </note>
          <note n="18146e6e">
            trafficking
          </note>
          <note n="a93ee844">
            Cecilia Widegren
          </note>
          <note n="2025c1ec">
            Anita Sidén
          </note>
          <note n="44b86a0a">
            Frågorna redovisas i bilaga som fogats till riksdagens snabbprotokoll
            tisdagen den 31 maj.
          </note>
          <note n="5b7d7961">
            19 § Kammaren åtskildes kl. 19.23.
          </note>
          <note n="ce533c1f">
            Förhandlingarna leddes
          </note>
          <note n="c0c4c65b">
            /Monica Gustafson
          </note>
        </div>
      </body>
    </text>
  </TEI>
</teiCorpus>
