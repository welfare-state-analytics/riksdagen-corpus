<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--20</head>
          <docDate when="2004">2004</docDate>
        </div>
      </front>
      <body>
        <div>
          <note n="8a6cd5dd">
            ﻿
          </note>
          <note n="848b3b3d">
            Riksdagens protokoll
          </note>
          <note n="2c0b024d">
            2004/05:20
          </note>
          <note n="b11b0ced">
            04/05:20 Tisdagen den 26 oktober
          </note>
          <note n="7552b1f2">
            Kl. 13:30 - 15:10
          </note>
          <note n="f9d1ce86">
            1 § Justering av protokoll
          </note>
          <note n="0d43d1e2">
            Justerades protokollen för den 19 och 20 oktober.
          </note>
          <note n="cedefb0c">
            2 § Anmälan om kompletteringsval till vissa utskott
          </note>
          <note n="f90d9936">
            Talmannen meddelade att Socialdemokraternas riksdagsgrupp på
            grund av uppkomna vakanser anmält Britta Rådström som ledamot
            i skatteutskottet och som suppleant i utbildningsutskottet samt
            Leif Jakobsson som ledamot i bostadsutskottet.
          </note>
          <note n="7d876377">
            Talmannen förklarade valda till
          </note>
          <note n="4f980f98">
            ledamot i skatteutskottet
          </note>
          <note n="1581159e">
            ledamot i bostadsutskottet
          </note>
          <note n="ec8c8704">
            suppleant i utbildningsutskottet
          </note>
          <note n="bfcad837">
            3 § Anmälan om förändringar i regeringens sammansättning
          </note>
          <note n="b18bee02">
            Från statsminister Göran Persson hade följande skrivelse inkommit:
          </note>
          <note n="8a2abd22">
            Förändringar i regeringens sammansättning
          </note>
          <note n="72a0f215">
            Jag har i dag fattat följande beslut angående regeringens sammansättning
            fr.o.m. den 1 november 2004.
          </note>
          <note n="200a04e0">
            Bosse Ringholm entledigas som chef för Finansdepartementet och
            förordnas att vara ställföreträdare för statministern.
          </note>
          <note n="e18a7431">
            Pär Nuder entledigas som chef för Kulturdepartementet och förordnas
            som chef för Finansdepartementet.
          </note>
          <note n="c34dd93b">
            Thomas Östros entledigas som chef för Utbildningsdepartementet
            och förordnas som chef för Näringsdepartementet.
          </note>
          <note n="84da4fdb">
            Mona Sahlin förordnas som chef för Miljödepartementet.
          </note>
          <note n="8db243c7">
            Lena Sommestad entledigas som chef för Miljödepartementet.
          </note>
          <note n="ad29f4d2">
            Leif Pagrotsky entledigas som chef för Näringsdepartementet och
            förordnas som chef för Utbildnings- och Kulturdepartementen.
          </note>
          <note n="1e536dbd">
            Sven-Erik Österberg, Jens Orback och Ibrahim Baylan förordnas
            som statsråd.
          </note>
          <note n="57aa18f1">
            Lars-Erik Lövdén och Gunnar Lund entledigas som statsråd.
          </note>
          <note n="49380665">
            Göran Persson
          </note>
          <note n="cf7003b1">
            Skrivelsen lades till handlingarna.
          </note>
          <note n="5c07fadd">
            4 § Anmälan om ersättare för statsråd
          </note>
          <note n="edbf011c">
            Talmannen anmälde att Pia Nilsson (s) skulle ersätta statsrådet
            Sven-Erik Österberg (s) från och med den 1 november och tills
            vidare.
          </note>
          <note n="220042b7">
            5 § Meddelande om frågestund
          </note>
          <note n="fab7008a">
            Talmannen meddelade att vid frågestunden torsdagen den 28 oktober
            kl. 14.00 skulle frågor besvaras av statsminister Göran Persson.
          </note>
          <note n="24e88d6b">
            6 § Anmälan om fördröjda svar på interpellationer
          </note>
          <note n="0dc2d1bb">
            Till riksdagen hade inkommit följande skrivelser:
          </note>
          <note n="d0914548">
            Interpellation 2004/05:59
          </note>
          <note n="6d0eb525">
            Interpellation 2004/05:59 av Ulrik Lindgren (kd) om handlingsplan
            för vården i livets slutskede
          </note>
          <note n="4376fe6b">
            Interpellationen kommer att besvaras torsdagen den 11 november
            2004.
          </note>
          <note n="02fdde4e">
            Skälet till dröjsmålet är sedan tidigare inbokade engagemang.
          </note>
          <note n="b33ff2fb">
            Erna Zelmin
          </note>
          <note n="21666bfb">
            Interpellation 2004/05:62
          </note>
          <note n="fb128305">
            Interpellation 2004/05:62 av Axel Darvik om stöd tidigt i skolan
          </note>
          <note n="40ff0fb3">
            Interpellationen kommer att besvaras tisdagen den 16 november
            2004.
          </note>
          <note n="34a3d716">
            Skälet till dröjsmålet är tjänsteresor och andra åtaganden.
          </note>
          <note n="e4d45780">
            Thomas Östros
          </note>
          <note n="d31f0e4d">
            7 § Svar på interpellation 2004/05:43 om vapenembargot mot Folkrepubliken
            Kina
          </note>
          <note type="speaker" n="f0a9be3c">
            Anf. 1 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-a3d39473ad60b306-0" n="4fb3a2e8">
            <seg n="ab6840e9">
              Herr talman! Sten Tolgfors har frågat mig om jag mot bakgrund
              av bristerna i fråga om de mänskliga rättigheterna i Kina och
              hotet mot Taiwan är beredd att förhindra att EU:s vapenembargo
              mot Kina hävs och om jag är beredd att låta riksdagen avgöra denna
              fråga.
            </seg>
            <seg n="f9fb6719">
              Diskussionen om ett eventuellt hävande av EU:s vapenembargo mot
              Kina har pågått en längre tid inom EU och är ännu inte avslutad.
              Frågan behandlades senast vid utrikesministermötet den 11 oktober.
              Även om meningarna gick isär var slutsatsen från mötet att förutsättningarna
              för ett ställningstagande ännu inte föreligger. Sverige tillsammans
              med flera andra medlemsstater anser att ytterligare diskussion
              behövs innan beslut fattas, framför allt om situationen för de
              mänskliga rättigheterna och om de förslag som lagts fram om en
              förstärkning av tillämpningen av EU:s uppförandekod för export
              av krigsmateriel.
            </seg>
            <seg n="e4cc179f">
              Jag vill dock understryka att det inte skulle bli fritt fram
              för EU-länderna att exportera vapen till Kina om vapenembargot
              hävdes. Såväl de svenska riktlinjerna för export av krigsmateriel
              som EU:s uppförandekod innehåller restriktioner avseende vapenexport
              till länder där det förekommer omfattande kränkningar av de mänskliga
              rättigheterna liksom till länder där det kan få konsekvenser för
              den regionala stabiliteten.
            </seg>
            <seg n="b78bcfdb">
              Inom EU pågår för närvarande ett arbete med att revidera uppförandekoden.
              Bland de förändringar som diskuteras finns ett förslag om att
              stärka tillämpningen av uppförandekoden i postembargosituationer.
              Förslaget innebär att ett antal åtgärder träder i kraft i de fall
              ett embargo lyfts. Åtgärderna har till syfte att minska risken
              för att regelverket tolkas olika i olika länder och innehåller
              till exempel bestämmelser om stärkt informationsutbyte. Sverige
              har varit aktivt pådrivande i dessa diskussioner för att de föreslagna
              åtgärderna ska bli så kraftfulla som möjligt.
            </seg>
            <seg n="9da1e084">
              När det gäller frågan om riksdagen ska avgöra Sveriges ställningstagande
              till frågan om EU:s vapenembargo mot Kina vill jag hänvisa till
              de rutiner som finns för samarbetet mellan regering och riksdag
              inför beslut i ministerrådet.
            </seg>
          </u>
          <note type="speaker" n="c5264edd">
            Anf. 2 STEN TOLGFORS (m):
          </note>
          <u who="sten_tolgfors_5e6cfb" xml:id="i-4062290ba8c3488e-0" n="09a17162">
            <seg n="c3eff6db">
              Herr talman! Riksdagen saknar en tydlig linje från regeringen
              i den här frågan. Det är också därför som samtliga riksdagspartier
              utom Socialdemokraterna på ett eller annat sätt har markerat mot
              Laila Freivalds i den här frågan. Regeringen vandrar helt vilse
              värdemässigt och är beredd att agera på ett sätt som spelar den
              kommunistiska diktaturen i Kina i händerna och därmed öka hotet
              mot demokratin Taiwan.
            </seg>
            <seg n="e10e5296">
              Jag vill hävda att regeringen förblindas av Kinas ekonomiska
              och politiska vikt och sviker de värden som Sverige ska stå för
              i världen. Vi ska alltid stå på demokratins sida. Problemet började
              redan 1996 med statsministerns beramade stabilitetsuttalande.
              Sedan massakern på Himmelska fridens torg har EU-länderna haft
              vapenembargo mot Kina. Tyskland och Frankrike vill upphäva det,
              och regeringen förmår inte att gå emot.
            </seg>
            <seg n="94020028">
              När Kinas ledare besökte Europa ställdes utfästelser om ett hävande.
              Motiven för detta var renodlat ekonomiska, inte säkerhetspolitiska
              eller moraliska. Embargot ska och måste vara kvar så länge Kina
              fortsätter att kränka mänskliga fri- och rättigheter och hota
              sina grannar militärt. Riksdagen har tydligt markerat vad den
              tycker. Vi accepterar inte regeringens svaga agerande.
            </seg>
            <seg n="1bd11c7b">
              Om inte Kina demokratiseras riskerar de kortsiktiga ekonomiska
              vinster regeringen är ute efter att bli dyrköpta. Regeringen har
              inte verkat bry sig, men Kina driver en massiv konventionell och
              nukleär upprustning. Landet kan avfyra kärnvapen från marken,
              luften och havet. Man kan nå mål så långt borta som i USA, och
              man framhäver det också själv. Militärutgifterna ökas med tvåsiffriga
              tal varje år.
            </seg>
            <seg n="c24c5268">
              Men när Kinas utrikesminister eller vice premiärminister besökte
              Sverige fanns inte kärnvapnen på den svenska regeringens agenda.
              Detta skedde med en utrikesminister från ett parti som i decennier
              har berömt sig för ja, man har till och med slagit sig för bröstet
              för internationell nedrustningspolitik. Regeringen visar här samma
              eftergivenhet mot det kommunistiska Kina som man en gång gjorde
              inför Sovjetunionen. Det är uppenbarligen ännu enklare att angripa
              USA och andra demokratier i Nato än världens kommunistiska diktaturer.
            </seg>
            <seg n="e056ed8a">
              Den kritiska dialog som EU bedriver med Kina har inte fungerat.
              Antalet avrättningar har mer än dubblats. En av de största upprustningar
              som världen har sett både konventionellt och nukleärt har genomförts
              under den tid som dialogen pågått. Hoten mot grannen Taiwan har
              fortsatt och förstärkts liksom det interna politiska förtrycket.
              I åratal har regeringen försökt att släta över sin passivitet
              gentemot Kina med hänvisning till EU:s kritiska dialog. Det duger
              inte.
            </seg>
            <seg n="43b6b957">
              Kinas hot mot Taiwan har ökat kraftigt både i ord och i faktisk
              förmåga. För första gången på de tio år som jag har följt frågan
              är taiwaneserna på allvar rädda för en kinesisk invasion. 23 miljoner
              människor i en demokrati är rädda för en diktatur med 1,3 miljarder
              människor. För bara fem, tio år sedan kunde inte Kina rå på Taiwan
              över huvud taget. Nu räknar de flesta bedömare med att Taiwan
              skulle överleva i maximalt två dagar om Kina anföll. Spärren för
              vansinnigheter har därmed minskat. Kina har redan över 500 robotar
              riktade mot Taiwan. Man har redan använt dem så sent som 1996.
            </seg>
            <seg n="f7ff2868">
              Det är i grunden fullständigt fel att på något vis öka Kinas
              tillgång till vapen i det här läget. Vi kan heller inte acceptera
              att samma misstag som begicks av EU-länder vad gäller Irak, dit
              man exporterade vapen som sedan ställdes mot amerikanska soldater,
              begås igen. Bara USA står mellan demokratin i Taiwan och diktaturen
              i Kina. Man är inte alls intresserad av en europeisk vapenexport
              till Kina. Kortsiktig eftergift mot Kina riskerar att straffa
              sig. Ju starkare Kina blir, desto mindre kommer regimen att lyssna
              på omvärldens kritik. Regeringen bidrar i praktiken till att hotet
              mot Asiens demokratier kan trappas upp genom konsekvent otydlighet
              när det gäller Kinas rustningar och beredvillighet att släppa
              vapenembargot.
            </seg>
          </u>
          <note type="speaker" n="ab88397e">
            Anf. 3 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-256cecd823b7006b-0" n="913a2b51">
            <seg n="3fc3fa93">
              Herr talman! Jag tackar utrikesministern för svaret, och jag
              tackar också Sten Tolgfors för hans utmärkta interpellation.
            </seg>
            <seg n="2621b522">
              Kina är världens största diktatur. Flera hundratusen människor
              sitter fängslade i arbetsläger för att de tänker fel. De ska omskolas.
              Avrättningar äger rum i en oerhörd omfattning. Organisationsfriheten
              är obefintlig. Yttrandefriheten är kraftigt inskränkt.
            </seg>
            <seg n="5c7d12c5">
              I ett svar på en fråga som jag har ställt skrev utrikesministern
              för en månad sedan om Kina att öppenheten och utbudet av information
              har ökat i landet. Det må vara hänt att vissa förändringar har
              skett i Kina, men det är ytterst små förändringar på ytan. Snarare
              är det tvärtom så att när vi ser på informationen och informationsfriheten
              i Kina märker vi att den begränsas kraftigt hela tiden.
            </seg>
            <seg n="f1ff5583">
              I somras fick inga utländska filmer ha premiär under juli. Man
              ville minska det västliga inflytandet. I oktober förra året startade
              man en utbildningskampanj för att få kontroll över TV, tidningar,
              elektroniska medier och Internet. Man beräknar att drygt 10 000
              Internetkaféer har stängts därför att de inte gör som myndigheterna
              vill. Och vad vill myndigheterna? Jo, att kaféerna ska kontrollera
              vilka som utnyttjar deras datorer och vilka sidor de tittar på.
              Så fort man får tag i någon olaglig, kritisk sida så ska man ange
              det till myndigheterna. Varje sida som berör sex, Taiwan, Tibet,
              mänskliga rättigheter, politik, hälsa eller religion är förbjuden.
            </seg>
            <seg n="fd5e1620">
              MR-situationen i Kina är klar den är bedrövlig! Jag förstår inte
              varför utrikesministern på något sätt ger sken av att man behöver
              diskutera det vidare. Det är solklart; övergreppen i Kina är oerhört
              omfattande.
            </seg>
            <seg n="056f9eba">
              Utrikesministern säger i svaret att vi har ju EU:s uppförandekod.
              Utrikesministern ger sken av att EU:s uppförandekod och en förstärkning
              av den på något sätt skulle kunna stoppa Frankrike och Tyskland
              från att skicka i väg vapen. Men det är inte så. EU:s uppförandekod
              är inte bindande på något sätt. Det handlar på sin höjd om att
              förbättra informationsutbytet länderna emellan inom EU. Jag tolkar
              utrikesministerns svar så att Sverige är berett att acceptera
              att andra länders europeiska vapen används i Kina, riktade mot
              Taiwan eller för att förtrycka den egna befolkningen.
            </seg>
            <seg n="9541b8a3">
              Från Folkpartiets sida är det självklart att vi måste stå fast
              vid vapenembargot mot Kina. Vi kan inte sälja ut mänskliga rättigheter
              för att tjäna lite pengar. Att häva vapenembargot nu skickar helt
              fel signal till Kina. Det skulle visa på en svaghet i EU:s politik
              gentemot Kina, och det skulle Kina ta som ett tecken på att man
              kan fortsätta att vara omedgörlig, och fortsätta i samma stil
              när det gäller mänskliga rättigheter och Taiwan.
            </seg>
            <seg n="a6178b8f">
              Jag skulle vilja fråga utrikesministern lite mer. Vi har hört
              här från Sten att EU-nämnden var enig om att Sveriges linje bör
              vara att motarbeta ett hävande av embargot. Vilken position framförde
              utrikesministern vid det senaste utrikesministermötet? Representerade
              hon riksdagens åsikt i frågan?
            </seg>
            <seg n="6d5b51be">
              En andra fråga är: Vilka länder försöker Sverige bygga en allians
              med för att se till att få en majoritet för bevarande av EU:s
              vapenembargo vid toppmötet i december?
            </seg>
          </u>
          <note type="speaker" n="6182a4c5">
            Anf. 4 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-528c964398af1cac-0" n="c01b46c1">
            <seg n="883d9f5f">
              Herr talman! Jag har utgått från att vi är överens om att Folkrepubliken
              Kina inte är demokratiskt utan en kommunistisk diktatur. Jag har
              också utgått från att vi alla är överens om att mänskliga rättigheter
              inte respekteras i Folkrepubliken Kina. Jag har även utgått från
              att vi är överens om att om EU skulle tillåta vapenexport till
              Folkrepubliken Kina, det vill säga släppa på vapenexportembargot,
              så ökar oron i världen och säkerheten i den ostasiatiska regionen
              minskar. Hoten mot det demokratiska Taiwan, med sina 23 miljoner
              invånare, som hela tiden finns där ökar också.
            </seg>
            <seg n="62968afc">
              Om vi är överens om de här sakerna vilket jag utgår från att
              vi är, även utrikesministern så är min slutsats ganska klar. Då
              kan man inte inom EU ta bort det vapenexportembargo som nu finns.
              Men tydligen drar utrikesministern en helt annan slutsats, för
              när man hör svaret så låter det så här: Om det nu skulle hända
              något så vill jag understryka att det inte blir fritt fram för
              EU-länderna att exportera vapen. Det antyder ju att det kommer
              att bli lättnader och att Sverige förmodligen står bakom dem.
              Man kan inte läsa svaret på något annat sätt, och det gör mig
              förskräckt.
            </seg>
            <seg n="f866c82f">
              Jag utgår alltså fortfarande från att vi är överens om det som
              jag började med att säga. Hur kan man då dra en sådan slutsats?
              Hur skulle det kunna vara rätt signal att nu släppa på vapenexportembargot
              till Folkrepubliken Kina? Jag hade väntat mig och det finns ännu
              en chans till det att utrikesministern här, i dag och nu skulle
              ge oss ett klart och entydigt besked om att Sverige och utrikesministern
              och den svenska regeringen kommer att göra allt som står i deras
              makt för att inom EU verka för att det inte blir något beslut
              om att lyfta på vapenexportembargot mot Folkrepubliken Kina. Jag
              hoppas att vi får det beskedet innan debatten är slut.
            </seg>
          </u>
          <note type="speaker" n="5af66715">
            Anf. 5 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-a3d39473ad60b306-1" n="4fb3a2e8">
            <seg n="05e73d59">
              Herr talman! Som jag sade i mitt svar bereds frågan i EU om huruvida
              vapenembargot mot Kina ska lyftas eller inte. Frågan har väckts,
              och den måste beredas. EU har inte tagit ställning. Sverige har
              inte tagit ställning för sin del. Jag har inte tagit ställning.
              Frågan måste naturligtvis utredas, diskuteras och därigenom beredas
              för att så småningom leda till ett ställningstagande.
            </seg>
            <seg n="9280b8a0">
              Jag försöker i mina svar till riksdagen här i kammaren och när
              det gäller skrivna frågor ge en saklig information om de olika
              aspekter som finns i frågeställningen. Därigenom kan man inte
              dra några slutsatser om vilket ställningstagande Sverige så småningom
              kommer att ta eller om vilket EU:s ställningstagande kommer att
              bli.
            </seg>
            <seg n="aa3be82e">
              Jag tror faktiskt inte att vi är oense om situationen för de
              mänskliga rättigheterna i Kina. Det är en mycket svår situation
              för mänskliga rättigheter i Kina. Det har jag också konstaterat
              i alla mina svar som jag har givit i anslutning till den här frågan
              och till andra. Vi kan konstatera att det har skett vissa förbättringar.
              Det finns en rörelse på gång. Man märker det också i den dialog
              som EU för med Kina och i den politiska dialog som Sverige för
              med Kina.
            </seg>
            <seg n="d95b7969">
              Men det är oerhört mycket kvar som måste göras från Kinas sida
              för att vi ska kunna anse att man är i närheten av en acceptabel
              situation. Det är det som är anledningen till det ökade engagemanget
              för en politisk dialog med Kina från EU:s sida och från Sveriges
              sida. Sverige ökar sitt engagemang när det gäller de mänskliga
              rättigheterna. Sedan många år bedriver vi utbildningsverksamhet.
              Raoul Wallenberginstitutet i Lund utbildar människor som arbetar
              i det kinesiska rättssystemet i mänskliga rättigheter. Det är
              ett långsiktigt arbete, men helt nödvändigt. Även den masterutbildning
              vid Beijings universitet som handlar om mänskliga rättigheter
              är ett litet sätt att bidra till att öka kunskapen i Kina om de
              mänskliga rättigheterna.
            </seg>
            <seg n="fafa7a32">
              Så måste vi arbeta vidare samtidigt som vi sätter tryck på Kina
              i alla andra situationer. När det handlar om andra frågor som
              har med ekonomi och handel att göra är MR-frågorna uppe, för de
              är argument som är väsentliga för att slåss även i de sammanhangen.
            </seg>
            <seg n="24f2d4ed">
              När det gäller vapenembargot är det en sakupplysning jag kommer
              med. Det är inget ställningstagande från min sida. Det vill jag
              uppmärksamma frågeställarna på. Jag vill uppmärksamma på att det
              vapenembargo som gäller mot Kina på grund av händelsen på Himmelska
              fridens torg inte är absolut. Viss export sker till Kina. Vi har
              ingen anledning att tro att just vapenexporten kommer att öka
              från Europa. Det är möjligt att diskussionen om kodens förstärkning
              kan leda till en ökad möjlighet till kontroll av sådant som säljs
              som kanske inte direkt klassas som vapen men som ändå är av intresse
              i en försvarsindustri.
            </seg>
            <seg n="2f095661">
              Frågan om nedrustning och icke-spridning av kärnvapen är uppe
              i alla sammanhang när EU möter Kina. Alla toppmöten innehåller
              den frågan. Förhandlingar om en gemensam deklaration om massförstörelsevapen
              bereds mellan EU och Kina. Även denna fråga är högaktuell, och
              Sverige är mycket aktivt i det internationella samarbete som bland
              annat riktar sig mot Kina för att öka Kinas engagemang för nedrustning
              i världen.
            </seg>
          </u>
          <note type="speaker" n="4c4b6515">
            Anf. 6 STEN TOLGFORS (m):
          </note>
          <u who="sten_tolgfors_5e6cfb" xml:id="i-4062290ba8c3488e-1" n="09a17162">
            <seg n="6faa3cd1">
              Herr talman! Utrikesministern säger att Sverige inte har tagit
              ställning. Det är möjligt, men riksdagspartierna har gjort det.
              Och riksdagen är emot regeringens agerande i den här frågan. Jag
              vill fråga utrikesministern om det på något sätt kan kännas otydligt
              vad Sveriges riksdag tycker i den här frågan. Kan utrikesministern
              över huvud taget se någon öppning från riksdagen för att släppa
              vapenembargot? Jag vill hävda att det inte finns. Så sätt dig
              på tvären, Laila Freivalds! Gå emot och säg nej i EU-samarbetet!
              Annars är detta på väg att bli en parallell till hur regeringen
              agerade när man valde att driva frågan om en vald ordförande i
              rådet i EU trots att riksdagen motsatte sig detta. Det blev en
              lång period av mycket stark diskussion om det.
            </seg>
            <seg n="4d58c452">
              Ett hävande av embargot ger en signal om acceptans av läget i
              Kina, oavsett vad EU:s uppförandekod säger. Varför tror utrikesministern
              annars att det här är en viktig fråga för Kina att aktualisera?
            </seg>
            <seg n="3fa17b42">
              Freivalds svar är ett sätt att linda in en acceptans för att
              släppa embargot i bomull, men si den gubben gick inte. Signalen
              till Kina blir likväl att om det embargo som infördes på grund
              av brister i mänskliga rättigheter avskaffas måste det rimligen
              innebära att man är mer nöjd med situationen nu än när det infördes,
              och det är vi inte. Huruvida svensk vapenexport skulle påverkas
              är inte relevant i detta sammanhang. Det är relevanta är signalen
              och att Frankrike och Tyskland möjligen skulle kunna börja exportera
              vapen till Kina eftersom de driver den här frågan. Genom ett glasklart
              agerande i EU kan Sverige och Freivalds hindra att så blir fallet.
            </seg>
            <seg n="26e3c7ba">
              Grunden var ju MR-kränkningarna i Kina. Bara om de upphör kan
              man acceptera ett hävande av embargot. Men vi ser ett land som
              har dödsstraff för 600 olika brott och som avrättade över 25 000
              bara under 90-talet. En ledamot i deras folkkongress hävdar att
              Kina avrättar 10 000 människor per år, vilket är mångdubbelt fler
              än hela övriga jorden sammantaget. Man ger dödsstraff efter summariska,
              politiserade, orättvisa rättegångar utan möjlighet att överklaga.
              Ofta dödar man människorna direkt efter rättegången, och räkningen
              för kulan sänds till familjen. De dödsdömda får tåga i dödsstraffprocessioner
              genom städer för att sedan avrättas, ibland i massavrättningar
              på idrottsarenor.
            </seg>
            <seg n="31de6282">
              Att i det läget ens överväga att sända en signal som säger att
              Sverige skulle vara nöjt med utvecklingen av mänskliga rättigheter
              i Kina är för mig fullständigt bisarrt. Jag kan över huvud taget
              inte begripa det. Skulle europeiska vapen börja säljas i större
              skala till Kina är risken påtaglig att de kommer att användas
              för förtryck av det egna folket och för hot mot Kinas grannar.
              Det skulle ju vara direkt kontraproduktivt mot den utrikespolitik
              som Sverige och EU bör föra där MR och demokrati alltid sätts
              främst och där vi varje gång avvisar användningen av hot som politiskt
              påtryckningsmedel. Jag tycker att det är beklämmande att den svenska
              utrikespolitik som utrikesministern visar prov på är så passiv
              i förhållande till jordens största diktatur.
            </seg>
            <seg n="b24ba19a">
              Kärnvapenrustningen i Ostasien kommer att bli den dominerande
              säkerhetspolitiska frågan i världen. Upprepade gånger under en
              rad år med olika ministrar har jag begärt att regeringen ska agera
              mot de här kärnvapenrustningarna i Kina med mycket större tydlighet,
              men ingenting händer. Freivalds företrädare sade till mig här
              i kammaren att om jag tycker att regeringen måste agera tydligare
              och skarpare, ska regeringen också göra det. Så har det tyvärr
              inte alls blivit. Kina ökar sina militärutgifter med över 10 %
              om året i en tid när den övriga världen till stor del nedrustar.
            </seg>
            <seg n="1e236370">
              Jag ser inga demonstrationer av den svenska fredsrörelsen mot
              detta. Jag hör inga brandtal från den svenska regeringen om det
              fasansfulla i uppbyggnaden av massförstörelsevapen i Folkrepubliken
              Kina. Man har inte ens förmått att aktualisera saken de tre senaste
              gångerna när Folkrepubliken Kinas ledare besökt Sverige. Då håller
              det inte att bara hänvisa till att man gör saker tillsammans med
              andra. Man måste vara tydlig själv också. Sluta huka, Freivalds!
              Ta ställning för MR och demokrati!
            </seg>
          </u>
          <note type="speaker" n="0ed0133d">
            Anf. 7 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-256cecd823b7006b-1" n="913a2b51">
            <seg n="a47af064">
              Herr talman! Jag frågade utrikesministern vilken position hon
              framförde vid det senaste rådsmötet. Jag får till svar att Sverige
              inte har tagit ställning.
            </seg>
            <seg n="4f3c6375">
              Det är alltså uppenbart att utrikesministern har struntat i EU-nämnden
              där samtliga partier utom Socialdemokraterna bestämde att Sveriges
              position skulle vara att motarbeta ett hävande av vapenembargot.
              Utrikesministern struntar i det samråd som är ett grundlagskrav.
              En minoritetsregering kan inte företräda Sverige i EU:s ministerråd
              utan förankring i riksdagen.
            </seg>
            <seg n="2390812a">
              Jag frågade också utrikesministern vilka länder Sverige försöker
              att bygga en allians med för att få en majoritet för att bevara
              embargot. Svaret är återigen: Sverige har inte tagit ställning.
              Tar man inte ställning i EU-sammanhang och driver en linje låter
              man sig ledas med. Det är uppenbart att Laila Freivalds låter
              sig ledas av Frankrike och Tyskland.
            </seg>
            <seg n="d39e3f4c">
              Vi behöver inte utreda mer. MR-situationen är tydlig och klart
              bedrövlig. Kina har en ny ledare, Hu Jintao, men det är alldeles
              för tidigt att se vilka reformer han lyckas åstadkomma.
            </seg>
            <seg n="54d0bc1b">
              Uppförandekoden är inte bindande. Efter ett hävande av embargot
              kommer vi inte att kunna stoppa franska vapen från att användas
              av Kina. För att uppförandekoden ska kunna bli bindande krävs
              det en konstitutionell förändring, men något sådant finns inte
              i det nya EU-fördraget och något sådant kommer heller inte att
              kunna petas in tills december. Att försöka ge sken av någonting
              annat är hyckleri. Det är att vilseleda svenska medborgare.
            </seg>
            <seg n="4085abc7">
              Kina blev medlem i WTO och har fått OS 2008. Detta borde föranleda
              att Kina minskar sin arroganta maktpolitik och lyssnar på världssamfundet.
              Men då får inte vi, omvärlden, hålla på med en massa tyst diplomati.
              Det är dags att Laila Freivalds höjer rösten och tar ställning
              för att bibehålla vapenembargot.
            </seg>
          </u>
          <note type="speaker" n="b294f721">
            Anf. 8 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-528c964398af1cac-1" n="c01b46c1">
            <seg n="8b8bc5f6">
              Herr talman! Vi har nu flera frågat vad regeringen tycker. Då
              fick vi veta att regeringen inte har tagit ställning, Sverige
              har inte tagit ställning och utrikesministern har inte tagit ställning.
              Det är just detta som är problemet eftersom en majoritet i riksdagen
              har tagit ställning mot att man ska lyfta vapenexportembargot
              mot Folkrepubliken Kina. Man kan ju undra varför regeringen inte
              följer riksdagen. Varför har regeringen så svårt att ta ställning?
              Var är det skon klämmer? Varför tveka?
            </seg>
            <seg n="5c481083">
              Laila Freivalds sade att vi var överens om ganska mycket av det
              som jag tog upp. Om man är överens om det, är det väldigt svårt
              att förstå varför man skulle ta bort eller lätta på vapenexportembargot
              mot Folkrepubliken Kina.
            </seg>
            <seg n="3a7f6a6e">
              Laila Freivalds säger att det nu gäller att sätta ett tryck på
              Kina. Ja, det är vi överens om. Är det att sätta ett tryck på
              Kina att lätta på vapenexportembargot mot Folkrepubliken Kina?
              Är det rätt signal? Mitt svar är: Nej, det är det inte. Det ger
              helt fel signal. Laila Freivalds svar är för mig obegripligt med
              den kunskap vi i dag har om den kommunistiska Folkrepubliken Kina.
            </seg>
            <seg n="d3fcebb1">
              Varför denna otydlighet? Om man ska diskutera saker i något sammanhang
              brukar det vara bra att ha en uppfattning, och i det här fallet
              finns det också, som flera av oss har sagt, en klar uppfattning
              från Sveriges riksdag, nämligen att inte ta bort vapenexportembargot
              mot Kina. Jag vädjar till Laila Freivalds att här och nu säga
              att regeringen stenhårt kommer att driva detta i EU och försöka
              få med sig så många länder som möjligt för att stoppa de länder
              som vill ta bort vapenexportembargot mot Folkrepubliken Kina.
            </seg>
          </u>
          <note type="speaker" n="45c55179">
            Anf. 9 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-a3d39473ad60b306-2" n="4fb3a2e8">
            <seg n="e61e0766">
              Herr talman! Nej, jag struntar inte, Cecilia Wigström, i de regelverk
              som vi har för hur samråd ska ske i frågor där ministerrådet ska
              fatta beslut. Tvärtom respekterar jag den beredningsprocess som
              alla frågor som så småningom leder till beslut i ministerrådet
              genomgår. När Sverige ska ta ställning kommer samråd att ske i
              utrikesutskottet och i EU-nämnden för att på det viset bereda
              Sveriges ståndpunkt i beslutstagandet.
            </seg>
            <seg n="7bd2bb49">
              Vi är nu inne i förstadiet. Frågan utreds, diskuteras och bereds
              inom EU. I samband med det har Sverige naturligtvis kontakt med
              många av EU:s länder för att diskutera frågan och se på vilket
              sätt man kan jämka ihop sina uppfattningar. Det pågår ett arbete,
              och det ska avslutas innan vi tar ställning. Så brukar vi göra
              här i Sverige, och så gör man också i EU-samarbetet.
            </seg>
            <seg n="152afef8">
              Jag vill verkligen understryka att vi inte är oense om tillståndet
              för mänskliga rättigheter i Kina. Det är ju det som är bakgrunden
              till det omfattande och ambitiösa arbete som bedrivs av EU, av
              Sverige, av enskilda organisationer och till och med av enskilda
              människor i Sverige för att påverka utvecklingen i Kina mot ett
              bättre tillstånd för de mänskliga rättigheterna. Vi genomför det
              med en hög ambition och inte helt utan viss framgång.
            </seg>
            <seg n="767cc871">
              Sten Tolgfors säger att det här är en viktig fråga. Jag vet inte,
              men antagligen är det en viktig fråga. Jag är dock inte övertygad
              om varför den är så viktig. Det kan möjligtvis ha att göra med
              att embargot inte kom till som en allmän reaktion mot situationen
              för de mänskliga rättigheterna i Kina utan kom till i ett specifikt
              skede, när det inträffade händelser i Kina som hela världssamfundet
              reagerade mot.
            </seg>
            <seg n="3327a4d4">
              Då infördes en rad olika sanktioner mot Kina. De har en efter
              en upphävts. Det finns bara en kvar, och jag kan tänka mig att
              det finns en viss symbolik i det hela. Av det kan man dra olika
              slutsatser, och det är bland annat det som behöver beredas och
              diskuteras. Men jag är lite förvånad över att vi över huvud taget
              inte hade någon diskussion av detta slag när vi nyligen fattade
              beslut om att häva vapenembargot mot Libyen. Också där är vi ju
              överens om att tillståndet för de mänskliga rättigheterna inte
              alls är det som vi vill ha utan där krävs ett fortsatt starkt
              engagemang. Men vi var alla överens om att skälet till att embargot
              en gång hade införts var borta och att det därför kunde hävas,
              trots att situationen för mänskliga rättigheter ligger långt ifrån
              vad vi önskar.
            </seg>
            <seg n="8c1a89fc">
              Låt oss bereda detta ärende på samma eftertänksamma sätt och
              med ambitionen att skapa en situation där vi faktiskt kan påverka
              tillståndet i Kina utifrån MR-aspekten.
            </seg>
          </u>
          <note type="speaker" n="19d7c1d9">
            Anf. 10 STEN TOLGFORS (m):
          </note>
          <u who="sten_tolgfors_5e6cfb" xml:id="i-4062290ba8c3488e-2" n="09a17162">
            <seg n="f2fe205f">
              Herr talman! Här är en tydlig fråga där Sverige kan utöva ett
              direkt inflytande i EU och på ett utrikespolitiskt tydligt sätt
              kan utnyttja det förhållandet att landet är EU-medlem, om man
              vågar göra det. För det kostar på ibland, Laila Freivalds, att
              stå upp för mänskliga rättigheter och demokrati när trycket är
              hårt från andra länder i Europa men framför allt från Kina. Säg
              därför nej! Det räcker alldeles gott.
            </seg>
            <seg n="1957acb4">
              Problemet med din diskussion om förankringen i riksdagen är ju
              att ni från regeringens sida redan deltar i samtal i EU om vapenembargot.
              En av de frågor som jag ställde i interpellationen var om Freivalds
              var beredd att låta riksdagen avgöra frågan. Jag tolkade svaret
              som nej med en hänvisning till EU-nämnden. Där har saken varit
              upp en gång, och partierna är emot att bidra till att släppa embargot.
              Men i sitt senaste inlägg hänvisar utrikesministern plötsligt
              till utrikesutskottets beredning av frågan. Då är det tydligen
              ändå så att riksdagen får en roll i fattandet av ett beslut om
              hur regeringen här ska agera. Man är alltså beredd att föra frågan
              hit.
            </seg>
            <seg n="5aea11ed">
              Även om det inte skulle vara så kan jag nämna för utrikesministern
              att flera av ledamöterna i riksdagen har motionerat i frågan.
              Den kommer alltså under alla förhållanden att bli föremål för
              riksdagens behandling.
            </seg>
            <seg n="fc051105">
              Jag vill ställa en rak och enkel fråga till utrikesministern
              på vilket sätt den svenska regeringen menar att regimen i Beijing
              har gjort upp med agerandet på Himmelska fridens torg, där man
              bland annat körde över studenter med stridsvagnar. Kan utrikesministern
              utveckla det för mig? Vi har ju nu en intensiv diskussion i Sverige
              om hur vi i ord har gjort upp med kommunismen och förhållningssättet
              till kommunism och diktatur i andra länder.
            </seg>
            <seg n="d581650f">
              Det krävs också en debatt om hur kommunisterna i de berörda länderna
              själva har gjort upp med sin historia. Har man tagit avstånd och
              uttryckligen medgett att det som man gjorde var alldeles fel och
              oacceptabelt? Är det en allomfattad synpunkt i den kinesiska regimen?
            </seg>
            <seg n="5d51e465">
              Skälen för embargot är verkligen inte borta vare sig det gäller
              synen på händelserna på Himmelska fridens torg eller de flagranta
              brott mot mänskliga fri- och rättigheter som regimen i Beijing
              fortfarande bedriver. Det är därför som den svenska regeringen
              ska säga nej till att häva vapenembargot och bli betydligt mycket
              mer aktiv vad gäller dödsstraff, mänskliga fri- och rättigheter,
              Kinas upprustningar samt hotet mot det demokratiska Taiwan.
            </seg>
          </u>
          <note type="speaker" n="36e18c9d">
            Anf. 11 Utrikesminister LAILA FREIVALDS (s):
          </note>
          <u who="laila_freivalds_utrikesminis" xml:id="i-a4dc8a8398a4fc27-0" n="4fb3a2e8" next="i-cdf062b97d337cb6-0">
            <seg n="44802d39">
              Herr talman! Det är nästan så att man kan bli avundsjuk på Sten
              Tolgfors tvärsäkra övertygelse om på vilket sätt vi bäst påverkar
              Kina. Jag är mera tveksam till vilka de bästa metoderna är, och
              det är bland annat därför som jag tycker att den här frågan måste
              hanteras med stort allvar. Vår ambition är att påverka situationen
              för de mänskliga rättigheterna i Kina.
            </seg>
            <seg n="85f4623b">
              Frågan hur Kina ser på händelserna på Himmelska fridens torg
              och vilka konsekvenser man är beredd att dra av dem är naturligtvis
              en del av den politiska dialog som vi har med Kina. Låt oss avvakta
              och se vad den ger, och låt oss därefter ta ställning under eftertänksamhet
              och med bibehållen ambition att inte bara uttrycka sin egen upprördhet
              utan faktiskt göra en skillnad för människorna i Kina.
            </seg>
          </u>
          <note n="2d82d46d">
            Överläggningen var härmed avslutad.
          </note>
          <note n="809ee8a3">
            8 § Svar på interpellation 2004/05:53 om parabolantenner
          </note>
          <note n="fe02f134">
            Anf. 12 Statsrådet LARS-ERIK LÖVDÉN (s):
          </note>
          <u who="laila_freivalds_utrikesminis" xml:id="i-cdf062b97d337cb6-0" n="4fb3a2e8" prev="i-a4dc8a8398a4fc27-0">
            <seg n="fa73d93f">
              Herr talman! Stefan Attefall har frågat justitieministern om
              dels vilka åtgärder som han är beredd att vidta för att det ska
              vara möjligt för alla människor som bor i landet att ta del av
              de TV-program som de önskar, till exempel nyheter på sitt modersmål,
              dels vilka åtgärder som han avser att vidta för att lägenhetsinnehavare
              inte ska kunna hotas av vräkning på grund av uppsättande av parabolantenner.
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="0e6f2d96">
              Interpellationen ställs mot bakgrund av ett ärende vid hyresnämnden
              i Helsingfors angående förlängning av hyresavtal. I det aktuella
              fallet hade några hyresgäster satt upp parabolantenner på det
              hus som de bor i. Sedan hyresgästerna inte efter hyresvärdens
              anmaning monterat ned antennerna sade hyresvärden upp hyresavtalen
              till upphörande och gjorde därvid gällande att hyresgästerna åsidosatt
              sina förpliktelser i så hög grad att hyresavtalen inte borde förlängas.
              Hyresnämnden, som meddelade beslut i ärendet den 21 oktober 2004,
              ogillade emellertid hyresvärdens yrkande om att hyresavtalen skulle
              upphöra att gälla.
            </seg>
            <seg n="04b52754">
              Till att börja med vill jag påpeka att jag som statsråd inte
              kan kommentera enskilda fall i hyresnämnden.
            </seg>
            <seg n="f62c8587">
              Allmänt sett kan jag dock konstatera att det i detta sammanhang,
              liksom i andra frågor av liknande slag, finns olika intressen
              som står emot varandra; hyresgästen har ett intresse av trygghet
              i sin besittning och av att kunna disponera över sin lägenhet,
              medan hyresvärden har ett intresse av att byggnaden inte skadas
              och kan underhållas på ett smidigt sätt. Hyresvärden har också
              ett ansvar för säkerheten och för att föremål som monteras på
              en fasad inte faller ned.
            </seg>
            <seg n="0d4e7199">
              Jag utgår också från att hyresvärdar och hyresgäster i allmänhet
              gemensamt söker finna lösningar som innebär att olika slag av
              intressen exempelvis hyresgästers intresse av att kunna ta del
              av TV-program tillgodoses. Enligt min bedömning finns det för
              närvarande inte anledning att ta initiativ till någon ändring
              i hyreslagstiftningen.
            </seg>
            <seg n="d39d07dd">
              Stefan Attefall har vidare tagit upp frågan vilka åtgärder som
              jag avser vidta för att det ska vara möjligt för alla människor
              som bor i landet att ta del av TV-program som de önskar. Detta
              är en fråga som i första hand berör Kulturdepartementet. Jag vill
              dock framhålla att möjligheterna för språkliga och etniska minoriteter
              i Sverige att ta emot radio- och TV-sändningar på sitt eget språk
              har förbättrats successivt.
            </seg>
            <seg n="3af6f4c2">
              De radio- och TV-företag som verkar i allmänhetens tjänst, det
              vill säga Sveriges Radio AB, Sveriges Television AB och Sveriges
              Utbildningsradio AB, ska beakta språkliga och etniska minoriteters
              intressen i sina sändningar. Enligt sändningstillstånden ska företagens
              insatser på detta område öka under nuvarande tillståndsperiod.
            </seg>
            <seg n="e69130b7">
              Genom digitaliseringen kan frekvenser för TV-sändningar utnyttjas
              mer effektivt. Exempelvis kan ett stort antal TV-kanaler från
              olika länder och språkområden sändas i kabel-TV-nät, en möjlighet
              som det står kabel-TV-företagen fritt att utnyttja. Bredbandstekniken
              kan skapa förutsättningar för att ytterligare förbättra tillgängligheten
              för utländska TV-program.
            </seg>
          </u>
          <note type="speaker" n="87e35176">
            Anf. 13 STEFAN ATTEFALL (kd):
          </note>
          <u who="stefan_attefall_226f00" xml:id="i-8dbb5fa07cd80f3d-0" n="abb1ea84">
            <seg n="6d327d7e">
              Herr talman! Jag vill till statsrådet först säga grattis och
              lycka till i hans nya uppdrag som landshövding och ett tack för
              ett antal debatter som vi har haft om bostadsfrågor. Jag hoppas
              att de nya uppgifterna blir lika spännande som de uppgifter som
              statsrådet har i dag.
            </seg>
            <seg n="518a34e3">
              Jag vill tacka för svaret och påpeka att det, precis som Lövdén
              säger i sitt svar, är en intressekonflikt mellan å ena sidan fastighetsägarens
              rätt till sin egendom och ansvar att se till att det är en säker
              miljö kring fastigheterna och å andra sidan lägenhetsinnehavarens
              rätt att få disponera sin lägenhet. Men det finns en dimension
              till i detta som jag tycker glöms bort i svaret, och det är rätten
              att få information, som kan gälla allt från nyheter till underhållning,
              från till exempel det land som man kommer från.
            </seg>
            <seg n="9e67b834">
              Det exempel som vi nu har haft i hyresnämnden och som troligen
              vandrar upp till Hovrätten också visar på en ny konflikt i det
              mångetniska samhället.
            </seg>
            <seg n="86fd13d7">
              Jag brukar själv tänka på hur det skulle vara om jag bosatte
              mig i ett annat land. Skulle inte jag också vilja ha ett TV-utbud
              exempelvis hemifrån Sverige?
            </seg>
            <seg n="70ec2f01">
              Problemet ligger bland annat i att man har en monopolsituation
              i kabel-TV-nätet. Det är långvariga avtal som gör att de TV-kanaler
              som man önskar i huset kanske inte tillhandahålls, och då vill
              man ha en parabolantenn. Då finns det naturligtvis ett intresse
              av att en sådan självklart ska monteras på rätt sätt. I hyresnämndens
              dom har det pekats på att det måste vara en fackmannamässig och
              säker montering. Och det är självklart.
            </seg>
            <seg n="1cf2ef30">
              Men det som är oroande är att man kan dras inför domstol och
              hotas med vräkning om man vill ha en parabolantenn för att kunna
              följa sitt hemlands språk, kultur, nöjen och information.
            </seg>
            <seg n="a308a5b5">
              Hyresnämnden har enligt min uppfattning jag inser att statsrådet
              inte ska och kan kommentera enskilda ärenden kommit fram till
              en ganska klok dom. Och den här frågan kommer att vandra vidare
              till hovrätten.
            </seg>
            <seg n="23824111">
              Det principiellt intressanta är: Har vi verkligen en modern lagstiftning
              som tar hänsyn till just det nya och moderna samhälle som vi lever
              i? Den lagstiftning som hyresnämndens dom bygger på är från 1917
              års jordabalk. Man kan fråga sig om man då förutsåg det moderna
              samhällets nya komplikationer. Den grundläggande rättigheten finns
              också inskriven i EG-fördrag och i svensk grundlag rätten till
              information, rätten att få följa sitt eget lands kulturella utbud.
              Jag tycker att detta är viktigt att poängtera i detta sammanhang.
            </seg>
            <seg n="4628ad86">
              Min fråga till statsrådet är: Finns det inte anledning, oavsett
              vad hovrätten kommer fram till eftersom det verkar som om detta
              blir överklagat dit, att se över lagstiftningen för att få en
              modern lagstiftning som slår vakt om rätten att få ta del av tjänster
              även från andra länder på det sätt som man gör när man använder
              sig av parabolantenner? Men installationen ska självklart ske
              på ett säkert sätt.
            </seg>
            <seg n="ecb68aaf">
              Vi vet att detta i normalfallet inte är några problem. Man löser
              det mellan fastighetsägare och hyresgäster. Men konflikter har
              uppstått, och frågan har förts till sin spets. Det kan därför
              vara välkommet att man nu får detta ordentligt juridiskt prövat.
              Men problemet är att rättstillämpningen grundar sig på en lagstiftning
              som har sina rötter i 1917 års samhälle, och det är knappast det
              som är modernt i vår tid.
            </seg>
          </u>
          <note type="speaker" n="fe206881">
            Anf. 14 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-c1de5699d94801f1-0" n="62118a0b" next="i-a5eaf3e562ff9632-0">
            <seg n="ce59daad">
              Herr talman! Jag är jätteglad att denna fråga har kommit upp.
              Det är en väldigt viktig rättssäkerhetsfråga, och vi har haft
              en väldigt stor diskussion kring detta i det kommunala bostadsbeståndet
              i Göteborg som jag kommer från. Eftersom interpellationen är ställd
              till justitieministern är detta därför att anse som en rättssäkerhetsfråga.
              Jag tycker att statsrådet i sitt svar glider undan den viktiga
              aspekten om skyddet för enskilda medborgare.
            </seg>
            <seg n="37e3e134">
              Jag hade hoppats att statsrådet i sitt svar skulle ta upp Europeiska
              kommissionens dokument angående fri rörlighet för varor och tjänster
              och också parabolantenner. Kommissionens dokument hänvisar också
              till artiklarna 28 och 49 i EG-fördraget. Men statsrådet får tillfälle
              att utveckla detta i debatten. Regeringen har så sent som den
              13 september 2001 lämnat ut informationspromemorior i denna fråga.
            </seg>
            <seg n="4b24ded9">
              Jag skulle vilja höra statsrådet Lövdéns synpunkter i ljuset
              av vad som nu har hänt och hur detta förhåller sig till Europeiska
              kommissionens och EG-fördragets flertal artiklar där det faktiskt
              sägs att medborgarnas rätt till information ska skyddas.
            </seg>
            <seg n="2994bc98">
              Jag skulle vara tacksam om statsrådet kunde utveckla detta. Det
              gäller ju rätt många människor. Jag har en uppgift om att 23 %
              av svenska folket har tillgång till satellit-TV via parabol och
              38 % via kabel-TV. Det kan vara något gamla siffror, men trenden
              är rätt tydlig att detta berör ganska många människor. Så det
              är viktigt för många människor.
            </seg>
            <seg n="5d0f9efc">
              Jag förstår mycket väl att statsrådet inte kan uttala sig i enskilda
              fall. Mitt inlägg i den här debatten är mer av generell karaktär.
              Jag tycker att vi borde hålla oss till de viktiga frågorna vad
              gäller rättssäkerheten för enskilda.
            </seg>
          </u>
          <note n="81943dcd">
            Anf. 15 EWA THALÉN FINNÉ (m):
          </note>
          <u who="cecilia_magnusson_ec6e0d" xml:id="i-a5eaf3e562ff9632-0" n="62118a0b" prev="i-c1de5699d94801f1-0">
            <seg n="20829c5f">
              Herr talman! Jag skulle också vilja komma in lite grann på debatten
              om parabolantenner, utöver att det handlar om rätten till information.
              Jag ser bekymret med besittningsskyddet och att det har en tendens
              att få mindre och mindre betydelse.
            </seg>
            <seg n="f2a6d49d">
              Domen i hyresnämnden var i och för sig positiv, men vi vet inte
              hur det blir i nästa instans.
            </seg>
            <seg n="cf38f88a">
              Jag tycker att statsrådet tar lite lätt på frågan när han skriver
              att han utgår från att hyresvärdar och hyresgäster kommer överens.
              Vi vet att så inte alltid är fallet. Detta är inte bara en fråga
              för hyresgäster mot en hyresvärd. Även fler och fler bostadsrättsföreningar
              sätter upp regler.
            </seg>
            <seg n="6ba3d7b2">
              Det vore för väl om det bara handlade om säkerhet och möjlighet
              för underhåll. Men vi vet också att många påpekar att detta inte
              är estetiskt tilltalande och att husen ser fula ut och så vidare.
            </seg>
            <seg n="91a45486">
              Eftersom den här domen med all sannolikhet kommer att överklagas
              är det naturligtvis väsentligt vad som kommer fram i den domen.
              Om vi väger in rätten till fri information, EG-fördraget om den
              fria rörligheten för tjänster och, det som jag är rädd för, urholkningen
              av besittningsskyddet för hyresgäster, tycker jag att det vore
              på sin plats med en översyn av hyreslagen. Den kanske inte kan
              hinna förekomma en dom i nästa instans, men jag skulle ändå vilja
              höra om statsrådet inte kan se att det skulle finnas ett värde
              i att vi följer detta och gör en sådan översyn.
            </seg>
            <seg n="ebfd0041">
              Herr talman! Jag har ingen annan uppfattning än mina meddebattörer.
              Det är oerhört viktigt att tillgodose detta behov så att minoriteter
              har möjlighet att ta del av TV-utbudet, nyheter och underhållning,
              från hemländer. Därför har vi också varit mycket tydliga i relation
              till de radio- och TV-företag som verkar i allmänhetens tjänst
              och sagt att de har ett särskilt ansvar på det här området. Inför
              den nya tillståndsperioden har de också fått ett särskilt uppdrag
              att utöka sändningarna för att tillgodose etniska minoritetsgruppers
              intresse av att kunna ta del av radio- och TV-utbud från sina
              hemländer.
            </seg>
            <seg n="06736bf5">
              När det gäller just parabolantenner på hyreshus kommer man dock
              inte ifrån att det är fråga om en intresseavvägning. En hyresvärd
              är ansvarig om parabolantennerna trillar ned på gatan och skadar
              någon. Han kan drabbas av skadeståndsansvar. Det kan även finnas
              skäl för hyresvärden att kunna underhålla fastigheterna och att
              man därför inte kan montera parabolantenner hursomhelst på dem.
              Sådana synpunkter kan också finnas.
            </seg>
            <seg n="212bfeef">
              Jag ska sträcka mig så långt som till att säga att jag tycker
              att det beslut som hyresnämnden tog var klargörande. Jag är väl
              medveten om att vi förmodligen kommer att få se en överprövning
              av det i hovrätten. Jag vill poängtera att jag inte utesluter
              att det kan finnas ett behov av att se över reglerna om vi, efter
              att ha sett hovrättens dom, skulle få en situation där det här
              visar sig bli väldigt besvärligt. Just för dagen tycker jag dock
              inte att det finns skäl att ändra på hyreslagstiftningen för att
              klara ut dessa frågor.
            </seg>
            <seg n="fe672198">
              Jag är naturligtvis angelägen om att tillgodose behovet för etniska
              minoritetsgrupper att få tillgång till TV-sändningar från sina
              hemländer. Men än en gång: Detta är en avvägningsfråga också när
              det gäller hyresvärdens intresse av ändamålsenlighet och säkerhet,
              och även de intressena måste vägas in i sammanhanget.
            </seg>
          </u>
          <note n="2c46ab34">
            Anf. 16 Statsrådet LARS-ERIK LÖVDÉN (s):
          </note>
          <note type="speaker" n="e73e6614">
            Anf. 17 STEFAN ATTEFALL (kd):
          </note>
          <u who="stefan_attefall_226f00" xml:id="i-8dbb5fa07cd80f3d-1" n="abb1ea84">
            <seg n="e091044e">
              Herr talman! Självklart är det, som på så många andra områden
              i vårt samhälle, fråga om en intresseavvägning. Skillnaden är
              att det här inte handlar om att på balkongen hänga upp en prydnad
              som riskerar att falla ned. Det här är någonting annat, nämligen
              rätten att få ta del av information. Det är en del av våra grundläggande
              rättigheter och gör intresseavvägningarna ännu mer intressanta
              och delikata, vilket borde tala till förmån för hyresgästerna.
            </seg>
            <seg n="b47cdd44">
              Självklart ska förstahandsalternativet vara att man löser frågan
              i samförstånd, exempelvis inom kabel-TV-nätet. Men det är komplicerat.
              Det som i Helsingfors dessutom delvis bidrar till den problematik
              som nu varit uppe i hyresnämnden är ett gammalt kommunalt monopol
              av kabel-TV-nät, som sedan sålts vidare till privata intressenter.
            </seg>
            <seg n="c1696b0e">
              Jag tycker att det var bra sagt av statsrådet att om hovrättens
              dom skulle gå i en helt annan riktning bör man ta initiativ till
              att se över lagstiftningen. Jag hoppas att Lövdén för över den
              insikten och kunskapen, och ska vi kalla det löftet, till det
              nya statsrådet på området; det är väl Mona Sahlin som tar över
              dessa frågor. Jag hoppas att den insikten och kunskapen ingår
              i överföringen så att hon har samma uppfattning och bevakar frågan.
              I annat fall får vi återkomma från kammarens sida.
            </seg>
            <seg n="117c93a7">
              Det är också intressant att notera att om vi endast hade haft
              den svenska lagstiftningen, jordabalken från 1917, är det inte
              säkert att domen i hyresnämnden blivit den som den nu blev. Nu
              blev det så tack vare EG-fördraget. Jag tror att man kan säga
              att det är EG-fördragen som till stor del stärker just den enskilda
              människans rättigheter. Det gäller bland annat möjligheten att
              ta del av information via parabol. Det finns en del andra domar
              ute i Europa som också gått i den riktningen. Jag tolkar dem på
              det sättet.
            </seg>
            <seg n="3085440a">
              Vad hade hänt om vi inte haft EU-medlemskapet? Det är en intressant
              reflexion i det här sammanhanget. Den visar både på behovet av
              modernisering av svensk lagstiftning och ger insikt om att vi,
              tack vare EU-medlemskapet, fått in ett starkare värn om den enskildes
              rättigheter. Det är något som jag personligen välkomnar.
            </seg>
          </u>
          <note type="speaker" n="92eddeb4">
            Anf. 18 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-c1de5699d94801f1-1" n="62118a0b" next="i-a5eaf3e562ff9632-1">
            <seg n="d8bc68b2">
              Herr talman! Jag skulle gärna vilja att statsrådet utvecklade
              sina funderingar kring EG-kommissionens meddelanden och EG-fördragets
              stadgar lite mera när det gäller rättssäkerhetsfrågan för enskilda
              människor. Jag tycker att frågan är viktig, och precis som Stefan
              Attefall nämnde är det tack var EG-fördraget och andra lagstiftningar
              inom Europeiska gemenskapen som vi nu fått det avgörande som ligger
              på bordet och ska prövas igen. Det skulle därför vara värdefullt
              om statsrådet kunde utveckla den delen.
            </seg>
            <seg n="0fdf523a">
              Om inte jag missminner mig har vi en lagstiftning, föreslagen
              av den socialdemokratiska regeringen, som innebär att man ska
              kunna motverka begränsningen av rätten att installera parabolantenner
              just för att minska en monopolliknande ställning för kabel-TV-företagen.
              Det är ett stort problem att de människor som vill tillgodogöra
              sig information via parabol inte är nöjda med det utbud som kabel-TV-bolagen
              erbjuder.
            </seg>
            <seg n="529288cb">
              Om man sammanfattar detta innebär den svenska lagstiftningen,
              ifall jag förstått det hela rätt, att man inte kan sätta upp lokala
              regler så länge parabolantennen står lös på en balkong och det
              inte finns något förbud mot att installera parabolantenner i Sverige.
              Hur ser statsrådet på att man använder sig av rätten att skriva
              in detta i hyresavtalet? Jag vore tacksam för svar.
            </seg>
          </u>
          <note n="c7423d72">
            Anf. 19 EWA THALÉN FINNÉ (m):
          </note>
          <u who="cecilia_magnusson_ec6e0d" xml:id="i-a5eaf3e562ff9632-1" n="62118a0b" prev="i-c1de5699d94801f1-1">
            <seg n="19a0a90b">
              Herr talman! Jag vill instämma i det som Stefan Attefall sade
              om att det är glädjande att statsrådet åtminstone inte utesluter
              behovet av att se över lagstiftningen. Egentligen skulle jag dock
              vilja att man gick ett steg längre och sade att det nog redan
              i dagsläget finns ett sådant behov redan innan hovrättens domen
              faller och att man även väger in bostadsrättsföreningarna och
              det skydd som kan finnas där.
            </seg>
            <seg n="d0d01bb9">
              Också jag ser nämligen att hyresvärdar och bostadsrättsföreningar
              sätter upp fler och fler regler. Det kan gälla rökning på balkonger
              och så vidare. Om detta får gå för långt är jag rädd för att vi
              inte längre har ett besittningsskydd utan kan vräkas på ganska
              lösa grunder.
            </seg>
            <seg n="777f827a">
              Jag skulle därför önska att statsrådet redan i dag kunde säga
              att regeringen gör en översyn.
            </seg>
            <seg n="a261ff7c">
              Herr talman! När det gäller det nu aktuella fallet blev ju inte
              hyresgästerna vräkta efter utslaget i hyresnämnden. Det jag underströk
              var att jag inför framtiden inte utesluter att det kan finnas
              ett behov av att se över lagstiftningen ifall rättsutvecklingen
              och problemen skulle bli större än vad jag tycker att de är i
              dag.
            </seg>
            <seg n="148e9def">
              När jag väl sagt det måste jag understryka det som jag sade i
              mitt tidigare anförande, nämligen att det till syvende och sist
              trots allt är en fråga om avvägning. Man kommer inte från den
              intressekonflikt som i vissa fall kan finnas mellan en hyresgästs
              intresse av att montera upp en parabolantenn och hyresvärdens
              intresse av att exempelvis kunna klara underhållet och inte riskera
              att dra på sig skadeståndsskyldighet om parabolantennen skulle
              trilla ned på gatan.
            </seg>
            <seg n="1976cd76">
              Jag utgår från att man i de allra flesta fall kan lösa frågan
              på ett ändamålsenligt sätt, i samförstånd mellan parterna. Det
              finns, tycker jag, ett uppenbart intresse för en hyresvärd att
              se till att hyresgästerna trivs i sitt boende och även har möjligheter
              att, som i det här fallet, ta del av information från sina hemländer.
              Jag vill understryka att detta många gånger kan lösas på ett praktiskt
              och ändamålsenligt sätt. Det är också en uppmaning till fastighetsägarna
              att se till att lösa frågan på ett praktiskt och ändamålsenligt
              sätt.
            </seg>
            <seg n="c15060b0">
              Till Cecilia Magnusson vill jag säga att min bedömning är att
              det i dag inte finns någonting i hyreslagstiftningen som strider
              mot dels våra egna grundlagsbestämmelser, dels de åtaganden vi
              har i förhållande till det internationella samfundet och internationell
              rätt. Jag ser inte att det finns någon punkt i dag där hyreslagstiftningen
              strider mot de åtagandena.
            </seg>
            <seg n="55d65fae">
              Det var väl de svar jag tänkte ge. Jag utesluter alltså inte
              för framtiden det kan man aldrig göra att det beroende på rättsutvecklingen
              kan uppstå ett behov av att se över lagstiftningen, men för dagen
              ser jag inget sådant behov.
            </seg>
          </u>
          <note n="1e708426">
            Anf. 20 Statsrådet LARS-ERIK LÖVDÉN (s):
          </note>
          <note type="speaker" n="761d20da">
            Anf. 21 STEFAN ATTEFALL (kd):
          </note>
          <u who="stefan_attefall_226f00" xml:id="i-1052831f45711928-0" n="abb1ea84" next="i-324aca5e0afcd20a-0">
            <seg n="19b26b72">
              Herr talman! Självklart finns det all anledning för oss som varit
              engagerade i den här debatten att nu följa hovrättens fortsatta
              behandling av den här frågan och se vad som blir effekten av denna,
              liksom att då kanske också påminna Lars-Erik Lövdén eller hans
              efterträdare om vad som sagts i denna debatt.
            </seg>
            <seg n="90f9e74e">
              Jag håller gärna med statsrådet om att det handlar om en intresseavvägning.
              Men just genom att vi har en sådan föråldrad lagstiftning blir
              det också utrymme för ganska mycket tolkningar och svårigheter
              att veta hur lagen kommer att tillämpas i praktiken. Den svenska
              lagstiftningen här är oerhört gammal, och det moderna som kommit
              till är ju EG:s olika regelverk. Detta gör att åtminstone jag
              tycker att det finns anledning att oavsett domen se över lagstiftningen
              för att få en tydlighet och en förutsägbarhet i hur man ska tolka
              lagen.
            </seg>
            <seg n="7be9e45a">
              Jag personligen tycker också att hyresnämndens beslut verkar
              väl avvägt och verkar balansera de här intressena på ett rimligt
              sätt. Men som sagt var: Den här typen av konflikter ska inte behöva
              gå till hyresnämnden. De måste kunna lösas genom att man tydligt
              vet spelreglerna i förväg och självklart också genom samtal och
              förhandlingar där man tar upp både säkerhet och rätten till information.
              Det är som sagt inte vilken anordning som helst vi diskuterar;
              det är faktiskt en viktig del i rätten att få del av den information
              man önskar som enskild medborgare. Det är en viktig aspekt i den
              här diskussionen och en viktig aspekt i det nya mångetniska Sverige.
            </seg>
          </u>
          <note n="5acdd97f">
            Anf. 22 Statsrådet LARS-ERIK LÖVDÉN (s):
          </note>
          <u who="stefan_attefall_226f00" xml:id="i-324aca5e0afcd20a-0" n="abb1ea84" prev="i-1052831f45711928-0">
            <seg n="9e3ae488">
              Herr talman! Då vill jag bara tacka för de vänliga orden Stefan
              Attefall sade i inledningen. Jag har uppskattat de debatter jag
              haft i riksdagen i olika sammanhang med Stefan Attefall.
            </seg>
            <seg n="62e90ca7">
              Herr talman! Gunnar Axén har frågat finansministern vad han avser
              att göra för att klargöra situationen för Helsingforss läns landsting
              avseende omstruktureringsstödet och det föreslagna sysselsättningsstödet
              i budgetpropositionen. Arbetet inom regeringen är så fördelat
              att det är jag som ska besvara interpellationen.
            </seg>
            <seg n="c89b5fdd">
              Helsingforss läns landsting har under flera år haft problem med
              negativa resultat. I landstinget pågår nu ett omfattande arbete
              med att omstrukturera verksamheten. Omstruktureringen är nödvändig
              för att sanera landstingets finanser.
            </seg>
            <seg n="3d774e04">
              I maj 2004 beviljade regeringen Helsingforss läns landsting ett
              villkorat stöd med 400 miljoner kronor. Regeringen ingick en överenskommelse
              med landstinget om att sänka bruttokostnadsnivån med 1,7 miljarder
              och uppnå en ekonomi i balans senast i bokslutet för 2005. Stödet
              betalas ut under förutsättning att landstinget uppfyller villkoren
              i överenskommelsen. Vilka åtgärder landstinget vidtar för att
              sänka bruttokostnaden och uppnå en ekonomi i balans är upp till
              landstinget.
            </seg>
            <seg n="9b640f53">
              Regeringen har i budgetpropositionen för 2005 föreslagit ett
              sysselsättningsstöd. Hela det stöd som föreslagits avses att ges
              i form av ett generellt sysselsättningsstöd, vilket innebär att
              även kommuner och landsting som inte har möjlighet att utöka verksamheten
              får del av stödet. Något krav på nyanställningar är inte förknippat
              med stödet. Det finns således ingen motsättning mellan omstruktureringsstödet
              och det föreslagna sysselsättningsstödet.
            </seg>
            <seg n="d3cd49cd">
              Herr talman! Jag ber att få tacka ministern för svaret och klargörandet.
            </seg>
            <seg n="bdfb19db">
              Det är nämligen lite märkligt: Å ena sidan beviljar regeringen
              ett bidrag till Helsingforss läns landsting på 400 miljoner kronor
              under förutsättning att man minskar sina utgifter med 1,7 miljarder
              kronor, bland annat genom personalnedskärningar. Nästa år beräknas
              500 anställda på akutsjukhusen i Helsingfors bli av med sina jobb.
              Å andra sidan inför regeringen ett sysselsättningsstöd till landstinget
              på 600 miljoner kronor vilket, förleds man tro, ska leda till
              fler anställda, inte färre.
            </seg>
            <seg n="2073fd25">
              Jag tyckte att detta var motsägelsefullt, och därav min fråga.
              Men den minst sagt uppseendeväckande förklaringen från kommunministern
              är att eftersom sysselsättningsstödet inte är ett sysselsättningsstöd
              eller behöver användas för att anställa fler så råder ingen motsättning
              mellan bidragen.
            </seg>
            <seg n="02b07596">
              Frågan som då infinner sig är: Varför heter det sysselsättningsstöd
              när det inte behöver leda till fler sysselsatta i kommuner och
              landsting? Varför ägnar sig regeringen åt att på detta sätt vilseleda
              människor när det gäller vad bidragen syftar till?
            </seg>
            <seg n="e7335785">
              Men inte nog med att man ger Helsingforss läns landsting bidrag
              för att minska antalet anställda och sedan ger dem ett sysselsättningsbidrag
              som inte behöver leda till fler sysselsatta; Socialdemokraterna
              står också bakom ett inkomstutjämningssystem som innebär att Helsingforss
              läns landsting betalar mer än tre gånger så mycket som man ska
              spara, 5,7 miljarder kronor per år, till andra landsting.
            </seg>
            <seg n="c722955f">
              Först tvingar alltså Socialdemokraterna Helsingforss läns landsting
              att betala 5,7 miljarder kronor till andra landsting. Sedan ger
              man landstinget 400 miljoner kronor i bidrag för att minska personalen
              och spara 1,7 miljarder. Sedan ger man ett sysselsättningsstöd
              på 600 miljoner kronor som inte behöver användas för fler sysselsatta.
              Slutligen förhindrar man landstinget att rationalisera sin verksamhet
              genom att förbjuda olika typer av entreprenadlösningar.
            </seg>
            <seg n="e5521edf">
              Ibland verkar det inte finnas någon gräns för hur snurrig regeringens
              politik tillåts vara! Jag tackar dock ministern för klargörandet
              att sysselsättningsstödet inte är ett sysselsättningsstöd.
            </seg>
            <seg n="d90f3ecc">
              Nu blir detta dessutom min både första och sista debatt med kommunministern.
              Jag ber redan nu att få tacka för den debatten och önska ministern
              lycka till med uppdraget i Halland.
            </seg>
            <seg n="0989a418">
              Herr talman! Också jag vill börja med att lyckönska statsrådet
              till den nya utnämningen som landshövding i Hallands län. Jag
              har faktiskt själv bott ett par år i Halmstad. Det är en mycket
              trevlig stad. Man har nära till fotbollen där, och jag förstår
              att det MFF-inspirerade statsrådet Lövdén kommer att ha en lätt
              uppgift att gå över till kanske Halmstad BK. En gång i tiden spelade
              till och med landshövdingens chaufför Sylve Bengtsson vänsterytter
              i Halmstad BK, så något annat blir väl svårt. Jag har själv sett
              honom på Örjansvall.
            </seg>
            <seg n="a6343e17">
              Men det var kanske inte det jag i huvudsak tänkte tala om, utan
              det var ett särskilt ord i svaret, nämligen omstrukturera. Vad
              betyder det? Statsrådet och jag har haft många debatter här under
              årens lopp om Helsingforss läns landsting, och jag förutser vissa
              abstinensbesvär på just den punkten framöver från statsrådets
              sida. Men att använda ordet omstrukturera i den bemärkelse som
              statsrådet nu gör måste man ändå säga inte är korrekt. Det är
              en form av nyspråk. Vad det handlar om är centralisering i Helsingforss
              läns landsting, att lägga ned, höja skatter, införa nya avgifter
              och minska på verksamheter.
            </seg>
            <seg n="e16023b1">
              Det är klart, om man gör alla dessa åtgärder föreligger det absolut
              möjligheter att minska bruttokostnadsnivån inte nettokostnadsnivån
              med de 1 700 miljoner som Gunnar Axén har pekat på och kanske
              till och med få balans i ekonomin fram till år 2005. Jag menar
              dock att baksidan av detta är att vi får längre köer, och det
              är någonting som statsrådet inte har nämnt i det här svaret. Jag
              förstår det. Det är inte lätt att både skära i kostnader och inte
              få någon effekt på verksamheten.
            </seg>
            <seg n="6d49ed88">
              Därför vill jag avsluta detta inlägg med att säga att i den debatt
              som kommer i morgon om inkomstutjämningssystemet är det viktigt
              att vara mycket ärlig: När Helsingforss läns landsting fick så
              dålig ekonomi efter 1998 berodde det på att man gick från en beräkningsmodell
              som baserades på data från folk- och bostadsräkningen till en
              så kallad matrismodell. Detta är någonting som har föranlett även
              statsrådet Lövdéns vänner att traska upp till statsrådet själv
              och säga att den nya beräkningsgrunden har en viktig del i att
              Helsingforss läns landsting fick så väldigt dåliga finanser efter
              1998, med genomslag år 2000.
            </seg>
            <seg n="3e016748">
              En helt annan sak som statsrådet och jag diskuterat är hur man
              skulle finansiera detta. Där kan jag och statsrådet vara överens
              om att det inte var klokt av den dåvarande majoriteten att skjuta
              finansieringsproblemen framför sig. Det har jag sagt tidigare
              i denna talarstol. Men man måste veta varför det helt plötsligt
              blev ungefär 1 000 kr mer i kostnader per invånare i Helsingforss
              läns landsting under ett enda år. Det berodde på att man gick
              från den tidigare modellen till en matrismodell.
            </seg>
            <seg n="622e424a">
              Dessutom, och det vet statsrådet, byggde den nya modellen inte
              alls på hur det var i Helsingfors utan den byggde på befolkningen
              i region Skåne.
            </seg>
            <seg n="12299338">
              Med detta vill jag tacka statsrådet för de många debatterna.
            </seg>
            <seg n="4097b438">
              Herr talman! Gunnar Axén avslutade med att säga: Detta är min
              första och sista debatt med statsrådet. Var inte så säker! Det
              är möjligt för Gunnar Axén att begära ordet i morgon i utjämningsdebatten,
              så kan vi ta den diskussionen då och slipper den i dag. Jag är
              beredd att göra det. Jag ska delta i debatten i morgon med stor
              entusiasm.
            </seg>
            <seg n="be39b2f2">
              Det här är inte särskilt uppseendeväckande. Redan i budgetpropositionen
              framgick tydligt att sysselsättningsstödet skulle vara ett generellt
              sysselsättningsstöd som inte var villkorat av nyanställningar.
            </seg>
            <seg n="6621f98c">
              Jag har sagt i något uttalande att det ser väldigt olika ut i
              Kommun-Sverige. Det finns säkert kommuner och landsting som kommer
              att kunna nyanställa tack vare de bättre ekonomiska förutsättningarna
              nästa år. Men det finns sannolikt också kommuner och landsting
              som inte kommer att kunna göra det. De kanske till och med är
              inne i en omstrukturering för att få en långsiktigt hållbar ekonomi
              och kommer att minska sin personal. Generellt tror jag, och nu
              säger jag att jag tror, att antalet kommun- och landstingsanställda
              kommer att öka nästa år i Sverige. Men det kommer att variera
              mellan kommuner och mellan landsting. Det finns ingenting som
              är en konfliktpunkt mellan sysselsättningsstödet och det omstruktureringsstöd
              som vi har gett Helsingforss läns landsting.
            </seg>
            <seg n="0d8b920e">
              Nu går jag över till omstruktureringsstödet. Det var ju så under
              den förra mandatperioden i Helsingforss läns landsting och jag
              tror att Gunnar och jag någon gång har varit överens om det att
              man hade en kostnadsutveckling som inte stod i överensstämmelse
              med intäktsutvecklingen. Kostnadsutvecklingen i Helsingforss läns
              landsting under förra perioden uppgick till 8 % om året, en exceptionell
              kostnadsutveckling.
            </seg>
            <seg n="70ec449b">
              Den hade sin grund i en bristande kostnadskontroll, i en privatisering
              och utförsäljning utan att man försäkrade sig om att man också
              fick ut bästa möjliga av de upphandlingar man gjorde. Det var
              en röra i hela administrationen i Helsingfors. Det gjordes till
              och med uttalanden från ledande företrädare i Helsingforss läns
              landsting om att man skulle visa på sista raden i negativt resultat
              vad man skulle betala till utjämningssystemet.
            </seg>
            <seg n="80bf2885">
              Den bristande kostnadskontrollen och den ohejdade kostnadsutvecklingen
              är de främsta skälen till den situation som Helsingforss läns
              landsting befann sig i efter valet 2002.
            </seg>
            <seg n="894f043b">
              Omstruktureringen med de 1,7 miljarderna har av landstinget bedömts
              som nödvändig för att kunna klara en långsiktig ekonomiskt stabil
              situation i Helsingforss läns landsting, inte för att göra en
              knäck ett år för att uppnå ett balanserat resultat utan för att
              långsiktigt klara verksamheten och ekonomin i Helsingforss läns
              landsting. Det är den bedömning de har gjort. Och vi gick då in
              med ett omstruktureringsstöd för att hjälpa till under den omstruktureringsfasen.
            </seg>
            <seg n="0ac7a6fa">
              I morgon ska vi ta utjämningsdebatten. Men ibland i den offentliga
              debatten framskymtar det från moderat håll att Moderaterna inte
              vill ha något utjämningssystem över huvud taget, att Helsingforss
              läns landsting skulle slippa betala ett utjämningsbidrag. Men
              går man in och granskar vad Moderaterna säger i riksdagen är budskapet
              ett annat. Försök att hålla er till ett budskap framför allt under
              debatten i morgon! Det skulle jag uppskatta.
            </seg>
          </u>
          <note n="2d82d46d">
            Överläggningen var härmed avslutad.
          </note>
          <note n="f59e321e">
            9 § Svar på interpellation 2004/05:51 om Helsingforss läns landsting
            och omstruktureringsstödet
          </note>
          <note n="177b07b6">
            Anf. 23 Statsrådet LARS-ERIK LÖVDÉN (s):
          </note>
          <note n="bf1ea5db">
            Anf. 24 GUNNAR AXÉN (m):
          </note>
          <note n="c80d5ec0">
            Anf. 25 GUNNAR ANDRÉN (fp):
          </note>
          <note n="c447df5a">
            Anf. 26 Statsrådet LARS-ERIK LÖVDÉN (s):
          </note>
          <note n="2d82d46d">
            Överläggningen var härmed avslutad.
          </note>
          <note n="84119d49">
            10 § Svar på interpellation 2004/05:56 om bekämpande av hat-
            och våldspolitik
          </note>
          <note type="speaker" n="d7a21033">
            Anf. 27 Kulturminister PÄR NUDER (s):
          </note>
          <u who="par_nuder_samordningsm" xml:id="i-a3d39473ad60b306-3" n="9855e466">
            <seg n="f633f684">
              Herr talman! Ana Maria Narti har frågat statsministern om han
              anser att det är nödvändigt att ta initiativ till en kampanj om
              kommunismens brott mot de mänskliga rättigheterna. Arbetet inom
              regeringen är så fördelat att det är jag som ska besvara interpellationen.
            </seg>
            <seg n="9524193b">
              Det är nu sju år sedan Göran Persson tog initiativet till Levande
              historia, en bred informationssatsning om Förintelsen. Tanken
              var att vi alla med ökad insikt om det avskyvärda som hände i
              nazisternas utrotningsläger, nazismens ideologi och praktik, skulle
              öka vaksamheten också mot antidemokratiska vindar som blåser i
              vår tid.
            </seg>
            <seg n="4b745a81">
              Man kan diskutera om nazismens gärningar är unika i sin utstuderade
              grymhet och planerade ondska eller om exempelvis kommunismen med
              sina massmord och sin terror varit lika hänsynslös och omänsklig.
              Kommunismens brott mot de mänskliga rättigheterna är hursomhelst
              väl kända och kan varken förnekas eller bagatelliseras.
            </seg>
            <seg n="9ec447d0">
              Angeläget är naturligtvis att kommunismens historia kritiskt
              granskas och analyseras. Historien må hållas vid liv, men främsta
              syftet är ändå inte att döma och fördöma utan att väcka till insikt.
              Eller, som Yehuda Bauer påpekat, att vaccinera nya generationer
              mot extremismens blinda hat och ondska. Jag är inte säker på att
              detta bäst sker genom statligt organiserade och finansierade kampanjer.
              Jag tror att fria forskare, författare och journalister kan verka
              väl så effektivt i detta syfte, kanske effektivare. Vi politiker
              har också ett stort ansvar för att illdåden varken glöms, förtigs
              eller negligeras.
            </seg>
          </u>
          <note type="speaker" n="22fb4803">
            Anf. 28 ANA MARIA NARTI (fp):
          </note>
          <u who="ana_maria_narti_1cdb99" xml:id="i-f602840fddfcb6fa-0" n="d6b8e32f">
            <seg n="854811da">
              Herr talman! Tack, samordningsministern!
            </seg>
            <seg n="caca9e73">
              På 60-talet i Rumänien hade jag arbetskamrater, journalister,
              som åkte till Kina. När de kom tillbaka kunde de inte tala. De
              hade sett korsfästa människor på arbetsplatser. De korsfästa dog
              långsamt. Och de rumänska gästerna frågade: Vad har de gjort?
              Då fick de höra att detta var före detta lärare i engelska och
              att de var drakar och demoner, inte människor.
            </seg>
            <seg n="5de1da63">
              Jag tror inte att sådana dåd är kända i dag. Jag vet att de inte
              är kända. Unga människor som tar kommunismen till sitt ideal blundar.
              De läser inte, och de vägrar att lyssna på vittnesmål.
            </seg>
            <seg n="b3bdc3ea">
              Vi är här, samordningsministern, vi som har levt i detta helvete.
              Vi kan vittna.
            </seg>
            <seg n="1425b30e">
              På 70-talet fick jag inte vittna därför att hela vänstern stoppade
              nävarna i munnen på oss som ville berätta vad vi visste.
            </seg>
            <seg n="dba3b264">
              På 80-talet hade alla förlorat intresset för politiken. Det var
              bara ekonomi som gällde och postmodernism. Ingen ville höra våra
              vittnesmål om brott mot mänskliga rättigheter under Ceauşescu.
              Jag grät.
            </seg>
            <seg n="357cf85e">
              I november 1989 talade jag i telefon med min redaktör, Svante
              Nycander, för att övertala honom att skicka en reporter till vårt
              protestmöte framför den rumänska ambassaden. Detta hände bara
              några veckor innan hela kommunismens struktur började rasa.
            </seg>
            <seg n="2a4cd705">
              Men ingen ville höra. När man så länge under decennier har blockerat
              debatten om kommunismens brott, hur kan samordningsministern tro
              att folk vet?
            </seg>
            <seg n="f5912de7">
              Jag har haft en sådan dialog med en ung dam, säkert en mycket
              trevlig ung tjej. Hon försökte per mejl övertala mig att ge upp
              debatten. Den behövs inte. Vi behöver inte veta, och förresten
              finns det också en god kommunism. Det är det som vi måste göra
              slut på. Det finns ingen god kommunism. Det finns inte heller
              någon god religiös fanatism. Det finns ingen god ateistisk intolerans.
              Det finns ingen god rasism. Vi måste samla alla former av politik
              som bygger på hat och våld i samma kategori. Det behövs många
              upplysningskampanjer om detta.
            </seg>
          </u>
          <note type="speaker" n="e7fc3a71">
            Anf. 29 STAFFAN DANIELSSON (c):
          </note>
          <u who="staffan_danielsson_f9e521" xml:id="i-9946de59d6071d31-0" n="859bb71a">
            <seg n="8680b75c">
              Herr talman! Jag tycker att det är en viktig interpellation som
              Ana Maria Narti har lyft fram. Hon har ju en bakgrund och erfarenheter
              som gör att hon vet att den stämmer.
            </seg>
            <seg n="70893ffc">
              Sverige kan sägas ha en särskild uppgift i detta. Det är alldeles
              utmärkt med den kampanj för Levande historia som statsministern
              har tagit fram. Det här är en parallell. Jag delar alltså inte
              uppfattningen att kommunismens brott, det som har skett i kommunismens
              namn, är välkänt i dag. Det är för tidigt att låta detta sjunka
              in i det förgångna. Det skulle behöva lyftas fram på liknande
              sätt som har gjorts med Levande historia för nazismen. Det är
              min grund till att gå upp här.
            </seg>
            <seg n="6695f6a3">
              Ana Maria Narti tar upp flera aspekter av terror, hat och våld.
              Statsterrorism har diskuterats hittills, men i interpellationen
              nämns även den gruppterrorism som religiösa, fanatiska, politiska
              grupper i dag ägnar sig åt. Det gör frågan extra aktuell.
            </seg>
            <seg n="e1d73f2b">
              Som bonde i Sverige är det med vämjelse och förtvivlan som jag
              har förstått sovjetkommunismens oerhörda övergrepp mot till exempel
              Ukrainas bönder och befolkning. Åtskilliga miljoner tvingades
              svälta ihjäl på sina egna åkrar. Maten togs från dem, och det
              var dödsstraff på att gömma den. Det var oerhörda brott. Detta
              gäller likaså skräckregementet i de baltiska staterna, där massdeportationer
              skedde. Massvis med oskyldiga skickades nätter och dagtid i väg
              åt olika håll till fruktansvärda öden. Det har inte lagts bokslut
              än på detta. Det skulle behöva göras.
            </seg>
            <seg n="f2fa10c5">
              Statsterrorismen behöver lyftas fram. Jag tycker att Sverige
              har en särskild uppgift här som ett litet neutralt land som inte
              var med i världskrigen och som med trovärdighet kan driva detta,
              på samma vis som statsministern har gjort.
            </seg>
            <seg n="7fa30074">
              I dag lever vi med en annan terrorism från fanatiska grupperingar
              med olika förtecken. Denna terrorism eskalerar. Man använder terrorismen
              som metod för att söka uppnå politiska syften. Det kan aldrig
              försvaras. Ibland försvaras dessa massmord riktade mot oskyldiga
              barn, kvinnor och män med förståelse för situationen. Jag menar
              att terrorism riktad mot oskyldiga människor aldrig kan försvaras.
            </seg>
            <seg n="c1754259">
              Jag har föreslagit i en motion att regeringen bör initiera en
              möjlighet till manifestationer i vårt land mot de fruktansvärda
              terrormord som dagligen sker i vår värld och även internationellt
              försöka driva opinion i mer organiserad skala än fria forskare
              och politiker. Jag vill skicka med den tanken när denna interpellation
              diskuteras. Jag tycker att Sverige kan ha en uppgift, och jag
              hoppas att statsrådet kan vara lite mer positiv i sitt kommande
              svar.
            </seg>
            <seg n="5f8c85d4">
              Statsrådet säger att kommunismens brott mot de mänskliga rättigheterna
              är väl kända och inte kan förnekas. Historien må hållas vid liv,
              men främsta syftet är ändå inte att döma och fördöma utan att
              väcka till insikt. Byt ut kommunismen mot nazismen i citaten det
              blir absurt. Det här är allvarligt. Jag tycker att Ana Marias
              interpellation förtjänar att tas upp.
            </seg>
          </u>
          <note type="speaker" n="9fd61297">
            Anf. 30 Kulturminister PÄR NUDER (s):
          </note>
          <u who="par_nuder_samordningsm" xml:id="i-a3d39473ad60b306-4" n="9855e466">
            <seg n="974c66e5">
              Herr talman! Ingen som har läst Ana Maria Nartis interpellation
              och har hört hennes röst i dag, och har hört hennes röst under
              årens lopp, kan tvivla på det äkta starka engagemanget mot kommunismen.
              Jag tror faktiskt att du underskattar din egen betydelse i den
              offentliga debatten under de senaste åren för att väcka till insikt
              om de brott som har begåtts i kommunismens namn mot mänskligheten.
              Det har varit en oerhört viktigt röst och ett demokratiskt renhållningsarbete
              som är förtjänstfullt och som verkligen fler borde ta efter.
            </seg>
            <seg n="a659c5b8">
              Men den här diskussionen handlar inte om angelägenhetsgraden
              i att sprida kunskap och insikt om de brott som har begåtts i
              kommunismens namn historiskt utan även om de som begås i dag inte
              minst de värderingar som styr dem som alltjämt kallar sig kommunister.
              Den här debatten handlar om formerna för hur vi på bästa sätt
              sprider denna kunskap och insikt.
            </seg>
            <seg n="eeebe72f">
              Det är riktigt som sägs om det initiativ som statsministern tog.
              Jag tackar för erkännandet i interpellationen att det var ett
              viktigt initiativ. Forum för Levande historia ägnar sig ingalunda
              uteslutande åt att minnas och återuppväcka kunskaper och insikter
              baserade på Förintelsen utan minst lika mycket om brott som rör
              kommunismen.
            </seg>
            <seg n="05d9dbc7">
              Under våren i år anordnade Levande historia ett seminarium om
              terrorn under sovjetkommunismen. Ytterligare ett ska hållas i
              Karlstad i november. Professor Kristian Gerner kommer att leda
              seminarierna ett väl aktat namn i dessa sammanhang. I fjol genomfördes
              en veckolång sommarkurs kring samma ämne. I samarbete med forskningsprojekt
              om kommunismens brott ska Levande historia medverka till att resultatet
              av forskningen blir så väl känt som möjligt.
            </seg>
            <seg n="53138fd2">
              Frågan är om det är regeringen som ska initiera breda kampanjer.
              Den frågan restes redan när statsministern tog initiativ till
              Levande historia. Då enades alla partier om att det var ett engångstillfälle
              då man borde använda Regeringskansliets resurser till att börja
              med, som sedermera blev en myndighet, till att etablera institutionen
              eftersom den var så viktig. Jag tror att man principiellt ska
              vara försiktig med att använda statliga resurser i opinionsbildande
              verksamhet. Man kan göra ett och annat undantag, som vi i stor
              politisk endräkt gjorde när det gäller Levande historia. Nu vet
              vi att Levande historia även ägnar sig åt brott som har begåtts
              i kommunismens namn. Men jag är den förste att vilja vara med
              i en kampanj mot kommunismens brott och att sprida ljus över det
              fruktansvärda som har gjorts i kommunismens namn genom årtiondena
              och som dessvärre alltjämt sker.
            </seg>
            <seg n="bfd2d1fb">
              Vi kan göra det tillsammans i olika sammanhang över partigränserna,
              men jag är inte alldeles säker på att det bör ske genom att regeringen
              fattar ett formellt beslut, skickar ett anslag till en myndighet
              som sedan får till uppgift att organisera det hela. Låt oss göra
              det tillsammans, gärna över partigränserna. Är det något vi kan
              enas om är det kampen mot kommunismen.
            </seg>
          </u>
          <note type="speaker" n="c8d44d89">
            Anf. 31 ANA MARIA NARTI (fp):
          </note>
          <u who="ana_maria_narti_1cdb99" xml:id="i-f602840fddfcb6fa-1" n="d6b8e32f">
            <seg n="3e9017c3">
              Herr talman! Tack statsrådet, det är mycket smickrande att höra
              så vackra ord över min egen insats. Men jag är inte säker på att
              de unga verkligen vet vad som har hänt och vad som kan hända.
            </seg>
            <seg n="d3005062">
              Kärnan i min interpellation var tanken att man måste lyfta fram
              all politik som bygger på hat och våld. Av någon anledning jag
              har ingen förklaring varför är hatet en oerhört snabbverkande
              medicin. Jag såg det när jag var liten i Rumänien och när grönskjortorna
              defilerade under våra fönster. Jag såg det på 1970-talet när jag
              kom till väst och erfor den enorma dyrkan av Mao och Che Guevara
              som rådde. Det gjorde nästan att vi som kom från terrorn i vissa
              sammanhang inte betraktades som likvärdiga invånare med de andra
              som hade en sådan djup tro.
            </seg>
            <seg n="1d022414">
              Jag ser den här tron i dag hos dem som inte vill höra, se eller
              minnas. Jag ser hatets försvarare i viktiga politiska dokument.
              Jag ska inte börja diskutera Vänsterpartiet här, för det hör inte
              hit, men i det senaste partiprogrammet hittar man en stor satsning
              på klasshatet. Jag ville lyfta fram tanken att klasshat och rashat
              inte på något sätt skiljer sig åt. Att satsa på hat betyder att
              man vet var man börjar, men man vet aldrig var man slutar. Jag
              tror att en hel del politiker också utanför Vänsterpartiets struktur
              behöver självrannsakan.
            </seg>
            <seg n="76b7faec">
              Jag minns tiden när vi demonstrerade för Baltikum på Norrmalmstorg.
              Vi hade aldrig socialdemokratin med oss. Det finns andra sådana
              exempel. När det gäller Sverige är den här diskussionen inte uteslutande
              en diskussion om vpk och v. Det är en mycket större diskussion.
              Vi har stenkastare och entusiastiska deltagare i så kallade Reclaim
              the City-fester som leder till total vandalisering av vissa stadsdelar.
              Hatet är här bland oss. Vi kan inte låtsas att vi inte ser möjliga
              samband bakom de här våldsamma icke-demokratiska uttrycken för
              protest. Om vi vill ha demokrati måste vi, precis som Göran Persson
              sade efter den 11 september, stoppa våldet.
            </seg>
          </u>
          <note type="speaker" n="cf0133f7">
            Anf. 32 STAFFAN DANIELSSON (c):
          </note>
          <u who="staffan_danielsson_f9e521" xml:id="i-9946de59d6071d31-1" n="859bb71a">
            <seg n="362c53f3">
              Herr talman! Kampanjen Levande historia på regeringsnivå var
              ett undantag, säger Pär Nuder. Det kan jag hålla med om och att
              det även inbegriper att diskutera kommunismens brott som i volym
              tyvärr ligger antalsmässigt i nivå med nazismens. Det är bra att
              man också informerar om kommunismens brott, men det är väl uppenbart
              att det som Levande historia ändå är känt för är att levandegöra
              nazismens illdåd. Jag tycker att det vore väldigt bra om man någotsånär
              kom upp på samma plan med att informera om det oerhörda som har
              skett i kommunismens namn. Det ska informeras om brotten men även
              om de mekanismer som lever kvar och driver fram de här hemskheterna.
              Det finns i modern tid många exempel på att de här mekanismerna
              fortfarande fungerar, Kampuchea och många andra, vilket gör det
              här mycket aktuellt.
            </seg>
            <seg n="27440622">
              Jag vill också skicka med, det som jag var inne på, att terrorismen
              som växer i dagens värld i gruppformer, där ändamålet verkligen
              får helga medlen, är en sådan allvarlig förödande företeelse att
              kampen mot den, opinionsbildningen i FN och bland människor världen
              över, bör bedrivas med kraft på allra högsta regeringsnivå också
              i Sverige.
            </seg>
          </u>
          <note type="speaker" n="4d05f32b">
            Anf. 33 Kulturminister PÄR NUDER (s):
          </note>
          <u who="par_nuder_samordningsm" xml:id="i-a3d39473ad60b306-5" n="9855e466">
            <seg n="e3dc6699">
              Herr talman! Jag delar den oro som Ana Maria Narti ger uttryck
              för när det gäller de unga. Dessvärre finns det numera alltför
              många exempel på undersökningar som visar att unga människor,
              förhoppningsvis utan närmare eftertanke, kallar sig för kommunister.
              Det är ett misslyckande för oss, Ana Maria Narti i personlig kapacitet
              och mig i andra generationen, som har egna erfarenheter av kommunismen
              att vi inte har lyckats bättre i att sprida kunskap om vad kommunismen
              verkligen står för så att unga människor i dag vi får hoppas och
              tro att de gör det mot bättre vetande kallar sig kommunister.
            </seg>
            <seg n="8274eeec">
              Det är riktigt. Vi ska inte diskutera Vänsterpartiet här och
              nu, men det är bland annat just mot den här bakgrunden som jag
              upprörs så över att en ledande svensk politiker kallar sig kommunist.
              Därmed legitimerar man att unga människor som inte har kunskap
              om vad kommunismen har gjort och vad den står för kan fortsätta
              att kalla sig kommunister.
            </seg>
            <seg n="7dbf024a">
              Det finns väldigt stor anledning att tillsammans försöka ta diskussionen.
              Jag har fått viss uppmärksamhet för ett förstamajtal som jag höll
              för fyra och ett halvt år sedan där jag just bildade opinion,
              precis det som Ana Maria Narti efterlyser, mot kommunismen i ett
              blygsamt försök att sätta kommunismen i Sverige på kartan. Där
              sade jag precis det som Ana Maria Narti sade, nämligen att det
              inte finns någon kommunism som är god. Jag uttryckte det på ett
              annat sätt: Kommunism är kommunism, är oförenlig med demokrati.
              Det är själva fundamentet i vår kritik.
            </seg>
            <seg n="69c7bd27">
              Låt oss använda det här tillfället till att över våra traditionella
              stridsgränser enas kring betydelsen av att bilda opinion. Jag
              tänker fortsätta att vara lika tydlig som jag var för fyra och
              ett halvt år sedan. Så fort jag möter unga människor på skolor
              talar jag om de här sakerna i syfte att bära historiens vittnesbörd
              vidare om det oförglömliga och fullständigt oacceptabla som kommunismen
              står för och stod för.
            </seg>
          </u>
          <note type="speaker" n="f2021fdd">
            Anf. 34 ANA MARIA NARTI (fp):
          </note>
          <u who="ana_maria_narti_1cdb99" xml:id="i-f602840fddfcb6fa-2" n="d6b8e32f">
            <seg n="edcd6f29">
              Herr talman! Jag har inte svarat på frågan om det är lämpligt
              eller inte med statligt engagemang i detta. Jag vill bara påminna
              om att den här diskussionen långsamt har spritt sig under ytan
              under en ganska lång tid men inte blivit lika viktig och fascinerande
              som debatten om Förintelsen. Vad som behövs är kanske inte myndigheter
              som viftar med flaggor och massor med speciella och eleganta konferenser
              utan en legitimering av själva debatten på högsta nivå. Det är
              det som var viktigt med initiativet kring Förintelsen. Det är
              också mycket bra att man äntligen har lyft fram historiens betydelse
              för nutiden.
            </seg>
            <seg n="26ee3362">
              Själva tanken att vi ska jobba vidare tillsammans är en mycket
              bra tanke. Jag har en dröm. Det är att vi lär oss av Sydafrikas
              exempel. De har tittat rakt på det fruktansvärda som låg så nära
              i tiden. De har haft en sanningskommission som har låtit bödeln
              träffa offren. Detta har gjort att människorna kan gå vidare.
              Så länge som hela sanningen inte är känd med alla sina vidriga
              detaljer har inte ett samhälle genomgått den terapi vi alla behöver
              för att bli av med tendenserna som leder till våld, hat och intolerans.
            </seg>
          </u>
          <note n="2d82d46d">
            Överläggningen var härmed avslutad.
          </note>
          <note n="210e6db9">
            11 § Anmälan om inkomna uppteckningar från EU-nämndssammanträden
          </note>
          <note n="ee7e99b5">
            Talmannen anmälde att uppteckningar från EU-nämndens sammanträde
            fredagen den 8 oktober inkommit.
          </note>
          <note n="1ee8764f">
            12 § Förnyad bordläggning
          </note>
          <note n="92d61cda">
            Föredrogs och bordlades åter
          </note>
          <note n="abf9a9d7">
            13 § Bordläggning
          </note>
          <note n="d4cdb833">
            Anmäldes och bordlades
          </note>
          <note n="2ff05be3">
            14 § Anmälan om interpellationer
          </note>
          <note n="f9d70eaf">
            Anmäldes att följande interpellationer framställts
          </note>
          <note n="651c93e4">
            den 22 oktober
          </note>
          <note n="94a3b272">
            Rosita Runegrund
          </note>
          <note n="93349cd8">
            Viviann Gerdin
          </note>
          <note n="9439bc50">
            Else-Marie Lindgren
          </note>
          <note n="6e9773f4">
            Sven Bergström
          </note>
          <note n="4675ebaa">
            Chatrine Pålsson
          </note>
          <note n="c7aa62cb">
            den 25 oktober
          </note>
          <note n="0fb5f422">
            Camilla Sköld Jansson
          </note>
          <note n="79aefd10">
            den 26 oktober
          </note>
          <note n="f6c629ef">
            Gunnar Nordmark
          </note>
          <note n="23964a3a">
            Cristina Husmark Pehrsson
          </note>
          <note n="80a3a571">
            Marietta de Pourbaix-Lundin
          </note>
          <note n="cf539fbe">
            Jörgen Johansson
          </note>
          <note n="07602fab">
            Sven Gunnar Persson
          </note>
          <note n="9d6bdc13">
            Interpellationerna redovisas i bilaga som fogats till riksdagens
            snabbprotokoll tisdagen den 9 november.
          </note>
          <note n="acdc64a1">
            15 § Anmälan om frågor för skriftliga svar
          </note>
          <note n="380cc755">
            Anmäldes att följande frågor för skriftliga svar framställts
          </note>
          <note n="c7aa62cb">
            den 25 oktober
          </note>
          <note n="dad86ebf">
            Eva Flyborg
          </note>
          <note n="dad86ebf">
            Eva Flyborg
          </note>
          <note n="96f70c96">
            Anders G Högmark
          </note>
          <note n="2aa16f20">
            Karin Granbom
          </note>
          <note n="07602fab">
            Sven Gunnar Persson
          </note>
          <note n="882884fa">
            Christer Nylander
          </note>
          <note n="f57e09f9">
            Ulf Holm
          </note>
          <note n="23d673ef">
            Henrik S Järrel
          </note>
          <note n="f57e09f9">
            Ulf Holm
          </note>
          <note n="1572400f">
            Alf Eriksson
          </note>
          <note n="a60476af">
            Allan Widman
          </note>
          <note n="69c93469">
            Cecilia Wigström
          </note>
          <note n="79aefd10">
            den 26 oktober
          </note>
          <note n="23964a3a">
            Cristina Husmark Pehrsson
          </note>
          <note n="ef9ac791">
            Anita Sidén
          </note>
          <note n="942557a7">
            Frågorna redovisas i bilaga som fogats till riksdagens snabbprotokoll
            tisdagen den 9 november.
          </note>
          <note n="783ab4a0">
            16 § Kammaren åtskildes kl. 15.10.
          </note>
          <note n="d42c491d">
            Förhandlingarna leddes av talmannen.
          </note>
          <note n="30b35c96">
            /Monica Gustafson
          </note>
        </div>
      </body>
    </text>
  </TEI>
</teiCorpus>
