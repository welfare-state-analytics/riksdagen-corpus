<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--44</head>
          <docDate when="2004-12-06">2004-12-06</docDate>
        </div>
      </front>
      <body>
        <div>
          <note n="127727ef">
            ﻿
          </note>
          <note n="138ce78a">
            Riksdagens protokoll
          </note>
          <note n="2b1c1e31">
            2004/05:44
          </note>
          <note type="date" n="3fd7e234">
            Måndagen den 6 december
          </note>
          <note n="8000f462">
            Kl. 10:00 - 18:47
          </note>
          <note n="81660d0a">
            1 § Justering av protokoll
          </note>
          <note n="659154ea">
            Justerades protokollen för den 29 och 30 november.
          </note>
          <note n="890b15b9">
            2 § Avsägelser
          </note>
          <note n="5fa81146">
            Andre vice talmannen meddelade att Susanne Eberstein (s) avsagt
            sig uppdraget som suppleant i kulturutskottet.
          </note>
          <note n="72ef1420">
            Kammaren biföll denna avsägelse.
          </note>
          <note n="24291b7d">
            Andre vice talmannen meddelade att Per-Olof Svensson (s) avsagt
            sig uppdraget som ledamot i EU-nämnden från och med den 1 januari
            2005.
          </note>
          <note n="72ef1420">
            Kammaren biföll denna avsägelse.
          </note>
          <note n="0164623d">
            Andre vice talmannen meddelade att Niclas Lindberg (s) avsagt
            sig uppdraget som ersättare för talmannen från och med den 1 januari
            2005.
          </note>
          <note n="72ef1420">
            Kammaren biföll denna avsägelse.
          </note>
          <note n="60f26a6c">
            3 § Anmälan om kompletteringsval till kulturutskottet och EU-nämnden
          </note>
          <note n="37446323">
            Andre vice talmannen meddelade att Socialdemokraternas riksdagsgrupp
            på grund av uppkomna vakanser anmält Louise Malmström som suppleant
            i kulturutskottet, Tommy Ternemar som suppleant i kulturutskottet
            från och med den 1 januari 2005 och Fredrik Olovsson som ledamot
            i EU-nämnden från och med den 1 januari 2005.
          </note>
          <note n="3c77c74b">
            Andre vice talmannen förklarade vald till
          </note>
          <note n="df83e976">
            suppleant i kulturutskottet
          </note>
          <note n="479a7c7d">
            Andre vice talmannen förklarade valda från och med den 1 januari
            2005 till
          </note>
          <note n="df83e976">
            suppleant i kulturutskottet
          </note>
          <note n="8885bf4f">
            ledamot i EU-nämnden
          </note>
          <note n="fb1a7c42">
            4 § Anmälan om ersättare för talmannen och för statsråd
          </note>
          <note n="13ea5c61">
            Andre vice talmannen anmälde
          </note>
          <note n="0fe7aa4e">
            Mariam Osman Sherifay
          </note>
          <note n="8dbb547c">
            Christer Erlandsson
          </note>
          <note n="e9e805ed">
            5 § Meddelande om frågestund
          </note>
          <note n="babb5fcd">
            Andre vice talmannen meddelade att temat vid frågestunden torsdagen
            den 9 december kl. 14.00 skulle vara Utvecklad välfärd samt att
            följande statsråd skulle närvara:
          </note>
          <note n="01b71496">
            Vice statsminister Bosse Ringholm, statsrådet Ylva Johansson,
            statsrådet Lena Hallengren och statsrådet Ibrahim Baylan.
          </note>
          <note n="c2fbc1fa">
            6 § Meddelande om skriftliga frågor och svar under juluppehållet
          </note>
          <note n="9d028a8d">
            Andre vice talmannen meddelade att skriftliga frågor som lämnats
            in efter kl. 10.00 fredagen den 10 december till och med kl. 10.00
            fredagen den 7 januari skulle besvaras senast inom fjorton dagar
            efter det att frågan framställts.
          </note>
          <note n="b70831b9">
            7 § Hänvisning av ärende till utskott och beslut om förlängd
            motionstid
          </note>
          <note n="44235e2b">
            Föredrogs och hänvisades
          </note>
          <note n="f612586e">
            Kammaren biföll talmannens förslag att motionstiden för ovanstående
            skrivelse skulle förlängas till fredagen den 21 januari 2005.
          </note>
          <note n="f61dfa15">
            8 § Förnyad bordläggning
          </note>
          <note n="9bf25cd9">
            Föredrogs och bordlades åter
          </note>
          <note n="a349316f">
            9 § Kultur, medier, trossamfund och fritid
          </note>
          <note n="31ebb914">
            Föredrogs
          </note>
          <note type="speaker" n="90e060e2">
            Anf. 1 NIKOS PAPADOPOULOS (s):
          </note>
          <u who="Q6034916" xml:id="i-8a150ae80f82eaa8-0" n="2b51b103" next="i-68c7dd9fbf7048a0-0">
            <seg n="aaa27662">
              Fru talman! Vi ska nu behandla kulturutskottets betänkande 2004/05:
              KrU1. Vi har att ta ställning till 13 reservationer. Utskottet
              föreslår ett tillkännagivande vad avser pris- och lönekompensation
              inom kultursektorn. Utan tvivel kommer diskussionen att spänna
              över en mångfald av frågor som rör kultur.
            </seg>
          </u>
          <note n="544f6853">
            Kulturutskottet behandlar i betänkandet regeringens samtliga
            förslag i budgetpropositionen för år 2005 på utgiftsområde 17
            Kultur, medier, trossamfund och fritid samt motioner från allmänna
            motionstiden 2003 och 2004 med anknytning till dessa frågor.
          </note>
          <u who="Q6034916" xml:id="i-68c7dd9fbf7048a0-0" n="2b51b103" prev="i-8a150ae80f82eaa8-0">
            <seg n="4fbc0486">
              Under ärendets beredning har utskottet inhämtat en mängd information
              och synpunkter. Betänkandet spänner över en mångfald av frågor
              som kulturutskottet har att hantera. Vi ska bland annat diskutera
              scenkonst, film och folkbildning. Det kan tyckas spretigt med
              så många olika typer av frågor, men jag tycker snarare att det
              visar på vilken bredd som finns i kulturpolitiken. Den tid då
              kultur kunde definieras enbart som verksamheten vid några få stora
              institutioner är sedan länge förbi.
            </seg>
            <seg n="56af65bf">
              Fru talman! En stor kulturpolitisk fråga rör systemet med pris-
              och löneomräkningar inom kultursektorn. Som jag nämnt har detta
              varit en fråga som utskottet funnit anledning att penetrera närmare.
              I betänkandet finns också förslag om tillkännagivande inom detta
              område. Det kan enklast sammanfattas i tre punkter.
            </seg>
            <seg n="441f6146">
              För det första anser vi att gjorda pris- och löneomräkningar
              på utgiftsområdet tydligt bör redovisas i propositionen.
            </seg>
            <seg n="ad2f091b">
              För det andra anser vi att effekterna av det nuvarande systemet
              bör analyseras av regeringen.
            </seg>
            <seg n="e9aa85d3">
              För det tredje anser vi att regeringen i samband med denna analys
              ska se över den nu använda metoden för nivåanpassning av myndigheternas
              hyreskompensation i syfte att uppnå bättre följsamhet.
            </seg>
            <seg n="61784e8a">
              Allt detta menar vi att riksdagen bör ge regeringen till känna.
              Det handlar dels om tydlighet, dels om att skapa långsiktigt hållbara
              förutsättningar för institutioner, grupper och verksamheter. Med
              dessa tillkännagivanden anser vi att kraven i de motioner som
              väckts i frågan är väl tillgodosedda.
            </seg>
            <seg n="5565def1">
              Fru talman! Jag nämnde tidigare vilken bredd det är på de frågor
              som behandlas i detta utskottsbetänkande. Som kulturpolitiker
              känner jag det som en otrolig förmån att få fördjupa sig i och
              ägna sin kraft åt allt detta. Jag ser också fram emot en debatt
              och en diskussion som rör sig över alla dessa många områden.
            </seg>
            <seg n="2d215e67">
              Fru talman! Jag har lakoniskt redogjort för innehållet i kulturutskottets
              betänkande. Med detta vill jag lämna öppet för debatt i dessa
              frågor.
            </seg>
          </u>
          <note type="speaker" n="ec5090fa">
            Anf. 2 LENNART KOLLMATS (fp):
          </note>
          <u who="Q5917980" xml:id="i-3707b9d8c9568feb-0" n="f2fd2b1a">
            <seg n="56dec725">
              Fru talman! Jag hade tänkt börja mitt anförande den här måndagsmorgonen
              med att uttrycka uppskattning över att kulturministern är närvarande
              här, men jag stryker det avsnittet. Vi får väl se om han dyker
              upp senare.
            </seg>
            <seg n="b6038ba1">
              Vi har under de senaste åren kommit in på att kultur är förebyggande
              hälsovård. Jag tänker redan här göra ett förebyggande inlägg i
              detta sammanhang. Vi är ju fyra partier i opposition och kommer
              att vara fyra olika partier både fram till valet och efter valet.
              Däremot kommer vi efter valet att ha förhandlat oss fram till
              ett gemensamt regeringsprogram även på kulturens område. Det intressanta
              är att ju närmare valet vi kommer tidsmässigt, desto närmare varandra
              kommer vi också i politiken. Sedan blir det givetvis valresultatet
              som ger tyngd i förhandlingsläget.
            </seg>
            <seg n="31611105">
              En annan intressant notering från tidigare val är att det beträffande
              det nuvarande regeringsunderlaget är precis tvärtom. Ju närmare
              valet vi kommer, desto mer drar ni isär och ska markera alla olikheter,
              samtidigt som ni kräver av oss att före valet visa upp en gemensam
              politik. Låt nu bli den här retoriken i dag och låt oss ägna oss
              åt kulturpolitiken.
            </seg>
            <seg n="b12e8ced">
              Givetvis har ni det lite lättare som ni när det gäller kulturfrågor
              från socialdemokratiskt håll bara har ett parti att ta hänsyn
              till. Miljöpartiet har ju markerat sitt totala ointresse för kulturpolitik
              genom att avstå från ledamotskap i kulturutskottet. Och inte bara
              det: Miljöpartiet har inte heller väckt någon partikulturmotion
              och är inte ens företrätt här i dag.
            </seg>
            <seg n="e02e578f">
              Den här hösten har varit lite tråkig för en kulturpolitiker eftersom
              vårt arbete i så hög grad har handlat om pensionsfrågor, pris-
              och löneomräkningar och konsekvenser av systemet för hyressättning.
              Den ena institutionen efter den andra har stått på vår trappa
              också på Rosenbads trappa, gissar jag för att visa på den katastrofala
              situation som blivit konsekvensen av regeringens politik. Sedan
              ska vi inte tala om hur många andra grupper har det, inte minst
              fria teatergrupper, men det kommer Cecilia Wikström att tala mer
              om senare i dag.
            </seg>
            <seg n="a4e86bcc">
              Efter mycket starka påtryckningar och opinionsbildning, dels
              från samtliga borgerliga partier, dels från ett enigt Kultur-Sverige,
              lyckades regeringen samla ihop sig till ett förslag till lösning
              på pensionsfrågan. Från Folkpartiets sida har vi i vårt budgetförslag
              faktiskt tagit upp medel redan för 2005. Vi välkomnade givetvis
              att något blev gjort, och vi kommer att tillstyrka det förslag
              som lagts fram när vi kommer till vårpropositionen.
            </seg>
            <seg n="b449cb09">
              Men vi förbehåller oss rätten att avvakta en snabb utvärdering
              för att se om regeringens förslag räcker, för jag måste tyvärr
              erkänna att min tilltro till regeringen inte är hundraprocentig.
              Se bara hur ni i budgetpropositionen redovisat varför det blev
              negativa PLO-tal till några institutioner. Ni måste ju inse att
              det definitivt inte var möjligt att förstå hur det gick till.
              Vårt utskottskansli har fått lägga ned mycket möda på att få fram
              bakgrundsfakta, och sedan har vi fått ytterligare påspädning av
              våra kunskaper genom besök från några museer. Nu är det inte bara
              vi i oppositionen som sett problemen, utan utskottet i sin helhet
              kommer fram till tre tillkännagivanden i den här frågan, och jag
              hoppas att vi får se en betydligt tydligare budgetproposition
              nästa höst.
            </seg>
            <seg n="bd70a98f">
              Vi kan ha och har givetvis olika uppfattningar om prioriteringar
              och omfattning av budgeten, men det måste vara tydligt vad var
              och en står för, inte minst från regeringens sida med de resurser
              som ni har till ert förfogande.
            </seg>
            <seg n="21b3dbbd">
              Beträffande hyrorna hade vi en interpellationsdebatt för tre
              veckor sedan. Jag hoppas givetvis att ministern tog intryck av
              den, inte minst av utredningen om ändamålsfastigheter, och tillsammans
              med finansministern anammar de förslag utredningen har lagt fram.
              Det här är ett komplicerat ämne det var ju därför vi utredde det
              hela men vi måste få se en rimlig lösning snart. Frågan är när.
            </seg>
            <seg n="fd501ef5">
              Beträffande pris- och löneomräkningarna är det ett system som
              har funnits länge. Jag vet inte hur länge det är möjligt att fortsätta
              beträffande kulturinstitutionerna. De är ju personalintensiva
              verksamheter, och de administrativa möjligheterna till rationaliseringar
              är inte så stora. Mot den bakgrunden har Folkpartiet tagit ställning
              för att räkna upp anslagen med mer än de ca 1,3 % som regeringen
              räknat upp med. Regeringen hoppas väl i övrigt på rationaliseringseffekter.
              Jag brukar illustrera det här med att det inte blir en oktett
              om bara sju får spela med, men det är ju dit man är på väg genom
              att ständigt, år efter år, kräva rationaliseringar.
            </seg>
            <seg n="ecd1c0c1">
              Slutligen, för att avsluta den ekonomiskt övergripande delen:
              Vad är det för trams att institutionerna inte ska få anslagsspara?
              En opera, en teater eller ett museum gör givetvis inte lika kostsamma
              produktioner varje år. Ett år gör man det lite billigare för att
              nästa år kunna ta till vara ett överskott för att kunna göra det
              där man drömmer om. Och så kommer regeringen och kräver att eventuellt
              överskott ska dras in för att rädda en från regeringens sida dåligt
              planerad ekonomi. Tror kulturministern välkommen! att de här institutionerna
              har så kort planeringstid som ett halvår eller kortare, visar
              det en fundamental brist i kunnandet. Nu riskerar vi att få ogenomtänkta
              åtgärder i denna december månad för att man så att säga ska få
              slut på pengarna, för annars går de ju tillbaka till finansministern.
              Jag vet inte vilket slags berg som ska minskas, men det är väl
              ett skuldberg som borde ha blivit mindre vid det här laget.
            </seg>
            <seg n="bc96268a">
              Jag sade välkommen till kulturminister Leif Pagrotsky. Jag vill
              säga att jag uppskattar att du är här och deltar i debatten, och
              jag hoppas att ministern stannar hela debatten. Det har börjat
              bli en tendens till att om och när ansvarig minister deltar så
              försvinner hon eller han efter sitt inlägg och sina repliker.
              Men jag kan lova att det kommer fram många väsentligheter även
              i senare inlägg. Vi som har flera ledamöter i utskottet delar
              ju upp området, som är rätt stort.
            </seg>
            <seg n="e24f1479">
              Så här långt, fru talman, har jag varit tvungen att hålla mig
              till de övergripande ekonomiska frågorna, och det är det jag menar
              med att det inte har blivit så mycket tid över till de egentliga
              kulturfrågorna i höst.
            </seg>
            <seg n="e5910c5c">
              En annan fråga av övergripande natur är målfrågorna. Från Folkpartiets
              sida menar vi att de mål som finns till en del har karaktären
              av delmål och inte är övergripande. Vi har förslag om tre övergripande
              mål: frihet, kvalitet och mångfald. Sedan bör dessa brytas ned
              i mer mätbara delmål. Det är ett bra sätt att följa upp verksamheten.
              För några år sedan kom regeringen med en uppföljningsskrivelse
              som vi uppskattade i hög grad. Den handlade om delaktighet inom
              kulturen. Jag hoppas att vi snart ser liknande uppföljningar på
              andra områden. Men vi vill ha till stånd en förändring beträffande
              kulturens mål, och jag yrkar därför bifall till reservation 1.
            </seg>
            <seg n="eb043256">
              Innan jag ger mig in i enstaka ämnen kan jag inte låta bli att
              ta upp internationaliseringen av kulturen och nyttan av kulturen
              i det nya EU, också inför ett ytterligare utökat EU.
            </seg>
            <seg n="d7f55ae7">
              EU, detta av många så förkättrade EU, är ändå vår framtid och
              vår möjlighet. Vi måste ägna större intresse åt det och göra vad
              vi kan för att vara med och på ett positivt sätt medverka till
              att utveckla EU. Det sker inte enbart genom att några politiker
              gör vad de kan, utan vi som svenskar behöver engagera oss.
            </seg>
            <seg n="5c5a55ab">
              Jag hörde förra helgen på en konferens ett antal inlägg om med
              vilken stolthet invånare från de nya EU-länderna känner sig som
              européer. Jag tycker att det är underligt om man måste ha levt
              under kommunistiskt förtryck för att uppleva friheten, möjligheterna
              och entusiasmen. Tänk om vi, som har levt i fred så länge, kunde
              förstå vad det innebär. Ibland får jag en känsla av att vi inte
              har förstått att vi inte har allt att lära ut till de övriga länderna
              utan har väldigt mycket att lära av dem, även av de forna östländerna.
            </seg>
            <seg n="bda47602">
              En viktig del att fundera över är språkfrågan. På konferensen
              i Berlin poängterades vikten av möten mellan människor för att
              söka Europas själ. Det ligger oerhört mycket i det, men då måste
              vi kunna kommunicera, kunna prata med varandra. Kulturen gör mycket
              genom att musiken och konsten inte känner några gränser, men den
              direkta kommunikationen försvåras genom att vi talar så många
              olika språk. Det är självklart att vi måste värna vårt svenska
              språk, liksom andra länder värnar sina språk, men vi måste också
              komma överens om vilket språk som bör vara andraspråk för att
              underlätta kommunikationen. För mig är det självklart att det
              är engelskan som då gäller. Tyvärr verkar det som om Tyskland
              och Frankrike inte delar den uppfattningen och har svårt att acceptera
              den, men jag tror att det är enda vägen för att ena Europa.
            </seg>
            <seg n="51da1915">
              Några tror att svenskan då blir anglifierad, men det behöver
              inte bli fallet. Jag har fått redovisat för mig att få, om ens
              några, kan engelska lika bra som islänningar, och ändå är det
              de som är mest kända för att bevara och skydda sitt språk.
            </seg>
            <seg n="640a63e9">
              Sedan behöver jag gissningsvis inte i den här församlingen peka
              på kulturens vikt för demokratin och det föredöme EU kan vara
              på fredens område, inte minst nu med tanke på det som händer i
              Ukraina.
            </seg>
            <seg n="0ffc179c">
              Jag vill kort gå över till de mindre perspektiven.
            </seg>
            <seg n="e096fb33">
              Jag förstod på någon av våra interpellationsdebatter att även
              denna kulturminister har lite svårt att lita på sina kulturföreträdare
              på regional nivå. Kulturpolitiken ska styras så att det ser likadant
              ut över hela landet. Jag tror inte på det. Jag tror på att varje
              region får utveckla sin särart, för den finns och kan bli ännu
              bättre genom det och att regionerna kan samverka med varandra
              utan större statlig inblandning. Det innebär för oss i Folkpartiet
              att vi till en början vill skicka ut medel utan pekpinnar, utan
              piskor och utan morötter i något slags likriktningspatos till
              regionerna.
            </seg>
            <seg n="7c6a7d11">
              Förra veckan träffade jag kulturutskottets ordförande, Monika
              Griefahn, i Tyskland, och hennes åsikt är att det är en sund och
              frisk konkurrens om de olika regionerna får utveckla sin kultur
              i den riktning de önskar själva. Hon representerar SPD. För att
              ytterligare ägna mig åt lite förebyggande verksamhet vill jag
              säga att jag mer än väl vet att de tyska regionerna kan vara lika
              stora som hela Sverige befolkningsmässigt, men jag anser ändå
              att principen kan vara likartad här som där.
            </seg>
            <seg n="7c876c88">
              Med tanke på tiden, fru talman, tänkte jag stanna här, men avslutar
              med att yrka bifall till reservationerna 1, 4 och 7.
            </seg>
          </u>
          <note type="speaker" n="46b299ca">
            Anf. 3 LENA ADELSOHN LILJEROTH (m):
          </note>
          <u who="Q297821" xml:id="i-ac0b335dd3f33e3f-0" n="45db2cfa">
            <seg n="5588463c">
              Fru talman! Även jag gläder mig mycket åt att se kulturministern
              här i dag, och solen skiner dessutom.
            </seg>
            <seg n="e4d65b0d">
              Det finns förvisso mycket inom kulturområdet som vi är överens
              om, oavsett politisk tillhörighet. Men i en budgetdebatt är det
              inte det som förenar som vi ska koncentrera oss på utan det som
              skiljer.
            </seg>
            <seg n="264f67ee">
              Från oppositionens sida är vi milt sagt förvånade över att vänstermajoriteten
              presenterar förslag om fri entré på statliga museer till en kostnad
              av närmare 100 miljoner kronor som den största kulturpolitiska
              reformen under den här perioden. Det finns många, inte minst länsmuseerna,
              som inte uppfattar detta på samma sätt. Självfallet kommer därför
              den här debatten i dag en hel del att handla om detta.
            </seg>
            <seg n="c151149b">
              Frågar man museiledningarna eller deras vänföreningar om de tycker
              att dessa 100 miljoner används på bästa sätt blir svaret knappast
              ja. Jag vet att det finns ett stort motstånd, många knutna nävar
              i fickorna, och nu en viss uppgivenhet när man har insett att
              det är så här som det kommer att bli. Man biter nämligen inte
              den hand som föder en, även om den handen inte erbjuder något
              särskilt smakligt godis.
            </seg>
            <seg n="7c11acb1">
              Det talas i regeringens texter om behovet av icke-kommersiella
              rum. Det skulle vara ett argument för fri entré på vissa museer.
              Det är väl logiskt, som vi ser det från Moderaternas sida, att
              en regering som beskattar sina medborgare så högt att de, enligt
              samma regering, tydligen inte ens har råd att betala museiavgiften
              själva måste införa fri entré. Då måste det till bidrag. Det är
              symtomatiskt och också ett sätt att behålla makten och inflytandet
              över frukten av medborgarnas arbete.
            </seg>
            <seg n="0eb91906">
              Från moderat håll skulle vi hellre vilja se att människorna själva
              fick behålla mer av sina intjänade pengar och att det ur den statliga
              kulturbudgeten i stället skulle gå mer pengar till museipedagogik,
              till vård av kulturarvet, till idrotten, till de regionala musik-,
              teater- och dansinstitutionerna och framför allt till de fria
              grupperna, precis som Lennart Kollmats var inne på tidigare, som
              står för en mycket stor del av den kultur som erbjuds på marknaden
              men som lever under mycket knappa villkor.
            </seg>
            <seg n="819e9c5a">
              Vi vill också lägga pengar på en upplysningskampanj om kommunismens
              brott mot mänskligheten. Att döma av höstens debatt är en sådan
              nödvändig. Forum för levande historia gör ett mycket bra arbete,
              och många, inte minst skolelever, har i dag en mycket större kunskap
              om de brott som begicks på 1900-talet under fascism och nazism.
              Däremot känner inte ens var tionde gymnasieelev till vad Gulagarkipelagen
              är och vad slavlägren under Stalin stod för trots att det faktiskt
              var fler människor som dog i dem. Och det sägs att till och med
              Hitler fruktade Stalins grymheter.
            </seg>
            <seg n="803cb8bf">
              Det var synd att kulturministern, som är här i dag, inte kunde
              delta i den forskningsdag som Riksbankens Jubileumsfond arrangerade
              här i riksdagen för ett par veckor sedan. Det blev då väldigt
              tydligt hur relativt lite av forskningsmedlen som faktiskt går
              till kultur.
            </seg>
            <seg n="170f4bbe">
              På detta seminarium framträdde flera talare som lyfte debatten
              över det vardagliga gnetandet. Sven Nilsson, författare, kulturdebattör
              och tidigare bibliotekschef, var en av dem. Han konstaterade bland
              annat att vi konsumerar kultur 20 miljarder timmar per år. Det
              är mer än vi lönearbetar. Han påpekade också att 90 % av den statliga
              kulturbudgeten går till de etablerade institutionerna trots, som
              han kallade det, en sjunkande verkningsgrad, medan de fria arrangörerna
              bara får ett par procent av den statliga kulturbudgeten.
            </seg>
            <seg n="0f340d83">
              Med Sven Nilssons ord i öronen blev den förra kulturministern
              Marita Ulvskogs vision som hon beskriver den i Dagordning för
              kultur 20032006 så fattig. Hon skriver: Kultur är för viktigt
              för att vara en angelägenhet för ett fåtal, kultur kan inte tvingas
              leva på marknadens villkor.
            </seg>
            <seg n="c055f4fb">
              Hör ni hur det låter? Men större delen av den spännande kulturen
              skapas faktiskt på den här förhatliga marknaden. Det är mässor,
              seminarier, festivaler, nätverk och nya mötesplatser.
            </seg>
            <seg n="f833ab98">
              Sven Nilssons dom var sträng. Han sade: Den kulturpolitiska ideologin
              har hämmat utvecklingen. Vi befinner oss nu i ett nytt läge, i
              en tid för global produktion, distribution och kommunikation av
              kultur.
            </seg>
            <seg n="c46a0baa">
              Jag hoppas verkligen att vi under det kommande året kan få en
              diskussion även inom kulturutskottet kring de framtida utmaningarna,
              i stället för att bara, tyvärr, fungera som ett transportkompani
              för olika skrivningar. Här i kammaren är debatten egentligen rätt
              onödig. Allt är ju klart och skrivet. Men i utskottet skulle vi
              möjligen kunna ha större möjligheter att komma överens.
            </seg>
            <seg n="dde025a2">
              Vi är många som gläds åt den sänkta bokmomsen. Försäljningen
              har ökat med 2030 %, men detta har tyvärr inte fått dem som tidigare
              aldrig öppnade en bok att börja läsa. Det är nämligen inte alltid
              en fråga om pris och pengar.
            </seg>
            <seg n="4421b233">
              Lika lite tror vi att fritt inträde på museer kommer att locka
              den helt museiovane. Det visar sig tydligt redan på Moderna museet.
              Dit kommer förvisso de som även tidigare gick på museer med skillnaden
              att de nu går lite oftare än förr. Och det är väl roligt så. Man
              kan säga att det är en form av skatteåterbäring för dem som är
              kulturaktiva. Men med mer pengar i plånboken hade de kanske valt
              att göra något annat gå på bio, köpa noter eller kanske en biljett
              till en bandymatch, vem vet.
            </seg>
            <seg n="e6917260">
              Vi moderater inser att statens kaka är begränsad och anser att
              den också ska vara det. Därför har vi tre prioriteringar i vårt
              förslag till kulturbudget:
            </seg>
            <seg n="4d98f456">
              Den första prioriteringen gäller att barn och ungdomar ska få
              stora möjligheter att uppleva kultur eftersom skillnaderna här
              är stora, både i landet och i olika familjer. I det här fallet
              kan samhället stödja hemmet och skolan. Under kommande år kommer
              vi att återkomma med fler konkreta förslag på just detta område.
            </seg>
            <seg n="bdcdbcf1">
              Den andra prioriteringen gäller att värna kulturarvet. I detta
              ligger såväl stöd till forskning som vård av föremål och miljöer.
              Nu tvingas museerna i många fall säga upp dem som faktiskt har
              dessa kunskaper.
            </seg>
            <seg n="40e1b399">
              Den tredje prioriteringen gäller bättre villkor för konstnärer
              och andra kulturskapare. Detta kommer min kollega Anna Lindgren
              att ta upp senare.
            </seg>
            <seg n="e956fb5e">
              Vi tycker också att det är dags att avskaffa filmcensuren. Vi
              säger nej till höjningen av TV-licensen. Vi vill ge ett särskilt
              stöd till operan i Göteborg och Malmö och önskar en konkret arbetsplan
              för funktionshindrade, framför allt syn- och hörselskadade, så
              att de får större möjligheter att ta del av kulturutbudet.
            </seg>
            <seg n="cc935128">
              Kulturfrågorna spretar åt alla håll och går ofta in på andra
              utskottsområden. Skatteutskottet har behandlat reglerna för sponsring,
              och det är möjligt att det blir generösare tolkningar framöver,
              men helt klart är det inte.
            </seg>
            <seg n="e880e929">
              I Tony Blairs England finns det tydligen inte, har jag hört sägas,
              längre någon övre gräns för hur mycket pengar en privatperson
              får dra av i sin privata deklaration för stöd till vissa kulturella
              och sociala ändamål. Jag tycker att det vore intressant att studera
              effekterna av människornas egna val när de så tydligt kommer till
              uttryck. Vad innebär det för kulturskaparna, för arrangörerna
              och för publiken? Tänk om vi kunde diskutera sådana frågor.
            </seg>
            <seg n="da77cae0">
              Kulturministern och jag hade för en tid sedan en diskussion om
              skattereglerna. Om en murare från Åmål anlitas för jobb i Fjällbacka,
              som jag vet att ministern känner starkt för, behöver han inte
              skatta för motsvarande ersättning därför att det räknas som en
              tjänsteresa, medan däremot en frilansande musiker från Åmål som
              spelar i Fjällbacka, eller arrangören, tvingas göra det. Man kan
              fråga sig varför det ska vara så.
            </seg>
            <seg n="03a884ec">
              En annan statlig besparing är den som Lennart Kollmats var inne
              på om anslagssparandet. Jag ska därför inte beröra det.
            </seg>
            <seg n="669f36ab">
              Fru talman! Slutligen: En annan viktig kultur- och tillväxtfråga
              är situationen för hantverkarna. Vi har tagit upp det här från
              moderat sida många gånger. Vi anar lite ljus i tunneln, men det
              är för lite och kanske till och med för sent.
            </seg>
            <seg n="28969ecd">
              Kulturutskottet besökte Dramaten för en tid sedan. Då berättade
              teaterns chef Staffan Valdemar Holm att man har 55 olika yrkeskategorier
              och att det står i regleringsbrevet att man ska värna om de specifika
              teateryrkena. Men hur ska man göra det? Då måste det också finnas
              utbildningar, och det gör det inte i dag, inte tillräckligt.
            </seg>
            <seg n="078b81df">
              Kanske kan de sammanslagna Kultur- och Utbildningsdepartementen
              finna nya möjligheter och göra det lättare för dem som värnar
              hantverksyrkena att finna villiga händer och lyssnande öron för
              de frågor som är så viktiga om vi ska kunna bevara även kulturarvet.
            </seg>
            <seg n="72a2ef9d">
              Fru talman! Med det yrkar jag bifall till reservation nr 3, men
              jag står givetvis bakom de övriga där Moderaterna ingår.
            </seg>
          </u>
          <note type="speaker" n="109ee8b4">
            Anf. 4 GUNILLA TJERNBERG (kd):
          </note>
          <u who="Q4982955" xml:id="i-7c01fbd95f937e04-0" n="2a2f04d8">
            <seg n="ad0c8c2c">
              Fru talman! Också jag vill hälsa kulturministern välkommen till
              budgetdebatten här i kammaren.
            </seg>
            <seg n="f01bd978">
              Jag kommer i mitt anförande att ge några kommentarer som vi kristdemokrater
              har med anledning av årets budgetproposition för kulturområdet.
              Kristdemokraterna har på några områden en annan syn än majoriteten
              Socialdemokraterna, Vänsterpartiet och Miljöpartiet på hur pengarna
              ska fördelas. Det utvecklar vi också i vårt särskilda yttrande.
              Vi kristdemokrater tillför i vårt förslag kultursektorn 7 miljoner
              kronor utöver majoritetens förslag till kulturbudget.
            </seg>
            <seg n="b972391e">
              Vi ökar stödet till regional teater, dans och musik, vården av
              samlingarna på våra museer, de regionala arkiven, kulturmiljövården,
              de fria grupperna, kulturtidskrifter, stödet till samlingslokaler,
              verksamhetsstöd till trossamfund, LL-stiftelsen och Sveriges teatermuseum.
              Jag kommer att kommentera några av de områdena. Sedan kommer min
              kollega Kenneth Lantz att ta upp ytterligare några.
            </seg>
            <seg n="cadb88db">
              Fru talman! Först vill jag göra några grundläggande reflexioner.
              Kulturen finns där människor finns. Den uppstår i mötet mellan
              människor, och den skapas av oss alla gemensamt. Kulturen är ingenting
              statiskt utan något levande som ständigt är i förändring. Kulturen
              har en självklar plats i den kristdemokratiska ideologin. I vår
              ideologi hämtar vi de tre grundprinciper som utgör basen för vår
              syn på kulturen och kulturpolitikens ansvar.
            </seg>
            <seg n="2037817c">
              Den första principen är människosynen. Människan kräver tillfredsställelse
              av mer än sina materiella behov för att leva och må bra. Genom
              kulturen kan människor finna mening i tillvaron och utvecklas
              både som individer och i relationer med andra. Att värna kulturen
              är en grundläggande uppgift för politiken, men det handlar också
              om ansvar och förvaltarskap.
            </seg>
            <seg n="52e8d167">
              Den andra principen är att förvalta det som lämnats till oss,
              att värna jordens materiella tillgångar, men också att bevara
              det immateriella arvet, tankar, värderingar och idéer som lämnats
              till oss från tidigare generationer. Bevarandet av kulturarvet
              är en självklarhet för oss kristdemokrater.
            </seg>
            <seg n="0044ecb9">
              Den tredje princip som jag vill ta upp handlar om maktfördelning.
              Vi menar att beslut ska fattas så nära den enskilda människan
              som möjligt. Endast i de fall man kan motivera att det är mest
              effektivt att besluten fattas på en högre nivå ska besluten ligga
              där. Grundprincipen är att den högre nivån ska vara ett stöd för
              den lägre.
            </seg>
            <seg n="e84dd9fd">
              Fru talman! Ofta är fokus för kulturens betydelse människans
              psykiska välbefinnande. Det är glädjande att många undersökningar
              under senare år har pekat på kulturens betydelse även för den
              fysiska hälsan. Människor som regelbundet tillägnar sig konstnärliga
              upplevelser lever längre och mår bättre än de som inte gör det.
              Att få tillgång till konstnärlig aktivitet kan till och med påskynda
              tillfrisknandet hos människor. Även om jag vill understryka kulturens
              betydelse för dess egen skull vill jag ta upp detta faktum. Det
              är just kulturens egenvärde som skapar denna dynamik.
            </seg>
            <seg n="1830ddf7">
              Fru talman! I museerna runtom i landet vårdas ett unikt kulturarv.
              Det handlar som miljoner föremål, kläder, smycken, tavlor, böcker,
              husgeråd, konserverade växter och djur, teaterrekvisita och mycket
              annat. Det är ett kulturarv som tillhör oss alla och som museerna
              har fått vårt uppdrag att förvalta. Jag tror att vi alla här i
              kammaren är överens om att förvaltandet av kulturarvet är en viktig
              uppgift. Vi vet alla att dessa föremål ska bevaras för framtiden.
              Men då måste vi också ge museerna rimliga förutsättningar för
              att klara den uppgift som vi har gett dem. Så är det inte i dag.
              På massor av museer runtom i landet står samlingar och förfaller.
              Det handlar om fukt och skadedjur, bristande konservering och
              felaktig förvaring.
            </seg>
            <seg n="5d9166e3">
              Hur är det möjligt när vi alla här inne är överens om kulturarvets
              betydelse? Jag menar att vi alla kulturpolitiker har ett gemensamt
              ansvar för den rådande situationen. Men störst ansvar faller på
              Socialdemokraterna, Vänsterpartiet och Miljöpartiet. Det är de
              partier som gemensamt fastlagt budgeten och politikens inriktning
              de senaste tio åren. Jag vill mena att socialdemokrater har stirrat
              lite för ensidigt på besökssiffror, och då har grundbulten i museernas
              verksamhet, samlingarna, glömts bort. Vad ska museerna visa för
              besökarna den dag samlingarna inte går att visa längre? Hur intressanta
              kommer framtidens utställningar att bli när kunskapen om föremålen
              riskerar att glömmas bort när forskare får sluta i stället för
              pedagoger? Nu har jag ingenting emot pedagoger, men vi behöver
              diskutera helheten.
            </seg>
            <seg n="d2245061">
              Fri-entré-reformen är ett exempel på Socialdemokraternas populistiska
              museipolitik. Det är en reform som kostar närmare 100 miljoner
              kronor. Den har hittills inneburit att samma människor går oftare,
              inte att nya grupper kommer till museerna. Dessutom kommer den
              nästan enbart Helsingfors till del, eftersom 16 av de 19 statliga
              museerna som får del av stödet ligger i Helsingfors. Självklart
              ska samlingarna visas. Ingen vill ha samlingar som enbart ligger
              i magasin och beskådas av några få. Självklart är museipedagogiken
              avgörande för ett museum, men till vilket pris?
            </seg>
            <seg n="f7225563">
              Fru talman! Vi kristdemokrater säger i vårt budgetalternativ
              nej till fri entré på de statliga museerna. Vi gör det för att
              i stället möjliggöra satsningar på museernas samlingar. Totalt
              vill vi satsa 16 miljoner kronor för detta ändamål. Dessutom vill
              vi införa fritt inträde för barn och ungdomar upp till 19 år på
              samtliga statliga och regionala museer. Vi tillför alltså pengar
              för detta. Barn och ungdomar är en prioriterad grupp för oss.
              Genom en sådan satsning når reformen ut till hela landet. Den
              möjliggör också för skolorna att utnyttja museerna jag föredrar
              här uttrycket ta till vara i undervisningen oftare än i dag.
            </seg>
            <seg n="7650e773">
              Museernas verksamhet består av två viktiga delar, att vårda och
              visa. Båda delarna är beroende av varandra, och båda delarna måste
              uppfyllas för att museerna ska fullgöra sin uppgift. Det är vårt
              ansvar att ge dem förutsättningar att klara detta.
            </seg>
            <seg n="723ac72a">
              Fru talman! Förutom satsningen på de regionala museerna gör vi
              också en satsning på de regionala arkiven, som jag ska kommentera.
              Vi föreslår 1 miljon kronor utöver vad regeringen och samarbetspartierna
              föreslår. Det är i dag många regionala arkiv som brottas med stora
              ekonomiska problem. Arkiven förvaltar ett betydande arkivbestånd.
              Det handlar om att vårda och bevara men lika mycket om att ge
              tillgång till värdefull historia. Inte minst det ökade intresset
              för släkt- och hembygdsforskning har gjort att arkiven är mycket
              viktiga. En skrivelse rörande arkivfrågorna utlovas till i början
              av nästa år. Vi kristdemokrater har länge efterfrågat vad socialdemokraterna
              vill med arkiven.
            </seg>
            <seg n="69f035a7">
              Dans, musik och teater, fru talman, är konstformer som var och
              en spelar sin unika roll för den skapande människan. Musiken har
              en särskild nära och gränslös betydelse för människor. Teater
              är en konstform som ger stora möjligheter till inlevelse och identifikation.
              Det är någonting som vi alla här kan stryka under. Antalet besökare
              ökar för varje år. Vi kristdemokrater vill satsa 5 miljoner kronor
              utöver det regeringen och stödpartierna föreslår på regional teater,
              dans och musik.
            </seg>
            <seg n="319cbf90">
              Fru talman! De fria grupperna inom dans och teater står för drygt
              en tredjedel av antalet föreställningar som framförs varje år.
              Deras betydelse för svenskt kulturliv är odiskutabelt. Samtidigt
              är de fria grupperna bland de mest utsatta grupperna av konstnärer.
              Deras arbetsvillkor är mycket dåliga, och de hamnar ofta utanför
              samhällets olika trygghetssystem. Det har sagts av många här,
              det har sagts många gånger tidigare, och jag säger det också i
              dag. Det är ingen nyhet för någon av oss här.
            </seg>
            <seg n="92c290bd">
              En fråga som orsakar ständiga problem för de fria grupperna är,
              som vi alla vet, den bristande pris- och löneuppräkningen. Av
              någon anledning omfattas inte anslaget till de fria grupperna
              av någon sådan uppräkning, trots att en stor del av anslaget går
              just till löner. Det gäller även anslaget till Teateralliansen.
            </seg>
            <seg n="69959540">
              Som en följd av den bristande pris- och löneuppräkningen urholkas
              anslagen till de fria grupperna varje år. Kulturrådet har flera
              gånger konstaterat att färre grupper än tidigare kan ges stöd,
              eller också får de enbart tillfälliga projektbidrag i stället
              för längre verksamhetsstöd.
            </seg>
            <seg n="ce6e817b">
              Nu senast har vi alla kunnat ta del av att Kristina Lugn var
              på väg att lämna Teater Brunnsgatan Fyra som en följd av uteblivet
              stöd, som hon beskrev det. Hon tyckte att det var mycket olyckligt.
              Teatern behöver ett mycket mer långsiktigt stöd än vad hon hade
              möjlighet att få, säger hon. Nu vet vi att Framtidens kultur har
              gjort en utryckning. Framtidens kulturs roll i dag börjar mest
              bestå av brandkårsutryckningar. Nu ser det ut som om teatern ska
              få vara kvar, men det är olyckligt när sådana händelser måste
              inträffa för att någon form av fortsatt verksamhet ska kunna äga
              rum. Vi får se hur det går.
            </seg>
            <seg n="56b1c94a">
              I sitt budgetunderlag för 2005 konstaterade Kulturrådet att ett
              ökat ekonomiskt stöd till de fria grupperna är ett av de områden
              som är högst prioriterat och där behoven är som störst. Trots
              det fick de fria grupperna inte något ökat anslag i årets budget.
            </seg>
            <seg n="bf4bc4f4">
              I en interpellationsdebatt som jag nyligen förde med kulturminister
              Leif Pagrotsky diskuterade vi situationen för de fria grupperna
              och varför de inte fått ett ökat ekonomiskt stöd trots Kulturrådets
              vädjan. I debatten svarade kulturministern att de fria grupperna
              har fått ett anslag de senaste åren och att det därför var obegripligt
              för honom att pengarna inte räckte. Han tyckte att det var beklagligt
              att de fria grupperna inte hade tagit bättre vara på dessa pengar
              och gjort bättre prioriteringar. Jag skulle vilja säga det här
              en gång till, men jag gör inte det. Detta är förvånansvärt!
            </seg>
            <seg n="4aa431b0">
              Men om det nu är så obegripligt tycker jag att kulturministern
              borde prata med sin egen myndighet Kulturrådet, som tydligen gjort
              en helt annan bedömning än kulturministern. Anslaget till de fria
              grupperna måste ökas dels för att möjliggöra ökade bidrag, dels
              för att kompensera för den bristande pris- och löneuppräkningen.
              Därför satsar vi kristdemokrater 10 miljoner kronor för 2005 och
              på tre år 30 miljoner kronor till de fria grupperna.
            </seg>
            <seg n="b378a32a">
              Avslutningsvis, fru talman, finns det mycket mer som jag skulle
              vilja ta upp här. Men tiden medger inte det. Jag deltar inte i
              beslutet angående majoritetens budget inom utgiftsområde 17 utan
              hänvisar till mitt särskilda yttrande i betänkandet. Jag står
              självfallet bakom samtliga reservationer där Kristdemokraterna
              finns med, själva eller tillsammans med något annat parti. För
              att spara kammarens tid nöjer jag mig med att yrka bifall till
              reservation 2 under punkt 2.
            </seg>
          </u>
          <note type="speaker" n="4d6f0b19">
            Anf. 5 PETER PEDERSEN (v):
          </note>
          <u who="Q6039297" xml:id="i-d45297a4d031a808-0" n="9b720a01">
            <seg n="6e22116d">
              Fru talman! Även Vänsterpartiet vill hälsa den nye kulturministern
              Leif Pagrotsky välkommen in i den kulturpolitiska debatten. I
              dag ska vi diskutera budgetfrågor.
            </seg>
            <seg n="d7abc94c">
              Som utskottsansvarig för Vänsterpartiet tar jag på mig rollen
              att vara förstående, stolt och nöjd över vårt betänkande. Tasso
              Stafilidis kommer att ta upp några kritiska ingångsvinklar, inte
              minst vad gäller tilldelning av pengar till fria grupper.
            </seg>
            <seg n="7541fcbf">
              Jag yrkar bifall till utskottets förslag i betänkandet KrU1.
              Jag kommer att koncentrera mitt anförande på de punkter där Vänsterpartiet
              i särskilda yttranden har lyft fram några frågor där vi inte är
              helt nöjda.
            </seg>
            <seg n="0cac1b24">
              Jag tycker att det är mycket trevligt och angenämt på alla sätt
              att få verka i och jobba med kulturpolitiska frågor, inte minst
              med tanke på den uppdelning som vi brukar ha. Ända från kommunerna
              och uppåt finns det hårda och mjuka frågor, och då brukar det
              vara så att männen ska sitta i finansutskotten och kvinnorna i
              kulturutskotten. Jag tror att det är bra om man gör ett visst
              skifte i de riktningarna så att vi får en bättre balans. Det allvarliga
              med kulturpolitiken är att det oavsett om man tittar på kommunal
              nivå eller riksnivå är en liten omfattning på kulturpengarna.
              Det är det som är gemensamt. Jag tror att alla, oavsett parti,
              som sitter i kulturutskottet skulle önska en större omfattning
              av pengar som ägnas kulturfrågor. Vi är övertygade om att det
              skulle få positiva effekter på en rad områden.
            </seg>
            <seg n="9f6c3def">
              När man pratar med människor ute på gatan som det brukar heta
              märker man att de ofta är mycket mer intresserade av vilken pjäs
              som går på Dramaten eller på deras länsteater eller av vilken
              rockkonsert folk har varit på än om räntan har gått upp med 0,03
              % från den ena timmen till den andra. Men det ägnar vi mycket
              debatt åt. Jag har lagt märke till att vissa som har varit framme
              här säger att det är för mycket formalia och för mycket ekonomi
              men trots det ägnar mycket tid av sina anföranden åt just detta.
              De kommer ofta in på skattefrågor till exempel.
            </seg>
            <seg n="1bf1757f">
              Jag ska ta upp några punkter som Vänstern har lyft fram. Många
              har försökt ta åt sig äran av att vi äntligen har kommit en lång
              bit på väg för att ordna pensionsvillkoren på ett värdigt och
              bra sätt för dem som är anställda vid våra teatrar och dans- och
              musikinstitutioner. Jag skulle ödmjukt vilja påstå att motion
              Kr309 från Vänsterpartiet har haft stor betydelse i det sammanhanget
              för att få detta till stånd. Vi har gjort en budgetuppgörelse
              som till viss del har löst de här problemen, men vi har i en motion
              efter budgetuppgörelsen kommit fram till att vi inte riktigt kunde
              acceptera de skrivningar som fanns i förslaget till budget. Vi
              lämnade in motionen, och vi kan bara konstatera att i två avseenden
              är våra förslag tillgodosedda. I den första punkten säger vi att
              man ska utreda och redovisa hur frågan om scenkonstinstitutionernas
              premiepensioner långsiktigt ska lösas. Enligt oss är detta tillgodosett
              enligt den uppgörelse som är gjord, det regeringsbeslut som har
              funnits och de skrivningar vi har i utskottet. I punkt 5 sade
              vi att regeringen noggrant bör följa utvecklingen vid scenkonstinstitutionerna
              för att vid behov kunna ingripa med akuta åtgärder. Den åtgärden
              vidtogs snabbt via ett regeringsbeslut som löste den akuta krisen.
              Nu kan detta komma till en bra lösning.
            </seg>
            <seg n="b1e60eb9">
              Det finns vissa frågor som vi vill fortsätta att hålla fingret
              på. Det gäller den kompletterande tjänstepensionen, den så kallade
              kåpan, och att man ska få likvärdiga villkor med andra anställda
              om man jobbar på en statlig institution med kultur.
            </seg>
            <seg n="4da0f05e">
              Vi har också lyft fram frågan om sångarnas och dansarnas pensioner
              och deras speciella problem i och med att de går i pension tidigt.
              Det är viktigt att man hittar lösningar och karriärväxling så
              att man kan få sysselsättning som på något vis anknyter till ens
              tidigare arbetsuppgift, till exempel danspedagog i stället för
              dansare.
            </seg>
            <seg n="4e4a43e6">
              Vi har även lyft fram de fria scenkonstnärernas behov av vettiga
              pensioner. Jag tror att Tasso kommer att komma in och fylla på
              mer om det.
            </seg>
            <seg n="ea83a491">
              Frågan om pris- och löneomräkning har lyfts fram av flera här,
              och även av oss. Vi har markerat detta i ett särskilt yttrande,
              för vi vill skynda på det. Det hjälper inte att göra ständiga
              utredningar och analyser; någon gång måste man komma till en punkt
              där man bestämmer sig för att det är rimligt att fler anslag omfattas
              av PLO-uppräkningen. Vi tycker att fria grupper är ett sådant
              anslag. De har många anställda som gör ett viktigt arbete för
              kulturlivet i Sverige, och det är rimligt att de ska omfattas
              av samma omräkning som de flesta andra som jobbar på mer traditionella
              institutioner har.
            </seg>
            <seg n="3ec7aa8c">
              Vi har också tagit upp frågan om bibliotekslagen. Det är bra
              att man nu fattar beslut om att man ska samordna biblioteksverksamheten
              i klaner, men vi vill också lyfta fram att det finns en fara i
              att man är nöjd med att det finns ett folkbibliotek i varje kommun.
              Det är en klar fördel om det finns fler, och det är bra om det
              kan finnas biblioteksfilialer. Det gäller inte minst i de kommuner
              som har långa avstånd. Om det är 30 mil till folkbiblioteket är
              det inte så jättelätt att komma dit, och det är inte speciellt
              tillgängligt för de människor som bor i kommunen. Det är lite
              väl lättvindigt att bara säga att det är upp till kommunen att
              fixa det. Vi är väl medvetna om att om vi skulle skärpa bibliotekslagen
              så måste det förstås också tillskjutas medel så att man möjliggör
              detta. Man får inte bara lasta över en massa krav på kommunerna.
              Vi vill att man ser över det här noggrant och utvärderar bibliotekslagen
              på ett mer djupgående sätt. I det sammanhanget har vi också sagt
              att vi vill lyfta in genusperspektivet även i detta politikområde.
            </seg>
            <seg n="1783f2e4">
              När det gäller mångkulturåret 2006 har vi försökt anlägga ett
              underifrånperspektiv. Den samordnare som ska tillsättas för mångkulturåret
              ska ha sin utgångspunkt i de människor som står för mångkulturen
              i Sverige, nämligen de fria kulturutövarna och de människor som
              tillhör de minoriteter som vi pratar om. Det gäller de nationella
              minoriteterna och invandrarminoriteter. De måste få stort inflytande
              över innehållet i den verksamhet som kommer att ske under 2006
              för att den ska få långvariga och viktiga resultat för framtiden.
              Det får inte bara bli ett kortsiktigt nedslag och en liten satsning
              som snabbt går över. Det hoppas vi kunna påverka genom det direktiv
              som skrivs för mångkultursamordnaren.
            </seg>
            <seg n="306589d1">
              Jag vill avslutningsvis tacka mina kamrater i kulturutskottet,
              oavsett parti, för ett gott samarbete. Det gäller inte minst s-gruppen
              som vi har ett speciellt gott samarbete med i olika frågor.
            </seg>
            <seg n="5ffabe67">
              Jag vill också tacka den tidigare kulturministern Marita Ulvskog
              och den tidigare statssekreteraren på Kulturdepartementet Gunilla
              Thorgren för ett viktigt arbete, inte minst vad gäller lösningen
              av pensionsfrågan.
            </seg>
            <seg n="563b7072">
              Sedan kan jag trösta Moderaterna med att vi som jobbar med kulturfrågor
              i Vänsterpartiet hade en planeringsdag för någon vecka sedan.
              Vi förlade den planeringsdagen just på Forum för levande historia.
              Vi hade en mycket givande diskussion med ansvariga för myndigheten.
              Vi har aldrig sagt att man inte ska studera eller lyfta upp alla
              ismers brott mot mänskligheten. Det vi tidigare har ifrågasatt
              är om myndighetsformen är den mest lämpliga för detta. Moderaterna
              brukar faktiskt ibland tycka att det inte är lämpligt. Jag kan
              konstatera att Centern fortfarande har samma syn. Man vill inte
              avsätta de här pengarna.
            </seg>
            <seg n="1f076251">
              Det handlar inte om det är bra eller dåligt att lyfta fram de
              brott mot mänskligheten som har skett i olika ismers namn, utan
              det handlar snarare om i vilken form det sker.
            </seg>
            <seg n="c3e3c861">
              Men som de demokrater vi är accepterar vi att det finns en stor
              majoritet i riksdagen för detta. Vi avvaktar och ser med spänning
              fram emot vad Forum för levande historia kan komma fram till.
            </seg>
          </u>
          <note type="speaker" n="cb105e6c">
            Anf. 6 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-1" n="f2fd2b1a">
            <seg n="eb9ec566">
              Fru talman! Det sista Peter Pedersen tog upp var ju spännande
              och intressant. Jag har funderat lite grann över det. Jag minns
              att för ett år sedan stod Peter och jag här och hade en, som vanligt,
              mycket vänskaplig diskussion om Forum för levande historia. Du
              var till och med vänlig och gav mig en bok som handlade om er
              uppgörelse med den bakgrund som ni har. Nu verkar det inte som
              om den boken räckte, efter vad jag har förstått av vad som hände
              efter det att vi hade vår diskussion här. Det har varit rätt mycket
              storm i ditt parti om det.
            </seg>
            <seg n="10bdf26c">
              Men jag är ändå intresserad av det du sade sist här om att ni
              är så demokratiska att ni släpper ett ärende om det finns en stor
              majoritet i kammaren. Det var så du uttryckte dig. Ni vill inte
              ta upp frågan om en nedläggning av Forum för levande historia
              mer eftersom det finns en stor majoritet i kammaren. Det är rätt
              intressant om det gäller på många områden.
            </seg>
            <seg n="24e84db8">
              Det andra jag skulle vilja fråga om gäller detta med bibliotekslagen.
              Hur långt vill ni egentligen gå i lagstiftningshänseende? I ert
              särskilda yttrande tar ni fram flera kriterier. Ni tar fram invånarantal,
              geografiskt avstånd och eventuella bristande kommunikationer.
              Hur petig ska en lagstiftning vara för att tillfredsställa Vänsterpartiet
              när det gäller det kommunala självstyret?
            </seg>
          </u>
          <note type="speaker" n="4d815f18">
            Anf. 7 PETER PEDERSEN (v) replik:
          </note>
          <u who="Q6039297" xml:id="i-d45297a4d031a808-1" n="9b720a01">
            <seg n="1e2943de">
              Fru talman! Till att börja med tycker vi i Vänsterpartiet att
              det är en fördel att man inte likt en papegoja återkommer med
              samma krav gång på gång och belastar riksdagens arbete. Vi kan
              mycket väl komma tillbaka till frågan om Forum för levande historia,
              men vi gör det inte varje år. Nu tycker vi att det är rimligt
              att Forum för levande historia får verka och bevisa att man inte
              är en statlig kampanjorganisation utan att man faktiskt på ett
              objekt sätt försöker belysa olika ismers och andras brott mot
              mänskligheten. Vi hoppas att man kommer att lyckas.
            </seg>
            <seg n="13f2df2d">
              Vår farhåga grundar sig på alla de motionsyrkanden som kommer
              fram här i riksdagen där ett parti tycker att man ska lyfta fram
              islams roll i den här frågan och några tycker att det är kommunismens
              brott mot mänskligheten som ska lyftas fram och så vidare. Vi
              tycker inte att det är lämpligt att vi här i riksdagen ska fatta
              beslut om vad en myndighet ska ägna sig åt, speciellt inte om
              man ägnar sig åt olika politiska ideologier eller för den delen
              religiösa trosuppfattningar och deras påverkan i den här specifika
              frågan. Det är detta vi har varit kritiska mot. Vi har aldrig
              varit kritiska mot själva tanken att det är viktigt att dagens
              ungdomar får lära sig och blir upplysta om vad som har skett i
              historien och vilka konsekvenser icke-demokratiska regimer och
              deras ideologier kan leda till i praktiken.
            </seg>
            <seg n="d3805ee6">
              För egen del ser jag nu fram emot Uppdrag gransknings granskning
              av Folkpartiet och vad de kan hitta i era arkiv och lager. Det
              finns säkert något som ni har sagt under historiens gång som ni
              inte kommer att vara alldeles stolta över i dag.
            </seg>
            <seg n="f4f8fd7a">
              Vi vill att man analyserar bibliotekslagen och ser om den verkligen
              lever upp till sitt syfte. Vitsen kan inte bara vara att vi ska
              ha ett folkbibliotek. Anledningen till att vi har en bibliotekslag
              är att detta ska man garantera. Det är ett minimigolv man lägger.
              Då får man inte, som ni, säga att många har använt detta och lagt
              det på minimigolvet. Ni vill ju avskaffa bibliotekslagen just
              med argumentet att man använder den som ett slags alibi för att
              lägga sig på en nivå. Vi säger att man ska analysera och se om
              det har fungerat på det sättet. Om så är fallet vill vi skärpa
              lagen, inte avskaffa den som Folkpartiet och vissa andra vill.
            </seg>
          </u>
          <note type="speaker" n="a325657b">
            Anf. 8 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-2" n="f2fd2b1a">
            <seg n="7fdee529">
              Fru talman! Jag tror inte att vi har sagt att många har använt
              den för att lägga minimigolv. Jag tror att vi har sagt att vi
              riskerar att det bara blir ett. Det är rätt stor skillnad. Har
              ni eller har ni inte tilltro till den kommunala självstyrelsen?
              Det är principiellt oerhört intressant hur detaljerad en lagstiftning
              ska vara i förhållande till kommunerna eller regionerna. Vi har
              ju faktiskt inte, så långt jag vet, en lagstiftning om att det
              ska finnas ett sjukhus i varje landsting, för att ta ett exempel,
              och ändå är det så. Jag tror att vi är överens om att bibliotek
              är oerhört viktiga. Det är en jätteviktig mötesplats. De ska självfallet
              finnas, och det ska vara avgiftsfria lån. Men jag tycker inte
              att det behövs en lagstiftning, och där har vi en fundamental
              skillnad.
            </seg>
            <seg n="ce6a128c">
              Uppdrag granskning är naturligtvis välkomna till Folkpartiet.
              Det kan nog finnas saker som vi inte är stolta över i dag, men
              jag tror att dimensionerna inte är jämförbara på samma dag i förhållande
              till de omkramningar som dina företrädare har sysslat med. Men
              det var inte det vi skulle ta upp här. De är mycket välkomna.
              Det är jag övertygad om.
            </seg>
            <seg n="8446ca40">
              Även om Tasso Stafilidis senare ska ta upp detta om pris- och
              löneomräkning för fria grupper vill jag säga att det känns lite
              grann som om ni nästan står och hoppar i era särskilda yttranden.
              Du sade i början att du var förstående, stolt och nöjd, men ni
              skulle ju ändå ha velat lämna en och annan reservation. Är det
              inte uppriktigt sagt så att det hade varit bättre att säga ifrån
              att de fria grupperna ska ha pris- och löneuppräkning på samma
              sätt som andra institutioner i stället för att tillsätta en skyndsam
              utredning?
            </seg>
          </u>
          <note type="speaker" n="5fa2a16f">
            Anf. 9 PETER PEDERSEN (v) replik:
          </note>
          <u who="Q6039297" xml:id="i-71c4abf2f65b7d8a-0" n="9b720a01" next="i-cbed5f140d3dbe49-0">
            <seg n="4b72c69b">
              Fru talman! Vi har sagt att om bibliotekslagen skärps utifrån
              en sådan analys som vi vill ha, måste vi självfallet också skicka
              med pengar och inte lägga på nya pålagor. Jag vet ju att de kommuner,
              inte minst ute i glesbygd, som tvingas fatta olika beslut, till
              exempel att lägga ned en biblioteksfilial, gör inte det för att
              de tycker att det är speciellt kul att göra det. Det har ofta
              ekonomiska orsaker. Då är det rimligt att man även i det här fallet
              värnar det offentliga rummet. I många kommuner är det nog inte
              teatersalongen eller museilokalen som är det offentliga rummet,
              utan det är just biblioteket som är den naturliga träffpunkten
              där man kan läsa dagstidningar, låna böcker och använda sig av
              Internet och andra moderna medier som numera finns på biblioteken.
              Det vill vi gärna att man tittar mycket noga på.
            </seg>
            <seg n="a2dea869">
              Om Lennart Kollmats har läst den här boken Lik i garderoben borde
              han också veta att det faktiskt fanns två upplagor, vilket jag
              tror Janne Josefsson missat. Det allra mesta av det som Janne
              Josefsson tog upp i sitt program står faktiskt att läsa i de böckerna.
              Det är egentligen inte så mycket nytt. Det finns ingen anledning
              att ta upp det och försvara det, och det gör jag inte heller.
              Jag säger bara att vi välkomnar en granskning av alla partier
              genom historien. Då kommer vi att kunna ha en mycket trevlig diskussion
              om detta och komma fram till viktiga gemensamma ståndpunkter.
            </seg>
            <seg n="b505202c">
              Jag konstaterar att de här påhoppen på Vänsterpartiet ofta sker
              i talarstolen. Det är väldigt få moderater, kristdemokrater, folkpartister
              och centerpartister som ägnar sig åt den här typen av debatt ute
              i foajén. Jag välkomnar den debatten. Jag ser fram emot en sådan
              debatt vid många tillfällen över en kopp kaffe. Då tror jag att
              vi kan komma fram till viktiga och kloka ställningstaganden där
              vi inte demoniserar varandra. Jag tror att det är olyckligt för
              demokratin om vi försöker att utpeka ett demokratiskt parti, som
              Vänsterpartiet är, som någonting annat. Jag tror inte att demokratin
              gynnas av det.
            </seg>
          </u>
          <note n="403eb9e7">
            Anf. 10 BIRGITTA SELLÉN (c):
          </note>
          <u who="Q6039297" xml:id="i-cbed5f140d3dbe49-0" n="9b720a01" prev="i-71c4abf2f65b7d8a-0">
            <seg n="fdff9d44">
              Fru talman! Jag instämmer i att det är väldigt trevligt att ministern
              är här i dag. Jag hoppas att det blir en vana, för det skulle
              vara uppskattat även när vi har andra betänkanden.
            </seg>
            <seg n="1574684c">
              Centerpartiet anser att satsningar på kultur är samhällsekonomiskt
              lönsamt och ger många positiva bieffekter. Alla människor i landet
              ska kunna ta del av ett levande kulturliv. Kulturen ska finnas
              i vardagslivet, i folkrörelserna och föreningslivet, på arbetsplatserna,
              i bostadsområdena och så vidare. Vår välfärd beror inte bara på
              tekniska och ekonomiska faktorer. Kulturen utvecklar det civila
              samhället och håller det demokratiska samtalet levande. Förutom
              att kulturen har ett värde i sig som inte nog kan betonas är den
              kreativitet som stimuleras genom kulturen avgörande för samhällets
              utveckling.
            </seg>
            <seg n="38eb810c">
              Människorna måste själva få vara med och bestämma hur de vill
              utforma och ta del av kulturen, anser vi i Centerpartiet. Om människor
              får större möjligheter att påverka och ta del av kulturutbudet
              på sin ort kan ett levande kulturliv skapas i hela landet och
              väldigt bra mötesplatser. För att stärka människornas möjligheter
              att ge liv åt kulturen och för att få ett levande kulturliv nära
              människorna behövs ökade satsningar på verksamheter som gynnar
              det ändamålet.
            </seg>
            <seg n="71349ee2">
              Fru talman! En levande kultur och demokrati förutsätter många
              mötesplatser där människor kan träffas, skaffa sig nya kunskaper
              och erfarenheter och utbyta tankar och åsikter. Genom studieförbundens
              försorg skapas många mötesplatser för det demokratiska samhället,
              i till exempel studiecirklar, kulturarrangemang och föreläsningar.
              Av den anledningen vill vi att budgeten för folkbildningen ska
              ökas. Vi är väl medvetna om att folkbildningen är en fråga som
              regeringen arbetar med och att man säger sig vilja se utvecklingen
              av bidragen inom kommuner och landsting innan man beslutar sig
              om framtida resursbehov.
            </seg>
            <seg n="1dc81424">
              I dag ser vi redan hur de skär ned runtom i landet. Det har gjorts
              i mer än tio år nu. Vi vet att i genomsnitt har kommunerna skurit
              ned med 40 %. Varför vänta då med att visa att vi tycker att folkbildningen
              är viktig? Jag tror faktiskt att alla vi som sitter i kulturutskottet
              är väl medvetna om att resurserna har minskat på lokal och regional
              nivå. Socialdemokraterna säger sig ju vara ett folkrörelseparti
              som värnar folkbildningen. Visa det då på riksnivå! Då tror jag
              att det kan påverka politiker ute i kommuner och landsting att
              inte skära ned så mycket som de gör i dag.
            </seg>
            <seg n="c459093f">
              Vi har i vårt budgetförslag 70 miljoner mer än regeringen till
              anslaget som handhar folkbildning. Det visar vår starka tro på
              folkbildningens betydelse för människorna. I det anslaget har
              vi sagt att 50 miljoner ska gå till folkbildning och 20 miljoner
              till amatörkulturen.
            </seg>
            <seg n="ef73b099">
              För att all den aktivitet som vi ser som möjlig inom folkbildningen
              ska kunna utvecklas är det inte bara ökad budget till folkbildningen
              som behövs utan också tillgång till lokaler. Det är något som
              jag debatterade med kulturministern för mindre än en månad sedan
              när vi diskuterade offentliga rum i landet.
            </seg>
            <seg n="9956e9b4">
              Ideella och allmännyttiga organisationer gör många värdefulla
              insatser i samhället. De har ett stort hot hängande över sin verksamhet
              som jag vill passa på att påminna om. Det handlar om skattelagstiftningen
              Mervärdesskatt i ett EG-rättsligt perspektiv där man föreslår
              att ideella föreningar ska momsbeskattas. Om det verkställs innebär
              det att studieförbunden måste höja deltagaravgifterna med 21 %.
              Jag hörde i förra veckan en varningens signal om att det tyvärr
              kanske kommer att bli verklighet. Vi hade hoppats att vi hade
              motarbetat det i våras, men jag är inte så säker längre.
            </seg>
            <seg n="e2f5828e">
              Folkbildningsförbundet räknar med en merkostnad på närmare 200
              miljoner om det här kommer att införas. Det kommer att innebära
              att människor med låga löner knappast kommer att prioritera att
              gå en studiecirkel eller på en folkhögskola. Det är de människorna
              som ofta är i stort behov av folkbildning. Jag hoppas att kulturministern
              är medveten om det här och är beredd att titta över förslaget
              i samarbete med finansministern.
            </seg>
            <seg n="4ae5b6e8">
              Jag nämnde att amatörkulturen bör få ett eget anslag och ges
              möjlighet att stå på egna ben. Amatörkulturens samrådsgrupp Ax
              har under ett flertal år försökt få till stånd ett samarbete med
              studieförbunden för att genomföra en utredning och belysning av
              amatörkulturutbudet. För några år sedan deltog jag i en debatt
              här i Helsingfors där regeringen var representerad av en tjänsteman,
              och alla partier fanns med. Alla bedyrade att amatörteatern är
              väldigt viktig och har en stor betydelse för hela landet. Av den
              anledningen sade vi allihop att vi bör arbeta för att de får ett
              eget anslag. Det är ett löfte som vi i Centerpartiet känner oss
              rätt så ensamma om att driva i dag.
            </seg>
            <seg n="869f77ba">
              En annan verksamhet som spelar stor roll för att sprida teater,
              dans och sång är Fria scenkonsten. Om vi inte hade dem skulle
              antalet scenföreställningar minska med cirka en tredjedel för
              vuxna och för barn med hälften. De siffrorna talar sitt eget tydliga
              språk. Därför vill vi höja deras anslag med 25 miljoner. Av de
              pengarna skulle 10 miljoner gå till dansares och sångares pensionsavgångar.
            </seg>
            <seg n="6e9c4f93">
              Deras pensioner har hanterats på ett väldigt dåligt sätt av regeringen.
              Under hösten har i alla fall regeringen fått kalla fötter och
              lovat återkomma med pensionslösningar när vårbudgeten läggs fram
              2005. Det är bara att hoppas att den räcker, som Lennart Kollmats
              var inne på. Vi är många som kommer att granska det. Till Peter
              Pedersen som sade att deras motion hade betytt väldigt mycket
              för pensionsvillkoren kan jag säga att jag också tror det. Regeringen
              insåg ju att om inte Vänstern stödde regeringen fanns det inte
              majoritet för att ligga kvar på den dåliga pensionslösningen.
              Regeringen visste naturligtvis att alla borgerliga partier ville
              lyfta upp frågan.
            </seg>
            <seg n="10e8a48c">
              Fru talman! Statens kulturråds budget skulle vi ha velat utöka
              med 120,5 miljoner. Av det skulle 120 miljoner ha använts för
              en satsning på unga människors kultur. Det är den satsning som
              vi kallar KUL-miljoner. Behöver jag tala om vad KUL står för?
              Repetition är kunskapens moder. KUL står för kultur till unga
              i hela landet av unga, med unga, för unga.
            </seg>
            <seg n="626bc599">
              Till vår glädje kan vi i budgeten se att regeringen har börjat
              inse hur bra vår tanke är. Nu har man avsatt 60 miljoner under
              treårsperioden till just barns och ungdomars kultur. Det är bra
              jobbat, tycker jag. Men det är en bit kvar till de 120 miljoner
              som vi har bara i år. På tre år har vi 360 miljoner.
            </seg>
            <seg n="6dcd8e86">
              Dessutom vill vi bevara Kulturnät Sverige och har extra pengar
              till det. Kulturnät Sverige är en webbplats som sprider information
              från organisationer och enskilda och är en kulturell informationsplats
              som tusentals svenskar har stor nytta av dagligen. Inte minst
              ungdomar säger att de tycker att det är ett nätverk som ger bra
              information. Det fick vi information om i utskottet när vi hade
              besök av ungdomar tidigare i höst.
            </seg>
            <seg n="ccaf0b10">
              Regeringen och majoriteten i utskottet vill lägga ned kulturnätet.
              Man tycks anse att Kulturnät Sverige bara fungerar som en vanlig
              söktjänst på nätet. Internationellt bygger man upp liknande kulturnät,
              och andra länder har tittat på hur man har gjort i Sverige. Varför
              ska vi då lägga ned det? Jag hoppas att jag får ett svar på det
              av kulturministern.
            </seg>
            <seg n="9f65e670">
              Fru talman! Museerna finns det en hel del att säga om när det
              gäller reformen med fri entré. Men det återkommer Lars-Ivar Ericson
              till senare under debatten. Ett område inom museer och utställningar
              vill jag ändå säga några ord om. Det är just Forum för levande
              historia som några har tagit upp här förut. Centerpartiet har
              hela tiden sagt att vi inte tycker om förslaget att det skulle
              startas en egen myndighet. Därför har vi hela tiden konsekvent
              sagt nej innan man startade det. Anledningen till det är att vi
              anser att kunskapen om Förintelsen är så viktig att den inte ska
              isoleras i en myndighet. Den ska finnas i all verksamhet i landet.
              Det är så lätt att den isoleras i en instans, Forum för levande
              historia. Man tror att informationen då blir rikstäckande. Men
              det är långtifrån säkert att det fungerar på det sättet. Därför
              vill vi skära ned kraftigt på det anslaget. Helst hade vi velat
              ha 0 kr där, men eftersom verksamheten redan är i gång går det
              inte att bara skära bort alltihop på en gång.
            </seg>
            <seg n="70b315b1">
              Fru talman! Att söka sina rötter är en verksamhet som blir mer
              och mer intressant bland oss människor. Det är antagligen något
              som flera av oss 40-talister jag ska inte säga vad vi kallas kommer
              att ägna oss åt när vi pensioneras eller slutar i riksdagen. Den
              dagen hoppas jag att arkivverksamheten fungerar tillfredsställande
              och att SVAR, som till största delen är lokaliserat till Ramsele,
              fortfarande finns kvar så att jag kan åka dit, för det är ganska
              nära från där jag bor.
            </seg>
            <seg n="cb744e3d">
              Verksamheten bekostas i dag till stor del av arbetsmarknadsmedel
              och regionalpolitiska medel samt av EU:s strukturfonder. Men hur
              kommer det att bli i fortsättningen? De här medlen ska ju centraliseras
              från att tidigare ha legat ute på länsnivå. Det är en fråga som
              den före detta näringsministern borde kunna svara på, eller hur?
            </seg>
            <seg n="4e0be4b8">
              Avslutningsvis yrkar jag bifall till reservation 10 under hemställanspunkt
              23, men jag står givetvis bakom alla våra reservationer och särskilda
              yttranden, som bland annat belyser vårt budgetförslag, och har
              därför inte tagit ställning till budgetförslaget under punkt 4.
            </seg>
          </u>
          <note type="speaker" n="9f669aeb">
            Anf. 11 PETER PEDERSEN (v) replik:
          </note>
          <u who="Q6039297" xml:id="i-71c4abf2f65b7d8a-1" n="9b720a01" next="i-cbed5f140d3dbe49-1">
            <seg n="3ef80134">
              Fru talman! Vi vänsterpartister brukar ofta få svara på varför
              vi inte har drivit den eller den frågan. Faktum är att Vänsterpartiet
              driver en massa frågor, även inom ramen för kulturarbetet. Det
              ingår dock som ett slags hederssak, tycker jag, när man sluter
              en uppgörelse att man försöker sluta upp bakom denna även om man
              inte tycker att den är till hundra procent perfekt.
            </seg>
            <seg n="969b7208">
              Med den budgetordning vi har funkar det inte så att vi kan bryta
              ut någon liten grej och säga att här tycker vi något helt annat.
              Man köper ett paket. Vi tycker att paketet är acceptabelt, och
              därför har vi också ställt oss bakom det, både vad gäller kulturbudgeten
              och hela budgeten.
            </seg>
            <seg n="13508c47">
              Ni som opposition har ju en helt annan möjlighet att markera
              olika ställningstaganden, inte bara där ni är eniga. Ni har en
              otrolig massa synpunkter, reservationer och så vidare, men det
              är intressant att konstatera att det inte är speciellt ofta som
              alla borgerliga partier står bakom. Ni skiljer er åt.
            </seg>
            <seg n="3c0754d7">
              Ta till exempel folkbildningen, som Centern här framme pratar
              sig varma för och det tycker vi är bra, för vi tycker att folkbildningen
              är mycket viktig. När man läser vad ni skrivit kan man konstatera
              att Folkpartiet och Centern vill öka anslaget till folkbildningen,
              folkhögskolor och studieförbund medan Moderaterna vill minska
              det kraftigt. Nu ska inte jag ta till sådana billiga knep som
              att säga att Moderaterna vill minska med mer än vad man vill,
              men 300 miljoner är mycket pengar. Man vill föra över till ett
              annat utgiftsområde, och det är en sak, men samtidigt som man
              ska ta bort 1,2 miljarder säger man att 300 miljoner av detta
              ska sparas. Man tror inte att de behövs inom studieförbunden.
            </seg>
            <seg n="efe9f7e0">
              I min värld, i Degerfors där jag bor, kan jag konstatera att
              studieförbunden har en oerhört viktig roll inte minst när det
              gäller ungdomars kultur. Centern brukar ju ta upp och prata om
              KUL-pengar. Vad blir det för KUL-pengar om man ger med ena handen,
              enligt Centerns modell, och sedan drar bort samma pengar med Moderaternas
              modell? Vilken politik gäller på folkbildningens område om ni
              nu skulle bilda en regering? Är det en ökning eller en minskning
              på detta anslag vi kan förvänta oss?
            </seg>
          </u>
          <note n="806bdd95">
            Anf. 12 BIRGITTA SELLÉN (c) replik:
          </note>
          <u who="Q6039297" xml:id="i-cbed5f140d3dbe49-1" n="9b720a01" prev="i-71c4abf2f65b7d8a-1">
            <seg n="16c9ab9e">
              Fru talman! Om Peter lyssnade till vad Lennart Kollmats sade
              inledningsvis hörde han att vi var inställda på att detta var
              precis vad som skulle hända i debatten och att vi också försökte
              avdramatisera det. Vi har ju faktiskt några år kvar till valet.
              Vi håller nu på med ett alliansarbete. Vi kommer att hitta lösningar.
              Sedan ska vi komma ihåg att vi är fyra partier som har olika profiler.
              Det är aldrig någon som kastar lika mycket skit på regeringen
              och samarbetspartierna som vi får som står i begrepp att ta över.
            </seg>
            <seg n="d9648049">
              Sedan ska inte jag svara för Moderaterna och deras budget, men
              det är viktigt att komma ihåg att de har lagt över pengar till
              utbildningsutskottet. Det är ju en av delarna i det hela.
            </seg>
            <seg n="1b4831bf">
              Jag är trygg och fast i min tro att vi kommer att ha ett mycket
              bra samarbete. Vi kommer också, precis som Peter Pedersen sade,
              att behöva acceptera att bryta en del löften och slipa dem mot
              varandra tills vi hittar en acceptabel gemensam lösning.
            </seg>
          </u>
          <note type="speaker" n="e4460a0e">
            Anf. 13 PETER PEDERSEN (v) replik:
          </note>
          <u who="Q6039297" xml:id="i-71c4abf2f65b7d8a-2" n="9b720a01" next="i-cbed5f140d3dbe49-2">
            <seg n="d8de8d9e">
              Fru talman! Nu tyckte inte jag att jag ägnade mig åt att kasta
              skit på den så kallade alliansen. Jag ställde en konkret fråga
              på just folkbildningens område, men jag fick väl inget svar. Det
              var lite grann på slutet om att även ni kommer att bli tvingade
              att bryta era löften. Det känns ju tryggt att veta. Det ingår
              i samarbetets kultur och struktur att det måste vara så.
            </seg>
            <seg n="11b19274">
              Ni ägnar er väldigt mycket åt att försöka slå in kilar, få oss
              att avslöja vad vi har sagt och gjort i förhandlingarna och fråga
              varför vi inte lyfter de och de frågorna fast ni mycket väl vet
              internt, via debattartiklar och annat, att vi driver vissa frågor
              hårt. Då tycker jag att man också ska vara ärlig och säga det.
              Budgetarbetet funkar inte så att vi i vissa frågor kan hoppa över
              och stödja borgerliga förslag, även om de är utmärkta. Den helhet
              som borgerligheten står för är nämligen för oss vänsterpartister
              förskräckande. Därför har valet att stödja den majoritet som i
              dag finns aldrig varit speciellt svårt för oss. Dessutom underlättas
              det av att vi i kulturutskottet har ett samarbete mellan s och
              två vänsterpartister. Det är alltså bara två parter att komma
              överens mellan, vilket ju gör det ännu lättare som vi ser det.
            </seg>
          </u>
          <note n="7e8b5880">
            Anf. 14 BIRGITTA SELLÉN (c) replik:
          </note>
          <u who="Q6039297" xml:id="i-cbed5f140d3dbe49-2" n="9b720a01" prev="i-71c4abf2f65b7d8a-2">
            <seg n="5b26c576">
              Fru talman! Jag tror inte att det är ett dugg svårare för oss.
              Peter Pedersen lyfter fram att Moderaterna ser lite annorlunda
              på folkbildningen, men vi är tre partier som är oerhört överens
              när det gäller folkbildningen.
            </seg>
            <seg n="2f131f1b">
              Peter Pedersen måste ha misstolkat mig, eller också uttryckte
              jag mig fel, när jag talade om att bryta löften. Det är ingen
              som vet i dag hur vi kommer att förhandla fram vårt regeringssamarbete.
              Det vi vet är att det här kommer att fungera. Vänta och se! Lev
              lugnt! Det här klarar vi av på ett utmärkt sätt.
            </seg>
          </u>
          <note type="speaker" n="87fd8551">
            Anf. 15 ANNIKA NILSSON (s):
          </note>
          <u who="Q4769497" xml:id="i-348e77c2b3c00b48-0" n="cd47522b">
            <seg n="eb3188fc">
              Fru talman! Vi behandlar i dag budgeten för utgiftsområde 17.
              I den fördelar vi nästan 9 miljarder kronor. Det är med hjälp
              av de resurserna vi kan ha en levande kultur i hela vårt avlånga
              land.
            </seg>
            <seg n="9560e049">
              Det händer titt som tätt att jag får frågan: Varför ska vi satsa
              alla de här pengarna? Varför är det viktigt för oss att avsätta
              pengar i den statliga budgeten? Mitt självklara svar, som också
              är grunden för den socialdemokratiska kulturpolitiken, är att
              du ska kunna möta ett rikt kulturliv i hela landet och att det
              ska vara en möjlighet för samtliga medborgare.
            </seg>
            <seg n="cf6294e8">
              Kulturen ska också vara utmanande. Den ska våga ställa frågor
              och lyfta upp aspekter som får oss alla att fundera och reagera.
              För detta krävs att vi värnar om yttrandefrihet och konstnärlig
              frihet. Vi menar att det behövs ett gemensamt ansvarstagande för
              att hålla kulturen levande. Vi vill inte överlåta åt marknaden
              att avgöra vilken kultur som ska finnas tillgänglig och vilken
              som inte ska det.
            </seg>
            <seg n="51d441c6">
              Vi tror att en kulturpolitik offensivt måste möta en ny tid och
              nya utmaningar. Även om det gjorts mycket bra under de senaste
              tio åren, och det har det, kan vi aldrig stanna upp. Att bedriva
              kulturpolitik är nämligen som att cykla: Om det inte går framåt
              ramlar man.
            </seg>
            <seg n="90170fb0">
              Jag ska i korthet försöka sammanfatta huvuddragen i den socialdemokratiska
              kulturpolitiken.
            </seg>
            <seg n="e6e88ad2">
              Vi vill att kulturen ska vara en angelägenhet för de många, inte
              bara för ett fåtal. Vi vet att det fortfarande är stora skillnader
              när det gäller vilka som kommer i kontakt med kultur, både som
              åskådare och som utövare. Det går en klar skiljelinje som kan
              ses i både utbildningsnivå och socialgruppsnivå. Trots att vi
              länge har pratat om att kulturen ska nå fler kan vi här bara se
              små tendenser till förändring.
            </seg>
            <seg n="387f9423">
              Därför har vi gjort den satsning vi nu gör när det gäller barnkultur.
              Vi tror att om barn får möta kulturen och få kulturen som en naturlig
              del i livet kan vi nå människor för genom barnen når vi även deras
              föräldrar som inte vanligtvis är i kontakt med kulturen. Det är
              genom de här satsningarna som vi kanske kan förändra den bild
              som vi faktiskt har av vilka som är i kontakt med och möter kultur.
              Det är genom både Aktionsgruppen för barnkultur och de pengar
              som nu satsas från Allmänna arvsfonden som barnkulturen får ett
              rejält stöd.
            </seg>
            <seg n="368526b6">
              Det är med utgångspunkten att vidga deltagandet, att göra kulturen
              till en angelägenhet för fler, som vi har lagt fram förslaget
              om fri entré på statliga museer. Genom att ta bort det ekonomiska
              hindret gör vi de statliga museerna till mer öppna mötesplatser,
              vilket är viktigt med tanke på att dessa platser blir allt färre.
            </seg>
            <seg n="b6ec2c95">
              Jag har svårt att ta den kritik på allvar som en del framför
              när det gäller en eventuell succé för denna reform, därför att
              vi har kunnat se i utvärderingen från Historiska museet att det
              faktiskt är fler som kommer och att man når nya grupper. Jag har
              själv kunnat se vilket otroligt lyft Östasiatiska museet har fått
              bara på de få månaderna under hösten. Där kan man redan nu säga
              att det är fler unga som kommer till museet än tidigare.
            </seg>
            <seg n="188ddddf">
              En annan satsning i linje med att vidga deltagandet är den vi
              nu gör på att fortsätta den pedagogiska utmaningen på våra regionala
              museer. Detta har varit oerhört uppskattat på våra regionala museer,
              och vi ger dem mer pengar till det. Den bild jag har är att det
              är oerhört positivt.
            </seg>
            <seg n="20e1f1a5">
              Det är också med blicken mot att öka tillgängligheten i kulturen
              som vi socialdemokrater motsätter oss nedskärningar i stödet till
              folkbildningen. Det är just folkbildningen som mycket av kulturen
              på lokal nivå kretsar runt. Det är också i folkbildningen som
              mycket av det egna skapandet finns. Därför är stödet så otroligt
              viktigt.
            </seg>
            <seg n="f3d8ddcf">
              Utgångspunkterna i den socialdemokratiska kulturpolitiken kan
              sammanfattas i bredd, tillgänglighet, gemensamt ansvarstagande
              och framtidstro.
            </seg>
            <seg n="15a75e57">
              Fru talman! Då kommer vi naturligtvis till det som är kärnan
              i politiken. Och det jag tycker är intressant är att se vad det
              är för skillnad mellan den politik som den socialdemokratiska
              regeringen tillsammans med samarbetspartierna driver och de motioner
              som väckts av de borgerliga partierna och deras högerallians.
            </seg>
            <seg n="584d6b3f">
              Visst skiljer det sig. Visst är det lätt för alla att tycka bra
              saker om kulturpolitiken. Vem vill inte ha mer kultur, bättre
              förutsättningar för kulturarbetare, att fler ska ta del av kulturen
              och bättre regional spridning? Den socialdemokratiska visionen,
              att kulturen ska vara en angelägenhet för de många och inte bara
              för ett privilegierat fåtal, har vunnit så starkt gehör att man
              i dag nästan kan säga att den faktiskt även verkar omfatta Moderaterna.
            </seg>
            <seg n="80862b78">
              Men kulturpolitik handlar inte bara om att tycka. Det handlar
              om att göra. Ska man bedöma ett partis kulturpolitik handlar det
              inte om vem som har de flådigaste formuleringarna. Det handlar
              om siffror i budgeten, verkliga anslag och trovärdighet.
            </seg>
            <seg n="59997c23">
              Låt mig belysa det med ett exempel. Situationen med scenkonstinstitutionernas
              pensionsbomb har varit en fråga som diskuterats livligt, inte
              minst i den här kammaren och i vårt utskott. Nu vet vi alla att
              den socialdemokratiska regeringen har tagit initiativ till att
              desarmera denna bomb. För detta har den också tackats av berörda
              aktörer och även av borgerliga ledamöter här i kammaren. Det var
              ett överhängande och stort problem som hotade den svenska scenkonsten.
              Då agerade socialdemokratin tillsammans med samarbetspartierna
              för en långsiktigt hållbar lösning.
            </seg>
            <seg n="4e6f9331">
              Nu har de borgerliga partierna i ord också velat lösa detta problem.
              Vi kan läsa i reservation nr 3 att man ondgör sig högljutt över
              regeringens agerande i frågan. Då kunde man kanske vänta sig att
              i de budgetmotioner som kommer från de borgerliga partierna skulle
              de också ha bidragit med resurser för att lösa detta. Men så är
              inte fallet. Folkpartiet är det enda parti som har avsatt pengar
              till detta i sin budgetmotion. De andra tre borgerliga partierna
              har inte gjort det.
            </seg>
            <seg n="a2e728e7">
              Jag tycker faktiskt att det är märkligt att man tar till så stora
              ord som man gör i sin reservation när man själv inte i sina budgetdiskussioner
              inom partierna har lyckats framförhandla en enda krona till det
              här. Det visar att det inte handlar om ord. Det handlar om handling.
              Hade det varit så att det hade varit de borgerliga motionerna
              som hade gått igenom hade Operan inte klarat sig undan kontrollbalansräkning.
              Hade det varit Moderaternas budgetmotion som gått igenom hade
              Helsingborgs stad fått skjuta till ett par miljoner till institutionerna
              för att klara det här. Det räcker inte med ord; det krävs handling
              också.
            </seg>
            <seg n="ee54e132">
              Lennart Kollmats lyfter i sitt inledningsanförande fram att vi
              inte ska diskutera de olika alternativen. Jag tycker att det är
              lite tråkigt. Jag tycker nämligen att det är det roliga i kulturpolitiken
              och i all politik. Jag tycker att det är intressant att se att
              de borgerliga partierna har kunnat enas om två motioner i samband
              med den här budgeten. Den ena rör spelbolagens sociala redovisningar,
              och den andra rör konstnärernas villkor. I övrigt vet vi faktiskt
              inte vilken kulturpolitik det skulle bli med en borgerlig regering.
            </seg>
            <seg n="bb15e48e">
              Då funderade jag över om det kanske är som Birgitta Sellén säger
              att man försöker utmejsla ett borgerligt alternativ. Därför gick
              jag till de direktiv som den borgerliga alliansen har gjort en
              väldigt stor grej av. Man har tillsatt arbetsgrupper. De direktiven
              är på 17 sidor. Att kulturen inte har fått en egen arbetsgrupp
              är väl okej. Men kulturen nämns inte med ett enda ord i direktiven.
              Kultur finns inte i era direktiv. Den existerar inte.
            </seg>
            <seg n="87a843fb">
              Jag betvivlar inte ert engagemang. Jag betvivlar inte att ni
              faktiskt vill väldigt mycket på kulturområdet. Men det kräver
              faktiskt, som jag sade, att ni visar vad det är ni vill gemensamt
              så att vi vet vad det är som blir resultatet av en borgerlig regering.
              Med tanke på direktiven känner jag ingen förhoppning om att vi
              ska få de beskeden före valet.
            </seg>
            <seg n="11d2afa1">
              Vi socialdemokrater har tillsammans med våra samarbetspartier
              visat att vi menar allvar när det gäller satsningen på och prioriteringen
              av kulturen. Under åren 20002004 har kulturbudgeten ökat med 1,2
              miljarder kronor. Då är inte bokmomssänkningen medräknad.
            </seg>
            <seg n="a91f61b8">
              Fru talman! Jag vill avsluta för jag utgår från att vi får debatt
              i replikskiftena med att tacka samarbetspartierna, både Vänsterpartiet
              och Miljöpartiet, som jag tycker att vi har ett gott samarbete
              med. Jag vill också rikta ett stort tack till kulturutskottets
              kansli för ett oerhört gott arbete och för att alltid finnas där
              när vi behöver det och alltid ta reda på alla de krångliga frågor
              som vi har.
            </seg>
            <seg n="87571356">
              Med det vill jag yrka bifall till förslaget i dess helhet i kulturutskottets
              betänkande och avslag på reservationerna.
            </seg>
          </u>
          <note type="speaker" n="76dc98b1">
            Anf. 16 GUNILLA TJERNBERG (kd) replik:
          </note>
          <u who="Q4982955" xml:id="i-7c01fbd95f937e04-1" n="2a2f04d8">
            <seg n="511ef199">
              Fru talman! Jag begärde replik på en fråga som jag avser att
              komma till. Men jag kan inte låta bli att kommentera Annika Nilssons
              väldigt engagerade inlägg. Det uppskattar jag, för vi ska ha debatt.
            </seg>
            <seg n="f5742ae8">
              Annika Nilsson hänvisade till att ordet kultur inte fanns i direktiven.
              Det tycker jag att vi ska förändra. Jag vill bara säga det. Det
              ska bli bättre. Så är det. Vi är i början av det arbetet. Vi har
              precis kommit i gång.
            </seg>
            <seg n="718c5e3c">
              Jag tyckte att det var bekymmersamt att jag förra året när riksmötet
              öppnade på hösten tvingades höra att statsministern, som ändå
              har varit länge i maktens korridorer, inte nämnde ordet kultur
              när han läste upp regeringsförklaringen för oss. Det var väl någonting
              som Annika Nilsson också var minst lika upprörd över, måste jag
              utgå från, även om jag inte hörde det på samma sätt som i dag.
              Men det var ju det egna partiet. Så är det i politiken.
            </seg>
            <seg n="17bf8931">
              Fru talman! Jag begärde ordet för att jag skulle vilja höra hur
              Socialdemokraterna och Annika Nilsson ser på behovet av att ta
              till vara det kulturarv som finns på våra museer. När jag kom
              till riksdagen 1998 var min första bild av Annika Nilsson när
              jag hörde hennes inlägg att hon var engagerad i museerna.
            </seg>
            <seg n="95a7c174">
              Hur ser Annika Nilsson på de samlingar som finns i dag på museerna
              där det inte finns resurser för att vårda och ta hand om dem,
              som ska visas för de förväntade större besöksgrupperna?
            </seg>
          </u>
          <note type="speaker" n="eb99d98e">
            Anf. 17 ANNIKA NILSSON (s) replik:
          </note>
          <u who="Q4769497" xml:id="i-348e77c2b3c00b48-1" n="cd47522b">
            <seg n="fa4cf693">
              Fru talman! Vi har visat i alla våra budgetar att vi satsar ordentligt
              på kultur. Kulturen har trots besvärliga tider under våra tio
              år vid regeringsmakten alltid fått pengar och ökade resurser.
              Det visar att vi faktiskt tar kulturen på allvar. Jag kan minnas
              att vi nästan varje år har lyft fram de prioriteringarna på kulturen
              i regeringsförklaringarna.
            </seg>
            <seg n="57a7ad32">
              Sedan var det frågan om museerna. Jag har ett oerhört stort engagemang
              för museerna. De är fantastiska. Jag är oerhört glad för vår fri
              entré-reform. När jag går på museer kan jag känna en wow -upplevelse.
              Jag får se, möta och lära mig saker. Jag hoppas att det är fler
              som får ta del av detta. Det ger fri entré-reformen en möjlighet.
            </seg>
            <seg n="4da87486">
              När det gäller vård av samlingarna satsade den socialdemokratiska
              regeringen i slutet av 1990-talet stora summor i att digitalisera.
              Det handlar om att se vilka samlingar som finns på museerna. Vi
              har gett institutionerna mer pengar under åren som gått. Jag hoppas
              att institutionerna prioriterar vård av samlingar.
            </seg>
            <seg n="40abb058">
              Jag har suttit i två styrelser på museiområdet, Naturhistoriska
              riksmuseet och Statens museer för världskultur. Det är en viktig
              och prioriterad fråga för museerna. Jag hoppas att det så kan
              vara även i fortsättningen. Det var satsningen som började i mitten
              av 1990-talet som lade grunden för den prioriteringen.
            </seg>
          </u>
          <note type="speaker" n="7353b3bf">
            Anf. 18 GUNILLA TJERNBERG (kd) replik:
          </note>
          <u who="Q4982955" xml:id="i-7c01fbd95f937e04-2" n="2a2f04d8">
            <seg n="77a21d09">
              Fru talman! Jag konstaterar att Annika Nilsson säger att hon
              hoppas att museerna prioriterar. Jag hade önskat att Annika Nilsson
              hade sagt: Vi kristdemokrater vill hjälpa till och ge stöd så
              att museerna kan prioritera. Det är vad det handlar om.
            </seg>
            <seg n="7416638b">
              För inte över hela problemet i knäet på museerna. Det är inte
              dem värdigt. Museerna har tydligt pekat på att de inte har resurser
              att klara av att vårda och ta hand om det de är satta att vårda.
            </seg>
            <seg n="23839a7c">
              Vad ska museerna visa för alla besökarna den dag samlingarna
              är förstörda? Vad ska museerna visa för alla de grupper som Annika
              Nilsson lyriskt beskriver ska besöka museerna i samband med fri
              entré-reformen?
            </seg>
            <seg n="37e7e9b6">
              Annika Nilsson konstaterar att Socialdemokraterna har stöttat
              kulturen och så vidare. Men varje år har vi från flera partier
              stått här och visat på kulturens betydelse och ökat anslaget till
              kulturen. Men när vi ska rösta i kammaren röstar Socialdemokraterna
              ned vårt förslag till ökade resurser till kulturen.
            </seg>
          </u>
          <note type="speaker" n="8033b40c">
            Anf. 19 ANNIKA NILSSON (s) replik:
          </note>
          <u who="Q4769497" xml:id="i-348e77c2b3c00b48-2" n="cd47522b">
            <seg n="1f92aa04">
              Fru talman! Jag skulle nog aldrig säga vi kristdemokrater men
              naturligtvis vi socialdemokrater.
            </seg>
            <seg n="2acd63d1">
              Vi har visat att vi har satsat på vård av samlingarna. Bland
              annat är det inte många år sedan vi gav extra särskilda pengar
              till Naturhistoriska riksmuseet när det gäller Linnésamlingarna.
              Det ligger i museernas totala uppdrag att ta hand om sina samlingar
              och vårda dem. Jag hoppas att man gör den prioriteringen. Min
              bedömning är att man har de möjligheterna.
            </seg>
            <seg n="4de2c4e0">
              Sedan var det frågan om att det är några partier som ska satsa
              mer på kulturens betydelse. Jag kan konstatera att Kristdemokraterna
              skjuter till 7 miljoner kronor mer på 9 miljarder. Kristdemokraterna
              ligger i det fallet närmare mig som socialdemokrat än ni ligger
              Moderaterna som ni vill regera med.
            </seg>
          </u>
          <note type="speaker" n="c8e1fda4">
            Anf. 20 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-3" n="f2fd2b1a">
            <seg n="44332ca6">
              Fru talman! Med det senaste inlägget får man funderingar om det
              är fler inviter på gång i räkneexemplens tid.
            </seg>
            <seg n="2360c272">
              Jag tog i början upp retoriken från socialdemokratin. Man ställer
              krav på oss fyra borgerliga partier att komma med ett gemensamt
              förslag. Jag vill gärna diskutera kulturpolitiken och jag vill
              gärna diskutera vad vi gör olika det sade jag också. Vi går fram
              var och en för sig i ett val med olika uppfattningar, med olika
              inriktningar, och vi står självfallet för dem.
            </seg>
            <seg n="6be4678e">
              Sedan beror det på valresultatet hur tunga respektive argument
              är. Jag trodde att det alltid var så i en förhandling, och jag
              trodde att ni i hög grad upplevde det. 30 % är mer än de 5 % Miljöpartiet
              har. Jag tror att det blir större tyngd i Socialdemokraternas
              argument än i Miljöpartiets argument i förhandlingarna. Rätta
              mig om jag har fel. Det är det som är det viktiga.
            </seg>
            <seg n="2f4ba0f2">
              Vi hade två gemensamma motioner, som du mycket riktigt uppmärksammat.
              Det är två mer än tidigare. Det är en oändlig ökning om vi fortsätter
              med matematiken. Det tar sig för den som har eld i håret! Vi kommer
              säkerligen att hitta ytterligare områden där vi blir eniga. Men
              vi kommer inte att bli eniga på hela kulturområdet. Det ska vi
              inte bli. Vi är fyra olika partier, och det var det jag begärde
              respekt för. Ni samarbetar med dem som är uttalade kommunister.
              Det går tydligen det också vilket i sig kan förundra mig för er
              som jag ändå högaktar för den demokratiska inställning ni alltid
              har haft.
            </seg>
            <seg n="4b9714b3">
              Vad argumenterar du emot när du säger att kultur är för de många
              och inte för ett fåtal? Du argumenterade ett tag för det, men
              sedan kom du nog på att det är fler som har den inställningen,
              inte minst har vi liberaler den inställningen. Vi har jobbat för
              bildning och kultur från folkskolan fram till i dag.
            </seg>
          </u>
          <note type="speaker" n="04e6a476">
            Anf. 21 ANNIKA NILSSON (s) replik:
          </note>
          <u who="Q4769497" xml:id="i-348e77c2b3c00b48-3" n="cd47522b">
            <seg n="d3f592cc">
              Fru talman! Jag argumenterar inte emot. Jag talar om vad som
              är grunderna och utgångspunkterna för den socialdemokratiska kulturpolitiken.
              Våra förslag vilar på de grunderna. Eftersom vi har fått höra
              mycket om hur dåligt förslaget om fri entré är vill jag nämna
              att vår bas är att vidga deltagandet, att se till att deltagandet
              når så många som möjligt, att kulturarvet är gemensamt. I det
              ligger satsningen på fri entré. Det är vår utgångspunkt, vår maggropskänsla,
              för kulturen.
            </seg>
            <seg n="529cef1c">
              Jag vet att ni är olika partier, men ni har gjort en stor grej
              av att ni har tillsatt arbetsgrupper för att plocka fram ett gemensamt
              valmanifest. Jag har tolkat det så att syftet är att faktiskt
              göra det. Då är det klart att jag som brinner för kulturpolitiken
              blir förskräckt när jag inte ens kan hitta ordet kultur. Jag får
              hoppas, precis som Gunilla Tjernberg, att det nog ska rättas till.
              Varför nämns inte kulturen?
            </seg>
            <seg n="8d07da6b">
              Lennart Kollmats och Folkpartiet lyfter upp regionerna. Det ska
              inte ges riktlinjer till regionerna och det ska visas fullt förtroende
              för regionerna vi socialdemokrater visar inte det. Men i er motion
              om pengar till de regionala museerna ger ni en pekpinne till dem
              och talar om att pengarna ska gå till vård av samlingar. Är det
              på det området inte möjligt att ha fullt förtroende enligt den
              linje Folkpartiet har haft i de andra frågorna?
            </seg>
          </u>
          <note type="speaker" n="9558ba03">
            Anf. 22 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-4" n="f2fd2b1a">
            <seg n="9c623b36">
              Fru talman! Det var en bra fråga, och den ska jag ta med mig
              till nästa motion.
            </seg>
            <seg n="eca4fb44">
              Man faller, dessvärre, in i era tankegångar ibland. De påförs
              så ofta. Det är alldeles riktigt. Vi kan ha en övergripande fundering
              om att samlingarna behöver vårdas, men det borde vi inte tala
              om för respektive museum eftersom de fattar det själva. Det är
              alldeles rätt. Kom gärna med fler smådetaljer, så kan vi göra
              vår motion ännu bättre.
            </seg>
            <seg n="947aa7b3">
              I fråga om arbetsgrupper och sådant gick vi så långt i vårt borgerliga
              kultursamarbete att vi direkt skrev ihop oss om två motioner.
              Jag tycker att det var att gå ännu längre än att bilda en arbetsgrupp
              för att komma med framtida direktiv. Vi hittade direkt samarbetsmöjligheter.
              Vi får väl se framöver, nästa höst, när vi förhoppningsvis hittar
              ännu fler.
            </seg>
            <seg n="4e22af03">
              Jag hinner ta upp en mer konkret sak, och det gäller konstnärsersättningen.
              Regeringen vill ta pengar från konstnärsersättningen och ge till
              Konstnärsnämnden för att de ska jobba administrativt. Man vill
              flytta 2 miljoner för att det är så krångliga regler.
            </seg>
            <seg n="1000c65e">
              Jag måste säga att det på ett sätt förefaller orimligt att klara
              ut kunskapen om trygghetssystemets utformning och tillämpning
              med fyra fem anställda, som 2 miljoner borde motsvara. Vi har
              ställt upp på det, eftersom vi har så krångliga både trygghetssystem
              och skattebestämmelser, med den majoritet och den regering vi
              har. Men vi lägger på 2 miljoner ytterligare för konstnärsersättningar.
              Vi tycker inte att det är rimligt att ta pengarna från ersättningar
              och lägga dem på administration för att det ska vara lättare för
              dem att förstå det som ni har satt i gång med.
            </seg>
          </u>
          <note type="speaker" n="abdfdebe">
            Anf. 23 ANNIKA NILSSON (s) replik:
          </note>
          <u who="Q4769497" xml:id="i-348e77c2b3c00b48-4" n="cd47522b">
            <seg n="6b94cc18">
              Fru talman! Det är väl bra att vi lär oss av varandra. Jag kan
              läsa motionen fler gånger, så kanske jag hittar andra synpunkter.
              Men jag tror inte att jag i grunden delar er uppfattning.
            </seg>
            <seg n="ce2ee484">
              Jag tycker inte att samarbete är att gå väldigt långt när man
              enas om två motioner och den ena rör social redovisning av spelbolag
              och den andra konstnärernas villkor, där det skiljer åtskilliga
              miljoner mellan era budgetförslag.
            </seg>
            <seg n="cf480d48">
              Det handlar inte bara om ord, som jag sade, utan också om handling.
              Moderaterna vill skära ned 50 miljoner på stödet till konstnärer.
              Det vill inte ni. Det ska bli intressant för alla konstnärer att
              få veta: Är det er politik eller Moderaternas politik som gäller?
              Det får vi uppenbarligen inte veta förrän efter valet, när vi
              kan se hur stort respektive parti är. Men min erfarenhet säger
              mig att det inte ens är säkert då.
            </seg>
          </u>
          <note type="speaker" n="18ffaeaf">
            Anf. 24 LENA ADELSOHN LILJEROTH (m) replik:
          </note>
          <u who="Q297821" xml:id="i-ac0b335dd3f33e3f-1" n="45db2cfa">
            <seg n="257bdd08">
              Fru talman! När det gäller det som Annika Nilsson var inne på
              sist, om konstnärernas villkor, kommer Anna Lindgren att beröra
              det sedan.
            </seg>
            <seg n="da2701a1">
              Jag är fortfarande fascinerad över den rädsla för marknaden som
              finns inom vänsteralliansen. Men marknaden är kommers, handel
              och affärer någonting som jag trodde att Socialdemokraterna var
              för, någonting som var positivt, någonting som bidrog till välfärden,
              inte någonting som är fult och ska stämplas, snudd på stigmatiseras.
              Jag kan inte se det så, och säkert inte heller alla de kulturskapare
              som är verksamma på den så kallade marknaden. Vi vet ju vi har
              pratat om det förr att runt 75 % av det som kulturen erbjuder
              totalt sett betalar vi ur egen ficka, och det är våra egna, fria
              val.
            </seg>
            <seg n="ba0defd2">
              Jag tycker att det är bra att höra att vi är överens om barn
              och ungdom. Vi återkommer till detta, som jag sade i min inledning.
            </seg>
            <seg n="eb7e7898">
              Vi kan väl klara av en del av frågan om folkbildningen, eftersom
              den ständigt återkommer. Ja, det är en prioritering vi gör. Vi
              vill flytta över ansvaret för folkhögskolorna till utbildningsområdet.
              Vi tror att det gagnar dem bäst.
            </seg>
            <seg n="150f3ee5">
              Vi vill spara på studieförbunden. Ska vi se på det vi har tagit
              del av i medierna den senaste tiden om försyndelser inte minst
              inom ABF, som står Annika Nilssons parti nära, finns det uppenbarligen
              en hel del att göra. Det finns tydligen ingen gräns för vad man
              ska kunna göra i studiecirkelform. Vi tycker inte att det är rätt.
            </seg>
            <seg n="ebb95f00">
              Vi tycker däremot inte att man ska lägga ned folkbildningen det
              handlar inte om det. Men det finns skäl att se över vad folkbildningen
              gör och vad man vill med den. Det finns också en kartläggning,
              visserligen på 350 sidor men inte med så många pigga förslag,
              mer än en del kritik mot hur det är i dag. Det kan vi bara instämma
              i.
            </seg>
          </u>
          <note type="speaker" n="d489f146">
            Anf. 25 ANNIKA NILSSON (s) replik:
          </note>
          <u who="Q4769497" xml:id="i-348e77c2b3c00b48-5" n="cd47522b">
            <seg n="3b4ed3ac">
              Fru talman! Det jag försökte beskriva i mitt anförande var inte
              en rädsla. Däremot menar jag att marknaden inte kan ta hand om
              all kultur. Det är min mycket bestämda uppfattning att kulturen
              ska våga vara utmanande, ska våga ifrågasätta. För det krävs ett
              samhälleligt engagemang, både på kommunal, på regional och på
              statlig nivå. Jag tror inte att en utställning på ett museum,
              som verkligen är samhällskritisk eller kritisk mot någon företeelse
              i vårt land, skulle kunna finansieras helt och hållet med stöd
              från den så kallade marknaden eller utanför det samhälleliga.
            </seg>
            <seg n="2b54492c">
              Genom det statliga stödet kan vi värna en kultur som värnar yttrandefriheten
              och står för en konstnärlig frihet. Vi går inte in och säger att
              de här utställningarna ska ni göra eller de här teaterföreställningarna
              ska ni spela och visa. Det är det som är skillnaden. Därför är
              det så viktigt för den konstnärliga yttrandefriheten att vi har
              ett samhälleligt stöd. Det är möjligt att det skiljer oss åt.
            </seg>
            <seg n="d78ff7f8">
              När det gäller fortbildningen säger vi inte att allt fungerar
              perfekt i dag. Det var därför utredningen tillsattes. Däremot
              är den viktig, därför att folkbildningen bygger upp mycket av
              kulturen runtom i landet.
            </seg>
            <seg n="ab1fc531">
              Jag måste fråga Lena Adelsohn Liljeroth, som i sitt anförande
              sade att den spännande kulturen fanns utanför det som fick statligt
              stöd: Menar Lena Adelsohn Liljeroth att det inte görs spännande
              kultur på våra institutioner?
            </seg>
          </u>
          <note type="speaker" n="0b1c9236">
            Anf. 26 LENA ADELSOHN LILJEROTH (m) replik:
          </note>
          <u who="Q297821" xml:id="i-ac0b335dd3f33e3f-2" n="45db2cfa">
            <seg n="801ab2cf">
              Fru talman! Konstnärlig yttrandefrihet, talade Annika Nilsson
              om. Jag är ganska säker på att den här konstnärliga yttrandefriheten
              på kulturskaparnas villkor finns på andra håll än inom det som
              är stött av institutionerna. Det är väl riktigt, vilket många
              också kritiserar, att det har stelnat inom institutionerna. Visst
              händer det väldigt mycket intressant där, men det är stelnat,
              och väldigt mycket av det som är nytt händer utanför. Flera har
              varit inne på det när det handlar om de fria grupperna.
            </seg>
            <seg n="00c15c50">
              Marknaden kan inte ta hand om all kultur, säger Annika Nilsson.
              Nej, och det är därför som vi har en kulturpolitik självklart.
              Om detta råder inget tvivel. Vi är i alla partier här överens
              om att det krävs ett stöd för att infrastrukturen ska kunna förvaltas.
            </seg>
            <seg n="652e8902">
              Jag kan ta ett exempel, som Annika Nilsson var inne på, nämligen
              museerna. Nationalmuseum har ett uppdrag att värna och vårda en
              kultur. Det är mycket tydligt beskrivet i regleringsbrevet. Men
              medlen räcker inte. Hälften av Nationalmuseums budget är privata
              pengar. Det är sponsormedel, även om sponsorreglerna är stränga.
              Det är donationer och avkastning från fonder. När man tidigare
              har sagt att man inte har pengar så att det räcker till verksamheterna
              har svaret från Kulturdepartementet nota bene den förra ministern
              varit att de får höja entréavgiften. Nu har man tagit ifrån dem
              det instrumentet. De har inte längre råd att vårda sina samlingar.
            </seg>
            <seg n="ae922461">
              Vi är flera stycken som har varit hos Solfrid Söderlind på Nationalmuseum,
              och jag rekommenderar Annika Nilsson: Träffa henne igen och be
              henne berätta hur verkligheten ser ut för det museet och för många
              andra! Jag lovar att de 18 miljoner som de där får i ersättning
              för fri entré hade de gärna velat använda annorlunda och också
              för att använda entrén som ett dragplåster.
            </seg>
          </u>
          <note type="speaker" n="4ed16192">
            Anf. 27 ANNIKA NILSSON (s) replik:
          </note>
          <u who="Q4769497" xml:id="i-471978f00873f33e-0" n="cd47522b" next="i-b7df23a9d06600ab-0">
            <seg n="565a3856">
              Fru talman! Det är en oerhörd skillnad mellan Lena Adelsohn Liljeroths
              och min uppfattning om vad syftet med fri entré är. Som jag sade
              i mitt anförande är grunden att man ska nå fler grupper. Vi kan
              se att man har gjort det, enligt den utvärdering som gjordes på
              Historiska museet. Det är med den utgångspunkten som vi satsar
              på fri entré.
            </seg>
            <seg n="15b4a470">
              Det jag försökte beskriva när det handlade om marknaden var att
              jag inte ens tror att Nationalmuseum hade önskat att vi inte gav
              ett statligt stöd. Jag tror att det är basen för deras verksamhet.
              Det är precis det här: För att kunna satsa på en bas inom Kultur-Sverige
              behöver vi ett samhälleligt stöd. Det är det vi värnar.
            </seg>
            <seg n="5999ff45">
              Jag har alltid i denna kammare sagt att jag inte har någonting
              emot att man hittar andra intäkter, men det ska vara kompletterande
              intäkter. Det får inte innebära att man ställer krav på institutionerna
              så att man frånhänder sig den grund som man har fått statligt
              stöd för. Det är min inställning när det gäller statligt stöd
              och kompletterande intäkter.
            </seg>
          </u>
          <note n="d9c82e9f">
            Anf. 28 BIRGITTA SELLÉN (c) replik:
          </note>
          <u who="Q4769497" xml:id="i-b7df23a9d06600ab-0" n="cd47522b" prev="i-471978f00873f33e-0">
            <seg n="c7825650">
              Fru talman! Ja, Annika Nilsson, jag kan inte heller låta bli
              att kommentera det här med kulturen och alliansen.
            </seg>
            <seg n="480f7454">
              Kultur ska ingå i all verksamhet, som jag sade i mitt anförande.
              Jag gav exempel på folkrörelser, föreningsliv, arbetsmarknad,
              bostadsområden och så vidare. Och även jag har noterat det här
              med Perssons regeringsförklaringar. I fjol var det inte ett ord.
              I år tror jag att det var en eller högst två meningar, och då
              var det just det här med barn och anslag som lyftes fram.
            </seg>
            <seg n="df2b718d">
              Annika sade inledningsvis att kultur är en angelägenhet för många.
              Det gäller att nå fler, men man ser bara små förändringar. Och
              så kom då Annika Nilsson in på anslaget till barn. De får ett
              rejält stöd, skrev Annika Nilsson, 30 miljoner. Det är 100 000
              kr per kommun på tre år, alltså ungefär 30 000 per år. I mina
              ögon är det inte riktigt stora belopp.
            </seg>
            <seg n="87451c34">
              Sedan måste jag faktiskt också tillrättavisa Annika Nilsson när
              det gäller pengar till pensioner. Då måste jag läsa ur vår utgiftsområdesmotion
              där det står så här: Centerpartiet anser med anledning av vad
              vi ovan anfört det handlar om den fria scenkonsten att den fria
              scenkonstens anslag ska höjas med totalt 25 miljoner kronor varav
              10 miljoner ska gå till dansares och sångares pensionsavgångar.
            </seg>
            <seg n="78e938dd">
              Jag är stolt över att vi har detta. Jag är definitivt inte nöjd,
              men vi har ändå pengar. Nu vill jag ha mer förklarat varför Annika
              Nilsson beskyller oss för att inte ha pengar. Sedan undrar jag
              också över barnanslaget. Är det verkligen en så stor satsning?
            </seg>
          </u>
          <note type="speaker" n="e1e2b9a2">
            Anf. 29 ANNIKA NILSSON (s) replik:
          </note>
          <u who="Q4769497" xml:id="i-471978f00873f33e-1" n="cd47522b" next="i-b7df23a9d06600ab-1">
            <seg n="a07ea528">
              Fru talman! Låt mig först ta den delen som gäller satsningen
              på barn. Ja, jag menar att det faktiskt är en rejäl satsning.
              För ett antal år sedan var jag väldigt involverad i idrottsfrågor.
              Jag jobbade som politiskt sakkunnig och hade ansvar för idrottsfrågorna.
              Då avsattes det, tror jag, 20 miljoner kronor under tre år, och
              det var fantastisk verksamhet som man kunde ha på lokal nivå.
              Det blomstrade, och för varje del som man kunde satsa från Allmänna
              arvsfonden kunde man hitta andra finansieringskällor på lokal
              nivå. Det hände jättemycket bra saker. Jag hoppas verkligen att
              de här pengarna kan vara just den lilla del som gör att man kan
              hitta oerhört många bra projekt på lokal nivå. Det är det som
              är vitsen med Allmänna arvsfonden. Den riktar sig till den lokala
              nivån, och den riktar sig till föreningslivet. Den riktar sig
              inte till kommunala instanser. Den riktar sig till människor som
              arbetar ideellt med kultur för barn och unga. Jag tror att det
              här, när man utvärderar, kommer att visa sig oerhört betydelsefullt.
            </seg>
            <seg n="a3e9df00">
              När det gäller den andra frågan om pensionspengarna är det precis
              som Birgitta Sellén sade. Det var 10 miljoner för att lösa den
              fria scenkonstens pensionsfrågor. Men de 10 miljonerna hade inte
              löst Operans kontrollbalansräkning. De 10 miljonerna hade inte
              löst frågorna för Helsingborgs stadsteater eller operan i Göteborg.
              Vad jag pratar om är scenkonstinstitutionernas pensionspengar,
              och för detta avsatte Birgitta Sellén 0 kr.
            </seg>
          </u>
          <note n="3a897017">
            Anf. 30 BIRGITTA SELLÉN (c) replik:
          </note>
          <u who="Q4769497" xml:id="i-b7df23a9d06600ab-1" n="cd47522b" prev="i-471978f00873f33e-1">
            <seg n="3a696e59">
              Fru talman! Jag sade att jag var stolt över att vi hade lite
              pengar men inte nöjd. Det är svårt att få pengarna att räcka till
              allt, som Annika Nilsson vet.
            </seg>
            <seg n="cf6af24e">
              En annan fråga som jag vill passa på att lyfta fram är kulturens
              betydelse för folkhälsan. Vi hade en väldigt intressant seminariedag
              i våras. Och jag fick en bok av kulturministern när vi hade en
              debatt för ett tag sedan där man kan läsa om just de här försöken
              med kulturen och hälsan. Där står det och då repeterar jag det
              som alla vet: Det visar sig att de som regelbundet deltar i kulturaktiviteter
              det kan vara att gå på bio, teater eller konserter, det vill säga
              att man deltar i någonting kulturellt har en större chans att
              leva lite längre.
            </seg>
            <seg n="d1d76c3c">
              Detta är något som jag vet att vi alla i utskottet ställer upp
              på till hundra procent. Jag skulle vilja veta hur Annika Nilsson
              vill jobba vidare med det. Jag ser ju också andra möjligheter.
              Vi har pratat om folkbildningen ganska mycket i dag, och jag ser
              gärna att läkare kommer att skriva ut recept på att man ska gå
              i studiecirkel om man behöver rehabiliteras, som ett alternativ.
              Jag skulle vilja höra hur Annika ser på det här.
            </seg>
            <seg n="30b26708">
              Vi vet också att tidig kulturell stimulans ger ett rikt känsloliv.
              Därför hoppas jag att det lilla som växer i Annikas mage får mycket
              sång så att det blir en bra stimulans. Här kommer naturligtvis
              de här pengarna, de 30 miljonerna, som Annika Nilsson säger att
              kunna spela en viss roll. Det handlar ju om satsningar på barn,
              men det är också oerhört viktigt att vi fortsätter att satsa vidare
              på musiken i högre grad i förskola, skola och så vidare. Den musikindustri
              som vi vet att kulturministern har pratat så mycket om har ju
              oerhört stor betydelse, och den har nog mycket av sina rötter
              just i skolans värld.
            </seg>
          </u>
          <note type="speaker" n="24b5d20a">
            Anf. 31 ANNIKA NILSSON (s) replik:
          </note>
          <u who="Q4769497" xml:id="i-348e77c2b3c00b48-6" n="cd47522b">
            <seg n="0515c572">
              Fru talman! Birgitta Sellén! Jag vill avsluta det här med pensionspengarna.
              Birgitta Sellén säger att det är svårt att få pengarna att räcka
              till. Ja, det är det, och det är då prioriteringarna visar sig.
              Det är då man visar hur man lyckas prioritera. Jag kan bara konstatera
              att Centerpartiet tillsammans med de andra borgerliga partierna
              har skrivit en reservation där de tar i så att det knakar i kritiken
              mot regeringen för hanteringen av scenkonstinstitutionernas premiepensioner.
              De pratar om att man inte är riktigt handlingskraftig och att
              man sent omsider insåg det här problemet. Men den socialdemokratiska
              regeringen tillsammans med samarbetspartierna har lyckats prioritera.
              Det skiljer oss från Centerpartiet, Moderaterna och Kristdemokraterna.
            </seg>
            <seg n="541b91f3">
              När det gäller kultur och hälsa tror jag att det engagemanget
              och det intresset är gemensamt för oss allihopa. Jag tror precis
              som Birgitta Sellén att man mår mycket bättre av att möta kultur
              och av att vara aktiv även i eget skapande. Jag tror att man,
              om man får möta teater, musik och dans och får måla och annat,
              hittar andra sidor hos sig själv. Jag tycker att det är väldigt
              viktigt framför allt när det gäller barn och unga.
            </seg>
            <seg n="694242e7">
              Sedan kan jag inte låta bli att säga en sak. Birgitta Sellén
              säger att hon skulle vilja se att läkare kan skriva ut recept
              på att man ska gå i studiecirkel. Jag undrar om det inryms i den
              synpunkt som Lena Adelsohn Liljeroth och Moderaterna hade, att
              man inte ska kunna gå i studiecirkel om vadsomhelst. Det är dem
              ni ska regera med.
            </seg>
          </u>
          <note type="speaker" n="f351cbf0">
            Anf. 32 Utbildnings- och kulturmininister LEIF PAGROTSKY (s):
          </note>
          <u who="leif_pagrotsky_933584" xml:id="i-69ae0a84bfbe82ae-0" n="86785565">
            <seg n="f4a47ce1">
              Fru talman! Det har nu gått en hel månad sedan den dagen när
              jag blev kultur- och utbildningsminister. Under den här tiden
              har jag varit här och debatterat i kammaren bland annat om de
              fria teatergruppernas situation, om kulturens offentliga rum,
              om pris- och löneomräkningens effekt på kulturinstitutionernas
              hyror och om kulturens positiva verkningar på äldres hälsa det
              är det som den här boken handlar om. Det har varit intensiva och
              lärorika veckor för mig.
            </seg>
            <seg n="6e867d2e">
              Socialdemokratin och den socialdemokratiska regeringen har under
              de senaste åren prioriterat kulturpolitiken. För den som till
              äventyrs tvivlar på detta räcker det att titta på siffrorna. De
              talar ett mycket tydligt språk. Med de förslag som regeringen
              redovisat i årets budgetproposition har anslaget till kultur-
              och mediepolitiken ökat från 5 044 miljoner kronor år 2000 till
              6 210 miljoner kronor år 2005. Det är en ökning med 23 % eller
              ca 1,2 miljarder på fem år. Dessutom har mervärdesskatten på böcker
              och tidskrifter sänkts med drygt 1 miljard kronor. Sammantaget
              är det alltså en ökning från 5 miljarder kronor till en bra bit
              över 7 miljarder på fem år.
            </seg>
            <seg n="50bc4cf3">
              I en tid som annars präglats av en stram budgetpolitik har detta
              inneburit en extraordinär utveckling av kulturpolitikens ekonomiska
              förutsättningar.
            </seg>
            <seg n="b9bb0180">
              Sedan vet vi alla att behoven på kulturpolitikens område alltid
              är större än de befintliga resurserna. Det har att göra med den
              starka utvecklingskraften inom kulturen, hos alla engagerade individer,
              organisationer, föreningar och grupper. Att det sedan alltid finns
              idéer och ambitioner att göra ännu mer än vad som ryms inom dagens
              ramar tolkar jag för min del som ett friskhetstecken, ett tecken
              på vitalitet och kreativitet.
            </seg>
            <seg n="72f53217">
              Det finns, menar jag, några nyckelord för framtidens kulturpolitik
              som inte får glömmas. Vi kan börja med orden tillgänglighet och
              kvalitet. På dessa båda områden kommer det att ställas höga krav
              på den framtida kulturen. På dessa båda områden kan kulturpolitiken
              spela en avgörande roll. Här har staten ett särskilt ansvar.
            </seg>
            <seg n="b37c4147">
              Kultur gör människors liv rikare, ger människor chans att upptäcka
              egna okända möjligheter. Det finns ingen annan kraft i samhället
              som bär upp detta som kulturen. Kulturpolitiken ska inte styra
              kulturens innehåll, men den ska skapa vägar för den och utveckla
              kvalitet och skapa vägar för att göra kulturen tillgänglig.
            </seg>
            <seg n="771a5c0c">
              Men jag skulle vilja lägga till ett par nyckelord: kommunikation
              och föränderlighet. Utan tydlig kommunikation förlorar vi mycket
              av kulturens inneboende kraft. Det räcker inte alltid med tillgänglighet.
              Vi måste också som kulturpolitiker, kulturproducenter, kulturarbetare
              och kulturkonsumenter bli ännu mer aktiva, stimulera till samtal,
              debatt, upplevelser och delaktighet.
            </seg>
            <seg n="44974c6b">
              Den demokratiska förankringen är naturligtvis utgångspunkten.
              Denna måste innebära, tycker jag, att alla medborgares erfarenheter,
              kunskaper och värderingar ska speglas och tas till vara för att
              berika och påverka kulturens olika uttryck och därmed kunna ifrågasätta
              tillstånd och företeelser i samhället. Denna utgångspunkt måste
              gälla oavsett kön, ålder, bakgrund, var man bor eller etniskt
              ursprung.
            </seg>
            <seg n="7db3334f">
              Dagens debatt handlar om årets budgetproposition för utgiftsområde
              17, en budgetproposition som jag skulle vilja beteckna som både
              visionär och ansvarstagande, för vad kan vara mer visionärt än
              att göra våra statliga museer till en del av det offentliga rummet?
            </seg>
            <seg n="d31371bd">
              I årets budgetproposition går vi vidare med den fri entré-reform
              för ökad tillgänglighet och öppenhet som inleddes 2004. I grunden
              är detta en reform som utgår från synsättet att medborgarna ska
              ha en så fri tillgång som möjligt till de samlingar vi gemensamt
              förvärvat och till de hus som hyser samlingarna. Det är inte utan
              skäl som vi har angett folkbiblioteken som en förebild för reformen.
              Folkbiblioteken är det viktiga offentliga rummet för en kunskapande
              allmänhet. De ska vara öppna och tillgängliga i alla delar av
              landet.
            </seg>
            <seg n="c8b3f7af">
              Uppgifter från Moderna museet, som infört fri entré redan i år,
              talar sitt tydliga språk om reformens genomslagskraft. Besöksutvecklingen
              är formidabel med nästan tre gånger så många besökare under första
              halvåret.
            </seg>
            <seg n="ae7394ea">
              Våra centralmuseer är institutioner i hela landets tjänst, viktiga
              resurser och förebilder för mindre institutioner över hela landet.
              I dem förvaras och visas samlingar som vi tillmäter ett särskilt
              stort värde för vårt samhälles kunskapsutveckling. Det finns,
              som jag ser det, inget starkt skäl för att basutställningarna
              på museerna skulle vara mindre tillgängliga än böckerna i folkbiblioteken.
            </seg>
            <seg n="0b1d658c">
              I årets budgetproposition har regeringen också föreslagit en
              fortsatt satsning på museipedagogiken för de regionala museerna.
              Satsningen innebär att anslaget från och med 2005 ökar med 10
              %. Det är en lika stor ökning av de regionala museernas anslag
              som den uppräkning som har gjorts för att kompensera centralmuseernas
              intäktsbortfall genom införandet av fri entré.
            </seg>
            <seg n="2e423a93">
              Jag tycker att det vore utmärkt om vi fick en rikstäckande debatt
              om fri entré som kunde locka till exempel kommunala och regionala
              museer att följa efter. Så sent som i fredags kunde vi läsa i
              pressen att det framgångsrika och dynamiska Akvarellmuseet i Bohuslän
              ska prova fri entré i vinter.
            </seg>
            <seg n="c8e34394">
              Jag har nu hört här att det redan har diskuterats om det finns
              en allians eller inte på kulturområdet, om den är på väg att bildas
              eller om den redan är bildad, och det ska nu utredas vad den ska
              innehålla, så jag ska inte förlänga den diskussionen. Men bland
              de förslag som de borgerliga partierna redan har lagt fram kan
              jag bara finna en enda och tydlig gemensam önskan så här långt.
              Jag kan ha letat dåligt, men så här långt är detta vad jag kunnat
              hitta. Det är just detta att göra det dyrare för folket att ta
              del av museernas utbud, att försvåra tillgängligheten. Jag tyckte
              mig till och med höra Moderaternas ledande talesman i kulturfrågor,
              Lena Adelsohn Liljeroth, uttrycka det som att det var ett problem
              att det hade blivit för många besökare på Moderna museet, att
              det var ett problem som man skulle göra någonting åt så att människor
              i stället skulle välja att gå på bandy. Jag tycker att bandy är
              väldigt bra, men jag blev litet förvånad över att höra detta i
              den kulturpolitiska debatten. Möjligen brast jag i koncentration
              jag måste medge att den risken finns och ser fram emot ett klarläggande
              om en liten stund.
            </seg>
            <seg n="6dfdeb19">
              Det är också viktigt att regeringen genom sin kulturpolitik tar
              ansvar för och följer upp tidigare satsningar. En central fråga
              för hela scenkonstområdet, som har väckt stor oro och som också
              har debatterats i dag, har handlat om effekterna av pensionssystemet.
              Därför har regeringen i årets budgetproposition föreslagit förstärkningar
              för pensionsändamål. Bland annat har ett införande av en kompletterande
              ålderspension för de anställda vid statligt stödda institutioner
              möjliggjorts.
            </seg>
            <seg n="4fbf6ed2">
              Vidare har regeringen nyligen, den 28 oktober, presenterat ytterligare
              åtgärder för att lösa problemen med ökade pensionskostnader för
              institutionerna. Vi vet alla att den föreslagna lösningen har
              varit starkt efterlängtad av branschen. Samtidigt har regeringen
              meddelat sin avsikt att fortsätta arbetet för att möjliggöra tryggare
              pensionsförhållanden för främst sångare och dansare med lägre
              pensionsålder än den gängse.
            </seg>
            <seg n="210ad658">
              I få länder visar publiken en så stor uppskattning av inhemskt
              producerade filmer som i Sverige. En viktig grund för denna framgång
              är det filmavtal som upprättats mellan staten och film- och TV-branscherna.
              Avtalstiden närmar sig nu sitt slut, och i Kulturdepartementet
              går arbetet vidare med att få till stånd ett nytt filmavtal.
            </seg>
            <seg n="ea2b5589">
              Jag talade inledningsvis om tillgänglighet, kvalitet, kommunikation
              och föränderlighet som viktiga nyckelord för kulturpolitiken.
              Det är utifrån den vinkeln jag vill se på det utredningsarbete
              som nu pågår inom Kulturdepartementet.
            </seg>
            <seg n="62d5380b">
              Vi ser för närvarande över hur barnens rätt till kulturupplevelser
              och eget skapande kan stärkas. Vi tittar på något så kraftfullt
              som hur jämställdhets- och genusperspektivet ska bli en obestridd
              och påverkande kraft inom scenkonstområdet. Med mångkulturåret
              2006 och dess förberedelser ställer vi krav på att våra institutioner
              också speglar det nya Sverige. Vi ska inte bara leverera nyckelord.
              Vi ska också leva upp till dem.
            </seg>
            <seg n="05e50e8e">
              Vi vill lyfta fram det internationella perspektivet. Ett levande
              och aktivt utbyte av kultur över gränser syresätter hela samhället.
              Vi ska skapa förutsättningar som är öppna för nödvändig utväxling
              av nya impulser, idéer och samarbeten förutsättningar för att
              låta kulturen vara med och definiera Sverige i världen. Genom
              att samtidigt utveckla det egna landet och föra en engagerad dialog
              med omvärlden tror jag att vi tillsammans kan skapa en hållbar
              framtida kulturpolitik.
            </seg>
            <seg n="0b2bbaf3">
              Som det starkaste uttrycket för det mänskliga i all sin rikedom
              och i all sin motsägelsefullhet får kulturen inte retirera till
              bekväma positioner som fjärmar kulturen från människorna eller
              från de mest brännande frågorna i vår tid. Precis som med demokratin
              måste kulturen erövras i generation efter generation, liksom den
              måste vidareutvecklas och anpassas för att fungera i sin tid.
              Det kommer att vara min strävan i arbetet med kulturpolitiken.
            </seg>
          </u>
          <note type="speaker" n="20ad46ba">
            Anf. 33 GUNILLA TJERNBERG (kd) replik:
          </note>
          <u who="Q4982955" xml:id="i-fe13f5973db2ed0a-0" n="2a2f04d8" next="i-7258a624ac2f0506-0">
            <seg n="72ea7413">
              Herr talman! Jag kan inte låta bli att ta 30 sekunder eller något
              åt att kommentera en sak. Jag hörde Annika Nilssons inlägg om
              det fantastiska arbete som man hade gjort när man hade kommit
              överens om pensionsmedel och hur man ska lösa detta med de framtida
              pensionspengarna till sceninstitutionerna. Det lät som om det
              låg väldigt mycket pengar i den uppgörelsen. Faktum är ju att
              inga pengar fanns med där, utan man lovade att återkomma i vårpropositionen.
              Det är vad som sades. Jag tycker att man ska säga som det är och
              inte måla en bild som inte riktigt överensstämmer med det som
              vi har tagit del av. Det var bra att man satte sig ned och gjorde
              det, men låt det inte låta som att pengarna låg med i det löftet.
              Dem har vi inte sett än. Den kraftiga reservation som finns i
              utskottet är helt nödvändig, menar jag.
            </seg>
            <seg n="35599c12">
              Nu ställer jag min fråga till kulturministern. Jag måste få ta
              upp frågan om de fria teatergruppernas villkor. Vi har ju diskuterat
              den tidigare, och jag vill gärna ta möjligheten att göra det igen.
              Den här gången hoppas jag att jag inte får höra från Socialdemokraterna,
              inte ministern men det har kommit från företrädaren Annika Nilsson,
              att inte ord och handling följs åt. Kristdemokraterna har pengar
              till de fria gruppernas pensioner bland annat.
            </seg>
            <seg n="a9c9caed">
              Då måste jag fråga en sak. När vi diskuterade det här senast,
              när jag och kulturministern hade en interpellationsdebatt, sade
              kulturministern att det var obegripligt för honom att inte pengarna
              som de hade fått räckte. Han var förvånad över hur man hade prioriterat
              inom de fria grupperna och Kulturrådet måste det väl också vara.
            </seg>
            <seg n="5b9834d8">
              Då är min fråga: Har kulturministern varit i kontakt med Kulturrådet?
              Har han förvissat sig om att det som jag sade inte stämde och
              att Kulturrådet har ändrat sig i sin uppfattning? Eller har kulturministern
              tagit del av hur det verkligen ser ut och vad Kulturrådet har
              anfört i den här frågan?
            </seg>
          </u>
          <note n="80d22eaa">
            Anf. 34 FÖRSTE VICE TALMANNEN:
          </note>
          <u who="Q4982955" xml:id="i-7258a624ac2f0506-0" n="2a2f04d8" prev="i-fe13f5973db2ed0a-0">
            <seg n="fd63aed9">
              Innan jag släpper in statsrådet får jag bara erinra om att repliken
              avsåg statsrådet. Vi kan inte ta upp en särskild debatt med en
              annan talare i salen.
            </seg>
          </u>
          <note type="speaker" n="fd02cf5c">
            Anf. 35 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-69ae0a84bfbe82ae-1" n="67af9776">
            <seg n="6e59b1a4">
              Herr talman! Tack för den tillrättaläggningen. Jag som är gäst
              här i kammaren tycker att det var välgörande att få lära mig hur
              replikskiften definieras.
            </seg>
            <seg n="5fea4b7e">
              Gunilla Tjernberg har återkommit till en interpellationsdebatt
              som var här för ett tag sedan då vi diskuterade de fria teatergrupperna.
              Hon valde att nu citera lösryckta sammanhang ur denna på ett underligt
              sätt. Vad jag har sagt, och vad jag gärna säger igen i dag, är
              att när jag försökte lära mig den här frågan kom jag som utomstående
              och skulle börja från början. Jag ställde frågan: Hur kommer det
              sig att pensionskostnaderna har stigit? Jag fick svaret: Jo, arbetsgivarna
              har skrivit på ett avtal som innebär rimligare och generösare
              regler. Det kostar pengar. Jag frågade: Har de pengar till detta
              då? Varför har de inga pengar? Då får jag svaret: Anslaget har
              fördubblats ungefär.
            </seg>
            <seg n="b2161ea8">
              Själva har de som får det här anslaget som inkomst i en löneförhandling
              valt att skriva på något som kostar pengar. Då gör jag den stilla
              reflexionen: Vad har de gjort för prioriteringar? Jag förstår
              att man i dag inte har råd med det man själv har valt att skriva
              på. Men det beror inte på att anslaget har krympt, för anslaget
              har ju ökat enormt kraftigt under tiden. Det beror på att man
              själv har valt att skriva på ett avtal som man inte har satt av
              pengar för. Jag förstår att man har väldigt mycket viktiga saker
              att spendera sina pengar på, men jag tycker också att man bör
              ta ansvar för sin namnunderskrift på ett löneförhandlingsresultat.
            </seg>
            <seg n="ad8a6a42">
              De problem som har uppstått är svåra, och vi vill hjälpa till
              att lösa dem. Människorna som arbetar i de här teatergrupperna
              har rätt till rejäla, ordentliga pensionsvillkor. De teatergrupper
              det handlar om ska ha en stabil ekonomi. Men det är en rejäl anslagsökning,
              och det är deras egna beslut som har kostat när det gäller pensionerna,
              inte regeringens.
            </seg>
          </u>
          <note type="speaker" n="6dec2617">
            Anf. 36 GUNILLA TJERNBERG (kd) replik:
          </note>
          <u who="Q4982955" xml:id="i-7c01fbd95f937e04-3" n="2a2f04d8">
            <seg n="38b9c930">
              Herr talman! Jag ska hålla mig till kulturministern i min andra
              replik. Det är ju ingen nyhet att det är ett bekymmer att de fria
              grupperna inte omfattas av pris- och löneomräkningarna. Jag uppskattade
              nu en lite, får jag säga, ödmjukare hållning i frågan än när vi
              hade interpellationsdebatten. Nu sade kulturministern: Jag är
              ny och jag har börjat lära mig och se hur det ser ut och hur det
              slår. Ändå vidhöll kulturministern att man hade gjort en prioritering
              som han tyckte bäddade för att man fick skylla sig själv.
            </seg>
            <seg n="f3af0ec8">
              Jag har en annan uppfattning, och jag hoppas att kulturministern
              verkligen ska borra i den här frågan. Utskottet har gjort det.
              Betänkandet talar om det. Vi är flera partier som har lyft fram
              den här frågan år efter år. Jag gör det inte för Kristdemokraternas
              egen skull utan för de fria teatergrupperna så att de ska få rimliga
              villkor att arbeta under. Min förhoppning är fortfarande att kulturministern
              kommer att sätta sig in i frågan ännu mer och beskriva detta på
              ett något annorlunda sätt framöver så att de får det stöd och
              de resurser som de behöver.
            </seg>
          </u>
          <note type="speaker" n="c249ef52">
            Anf. 37 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-69ae0a84bfbe82ae-2" n="67af9776">
            <seg n="feb8d574">
              Herr talman! Jag vill börja med att tacka Gunilla Tjernberg för
              att hon i sin replik till mig också vände sig till mig.
            </seg>
            <seg n="a11c2363">
              Jag uppfattade ingen annan historieskrivning i Gunilla Tjernbergs
              inlägg än min. Trots att Gunilla Tjernberg tycks missnöjd med
              mitt sätt att beskriva det redovisar hon ingen annan bild. Hon
              redovisar inte på vad sätt det jag säger är fel, utan hon bara
              allmänt tycker att det här är okänsligt, olämpligt eller vad det
              är hon menar.
            </seg>
            <seg n="afffa766">
              Det viktiga för mig är att de här problemen nu blir lösta, att
              vi får en lösning som håller, som inte bara är ord och munväder
              utan som står sig stabilt över tiden. Det är också viktigt att
              vi får en ordning i budgetsystemen som innebär att de anställda
              inte behöver leva med oro över sin pension och sin framtid. De
              som arbetar i de fria teatergrupperna ska ha samma rätt till social
              trygghet, samma rätt till pensioner, som människor som jobbar
              med andra saker i Sverige.
            </seg>
          </u>
          <note type="speaker" n="8c2db3d6">
            Anf. 38 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-5" n="f2fd2b1a">
            <seg n="c3d59f32">
              Herr talman! Det här med kultur är ju mycket en fråga om möten
              och samtal mellan människor. Låt mig säga till kulturministern:
              Stora delar av det som du tog upp i ditt inlägg tycker jag var
              väldigt bra. Du nämnde tillgänglighet, kvalitet, kommunikation,
              föränderlighet och kulturens betydelse för demokratin. Jag ställer
              fullständigt upp bakom de orden. Hur det sedan tillämpas, och
              hur vi når de här målen, har vi olika uppfattningar om. Men jag
              tyckte att det var väldigt bra att jag ändå fick höra den delen.
            </seg>
            <seg n="be781d4b">
              Sedan går jag över till den ekonomiska sidan och det här påfundet
              med anslagssparande. Där ska nu de kulturinstitutioner som till
              äventyrs har överskott vid årsskiftet lämna tillbaka en del pengar.
              Är det inte helt enkelt att sno kulturen på pengar? De har fått
              ett anslag för 2004. En del planerar man att använda 2005, men
              det dras tillbaka. Jag tycker att det är att sno kulturen på pengar.
            </seg>
            <seg n="40eb4b07">
              Det andra jag vill ta upp är det här med pris- och löneomräkningen,
              där man inte får kompensation fullt ut för prishöjningar och lönehöjningar.
              Det förutsätts att det också ska ske en rationalisering. Hur länge
              kan man hålla på och rationalisera inom en kulturinstitution?
              Det här har pågått en tid. Jag bara undrar: När inträffar läget
              att det inte längre är möjligt att rationalisera mer om man inte
              vill skära i verksamheten? Då tycker jag att man ska vara ärlig
              nog från dem som ställer krav att tala om var det ska skäras.
              Finns det någon gräns för rationaliseringarna inom kulturinstitutionerna?
            </seg>
          </u>
          <note type="speaker" n="98bb9b70">
            Anf. 39 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-69ae0a84bfbe82ae-3" n="67af9776">
            <seg n="4166751b">
              Herr talman! Jag välkomnar att Folkpartiet är överens med mig
              i det jag säger om kulturpolitikens grunder och inriktning och
              att skillnaderna begränsas till frågor om ekonomisk så kallad
              management om indexteknik och anslagsteknik.
            </seg>
            <seg n="e9396dc1">
              Folkpartiet och jag har ju diskuterat det här några gånger förut
              under den månad som jag varit kultur- och utbildningsminister
              närmare bestämt tre gånger. En gång gällde det ett område där
              det fanns en pris- och löneomräkning, men det tyckte man inte
              om utan ville ha bort den. En annan gång gällde det ett område
              där det inte fanns en pris- och löneomräkning, men det tyckte
              man var diskriminering och man ville i stället ha den införd.
              En tredje gång gällde det ett område där det fanns en pris- och
              löneomräkning, men man tyckte att det var orättvist och ansåg
              att man blev drabbad av detta.
            </seg>
            <seg n="a7944e49">
              Jag vill med dessa exempel ge lite perspektiv på att detta med
              index är svårt. Politiker har ibland tron att om man bara hittar
              en statistisk formel kan man lösa alla svåra avvägningsproblem,
              och sedan har man simsalabim klarat av det hela.
            </seg>
            <seg n="5b2a74af">
              En gång i tiden krävde Folkpartiet indexreglerade skatteskalor
              som lösningen på Sveriges alla ekonomiska problem. Nu handlar
              det i stället om PLO.
            </seg>
            <seg n="d371d21b">
              I år räknas anslagen upp med 1,2 %. Inflationen är 0,7 eller
              kanske 0,8 %. En del andra kostnader ökar mera, en del ökar mindre.
              Det system som vi nu har utarbetades av Anne Wibble under den
              tid som Folkpartiet hade ansvaret för dessa frågor, och jag har
              inte sett något yrkande från Folkpartiet om att pris- och löneomräkningssystemet
              ska göras om.
            </seg>
            <seg n="96f630f7">
              Vad gäller anslagssparandet är det ytterligare ett sätt att hålla
              disciplin i statsfinanserna. Jag såg en moderat beräkning över
              Folkpartiets budgetalternativ. Nu kommer jag inte ihåg om det
              handlade om 17 eller 19 miljarder i felräknade, ofinansierade
              utgifter. Om man har så mycket pengar då kan man kosta på sig
              att strunta i något så enkelt som index, anslagssparande och utgiftstak.
            </seg>
          </u>
          <note type="speaker" n="e203da88">
            Anf. 40 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-6" n="f2fd2b1a">
            <seg n="d44afbcd">
              Herr talman! Jag vill än en gång fråga kulturministern om han
              tror att det är rimligt, med den planeringssituation som råder
              och det jobb som kulturinstitutioner gör då talar vi i huvudsak
              om de stora statliga institutionerna att med så kort planeringstid
              kunna vända på kuttingen i sista stund, när de kanske hade räknat
              med ett överskott. Finns det inte stora risker med det?
            </seg>
            <seg n="13d93650">
              Jag var på 70-talet personalchef vid sjukhuset i Halmstad. Då
              hade vi också ett sådant här system. Det innebar att man i december
              tittade på budgeten, och vid eventuellt utfall sade: Herregud,
              här är några kronor över; dem måste vi göra av med. Det resulterade
              i oplanerade inköp och liknande. Det blir ingen bra verksamhet
              om man jobbar på det sättet.
            </seg>
            <seg n="0d11e637">
              Beträffande Anne Wibble var det ju rätt länge sedan. En av fördelarna
              med Anne var att hon kunde ändra sig om det visade sig att en
              åtgärd på sikt fick orimliga konsekvenser. Jag är övertygad om
              att ifall hon fått fortsätta som finansminister hade hon för flera
              år sedan förstått att det som var sant vid en tidpunkt inte var
              helt realistiskt vid en annan tidpunkt. Det är vad jag som chefsutvecklare
              kallar situationsanpassat ledarskap. Det borde finnas en situationsanpassad
              ekonomi också.
            </seg>
            <seg n="06ad8833">
              Det är lite marigt att ta upp en situation som gällde för snart
              15 år sedan och hävda att den i alla sammanhang också måste gälla
              i dag. Att behandla alla lika är väldigt ojämlikt, enligt mitt
              sätt att se.
            </seg>
          </u>
          <note type="speaker" n="a31ba06c">
            Anf. 41 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-4d6662ec4b1b24e7-0" n="67af9776" next="i-8a42f7b28ece2297-0">
            <seg n="05099188">
              Herr talman! Jag vill bara påpeka att de folkpartister som har
              ansvar för budgetsystemet i riksdagen inte, såvitt jag kunnat
              få reda på, föreslagit att det ska ändras. Jag har gjort mitt
              bästa för att lära mig detta efter de diskussioner som Lennart
              Kollmats och jag haft. Folkpartisterna i finansutskottet har inte
              föreslagit att systemet ska göras om, utan det är enskilda folkpartister
              på enskilda ställen som tycker att det inte ska drabba just deras
              område. Det tror jag att alla sektorspolitiker tycker.
            </seg>
            <seg n="fda25425">
              Jag kan trösta Lennart Kollmats med att säga att även jag hade
              glatt mig om vi hade haft större uppräkningar av de anslag som
              gäller på mitt område. Men detta är ett system som gäller statsbudgeten
              som helhet, som utformats av Lennart Kollmats partikamrat och
              som Lennart Kollmats nuvarande partikamrater inte föreslagit ska
              ändras.
            </seg>
            <seg n="69c32b7a">
              Det låter som en billig poäng att säga till Sveriges kulturarbetare
              och Sveriges kulturinstitutioner att vi har en formel, en statistisk
              mekanism, som gör att alla får mer pengar, och som simsalabim
              gör att man slipper svåra avvägningar. Verkligheten är tyvärr
              inte så enkelt beskaffad.
            </seg>
            <seg n="dcb5f626">
              Vad gäller anslagssparandet måste vi komma ihåg att detta handlar
              om pengar som man inte kommer att spendera i år, och som därför
              blir ett överskott. Nu drar man in dessa pengar och sedan får
              man eventuellt tillbaka dem så att de kan spenderas en annan gång
              man får då förhandla på nytt eller skjuta på pengarna till en
              annan gång. Detta är inte jätteroligt, men det är inte heller
              en stor katastrof. Det är inte så att pengar som man använder
              till löner försvinner och man måste avskeda folk, utan det handlar
              om pengar som man inte spenderat och inte heller har planer på
              att spendera under den del av året som återstår. Det hade varit
              roligt att slippa detta, men när man som kulturpolitiker är så
              beroende av stabila statsfinanser som vi ju är måste vi ställa
              upp också för den grundläggande statsfinansiella sundhetsprincipen.
            </seg>
          </u>
          <note n="de023160">
            Anf. 42 BIRGITTA SELLÉN (c) replik:
          </note>
          <u who="Q3296958" xml:id="i-8a42f7b28ece2297-0" n="67af9776" prev="i-4d6662ec4b1b24e7-0">
            <seg n="d177dd61">
              Herr talman! Jag kan instämma i det som Lennart Kollmats sade
              om att alla partier nog kommer att kunna närma sig varandra när
              det gäller kulturen. Det gäller inte minst med tanke på det jag
              läste i min lokala tidning, Sundsvalls Tidning, i går. Kulturbranschen
              består av småföretag, stod det att läsa med en stor bild på vår
              kulturminister. Jag vill passa på att säga att när vi i utskottet
              diskuterar kultur finner vi, alltså alla partier, väldigt många
              gånger varandra, vilket jag verkligen uppskattar. Det är en eloge
              även till socialdemokraterna i utskottet.
            </seg>
            <seg n="6896a6d1">
              I den artikel jag nämnde sägs bland annat att vi måste inse att
              kulturbranschen består av småföretag och jobba aktivt för att
              förbättra villkoren för dem. Det är mycket bra att få läsa detta
              eftersom vilket jag sagt många gånger det finns så mycket möjligheter
              till småföretagande inom just kulturen. Därför hoppas jag att
              det kan komma enklare lösningar för just företagare.
            </seg>
            <seg n="b5c11d04">
              I förra veckan fick vi regeringens handlingsprogram för minskad
              administration för företagen. Jag skummade lite grann i det och
              funderade på om jag kunde se några tendenser. Jag tänkte att jag
              inte kan begära att ministern redan varit inne på kulturområdet
              och hunnit göra någonting och därför kastade jag ett öga på det
              som stod under Näringsdepartementet. Jag kunde inte se några stora
              förändringar där, men jag hoppas att det beror på att jag inte
              hunnit lusläsa texten. Det borde vara så att ministern i sitt
              förra departement tänkt på dessa frågor.
            </seg>
            <seg n="d3adb79e">
              I mitt huvudanförande ställde jag några frågor till ministern.
              De handlade om moms på ideella och allmännyttiga organisationer,
              om varför man vill lägga ned Kulturnät Sverige, och inte minst
              om arbetsmarknadspengar som centraliseras. Jag undrar om det finns
              möjlighet att få svar på de frågorna.
            </seg>
          </u>
          <note type="speaker" n="d6e7b66d">
            Anf. 43 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-4d6662ec4b1b24e7-1" n="67af9776" next="i-8a42f7b28ece2297-1">
            <seg n="841b2884">
              Herr talman! Även jag vill uttrycka min uppskattning för den
              enighet som trots allt råder mellan Centerpartiet och Socialdemokraterna
              i många frågor på kulturpolitikens område och kanske något beklaga
              det som är sakens natur i en sådan här debatt, nämligen att man
              uppehåller sig vid det som skiljer och inte vid det som förenar.
              Det får inte dölja det faktum att det finns mycket som är gemensamt.
            </seg>
            <seg n="9bfff30d">
              De frågor som Birgitta Sellén ställde till mig handlar i hög
              grad om skatter. Vi har ju en särskild minister för de frågorna,
              som vill ha sitt jobb kvar, och jag tänker inte ge mig in på hans
              domäner och föra den debatten i hans ställe. Sådant kan, som bekant,
              straffa sig, och det tänker jag akta mig för. Jag får i stället
              sköta de diskussionerna med honom på kammaren så att säga, och
              sedan får han föra diskussionerna i riksdagen.
            </seg>
            <seg n="d8455dab">
              Birgitta Sellén ställde också en fråga om en besparing som vi
              gjort på IT-området. Det är en utgift som vi haft några år men
              där man nu gör bedömningen att pengarna kan användas bättre någon
              annanstans. Jag tycker att det är välgörande när man kan effektivisera
              på det sättet. Jag har själv inte deltagit i de närmare avvägningarna.
              Det skedde före min tid, men den information jag fått om de överväganden
              som gjorts gav mig intrycket att det var mycket välbetänkt.
            </seg>
            <seg n="e33f7a92">
              Birgitta Sellén tog i sin korta replik inte upp en av de frågor
              som skiljer oss åt, nämligen den om varför vi har hamnat på olika
              åsikter beträffande tillträdet till våra museer. Normalt har vi
              samma syn på att det är väldigt prioriterat att bredda tillträdet
              till kulturen, till exempel till biblioteken. Men frågorna om
              varför biblioteken och museerna ska ha olika behandling och om
              de breda gruppernas intresse av att utan onödiga trösklar kunna
              få del av de samlingar och de spännande upplevelser som ändå finns
              på våra museer skulle jag gärna vilja höra lite mer om.
            </seg>
          </u>
          <note n="8b3e01fe">
            Anf. 44 BIRGITTA SELLÉN (c) replik:
          </note>
          <u who="Q3296958" xml:id="i-8a42f7b28ece2297-1" n="67af9776" prev="i-4d6662ec4b1b24e7-1">
            <seg n="4abcd2db">
              Herr talman! De frågorna kommer kulturministern om en liten stund
              alldeles säkert att få svar på. Jag kan inte ta alla frågor för
              Centerns del, utan vi försöker dela på frågorna. Lars-Ivar Ericson
              kommer senare i debatten att prata om museerna. Därför svarar
              jag inte nu på de frågorna. För övrigt har jag mer som jag undrar
              över.
            </seg>
            <seg n="08027ecc">
              Det är bra att ministern är redo att på kammaren sköta samtalet
              med finansministern bland annat om momsen. Vad jag sade var just
              att jag önskade att det skulle ske ett samarbete. Jag är nämligen
              fullt medveten om att det är finansministerns ansvarsområde.
            </seg>
            <seg n="1b6975c9">
              Vad gäller de arbetsmarknadspengar som centraliseras hade jag
              hoppats på att få ett svar eftersom jag tycker att det är ett
              område som ministern jobbat med i samband med sitt tidigare ministeruppdrag.
            </seg>
            <seg n="514fb2f6">
              Sedan gäller det en annan sak i den, måste jag faktiskt säga,
              mycket trevliga artikeln som ingav mig väldigt mycket hopp inte
              minst att, som ministern säger, sponsring kommer att få en allt
              större roll i framtiden. Det är en fråga som vi har lyft fram
              otroligt många gånger i utskottet. Vi har sagt att det måste kunna
              jämställas, att kultursponsring ska ha samma möjligheter som man
              har när det sponsras inom idrotten och så vidare. Vi ser alltså
              fram emot att det händer mycket där.
            </seg>
            <seg n="1800ef8a">
              Jag har en liten undran till. Jag vet ju att ministern är intresserad
              av design. Nästa år är det designår. Design och form är väldigt
              viktiga. Men för att också behålla kunskapen inom designen handlar
              det även om att värna de olika hantverk som finns, som Lena Adelsohn
              Liljeroth var inne på i sitt anförande. Det gäller då inte bara
              inom kulturen, utan det gäller hantverk som behövs inom alla områden.
              Jag skulle vilja veta hur regeringen tänker ta till vara de kunskaper
              som finns och fortsätta att utveckla dem så att de inte försvinner.
            </seg>
          </u>
          <note type="speaker" n="1dbbc7fc">
            Anf. 45 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-69ae0a84bfbe82ae-4" n="67af9776">
            <seg n="5bf459ec">
              Herr talman! Jag tror faktiskt att detta kan vara ett område
              där en sammanslagning av Kultur- och Utbildningsdepartementen
              kan innebära att det blir lite lättare att få förståelse för kulturlivets
              behov och önskemål inom utbildningspolitikens område. Många av
              de utbildningar som vi nu diskuterar styrs helt lokalt och är
              i rätt stor utsträckning efterfrågestyrda. Vi har även en långtgående
              marknadsanspassning av högskolorna i så måtto. Här kan det mycket
              väl komma att bli lättare att få uppmärksamhet och att få gehör
              för den typen av behov.
            </seg>
            <seg n="83218445">
              Även jag är naturligtvis starkt intresserad av att de mycket
              viktiga men väldigt smala yrken som krävs för att kunna upprätthålla
              säg en levande operatradition också för kommande generationer
              inte bara handlar om de yrkeskategorier som man som publik, åskådare,
              ser på scenen, utan det handlar om mycket vidare och mycket bredare
              krav för att det här ska vara möjligt. Det tror jag att var och
              en som tänker på detta inser. Det är inte fråga om vilken som
              helst arbetskraft som, bara man blåser i sin visselpipa, står
              utanför dörren och sedan utbildas på en timme. I stället är det
              fråga om ytterst kvalificerade och mycket specialiserade yrkesmänniskor
              som kulturlivet och kulturarvet har ett starkt behov av.
            </seg>
          </u>
          <note type="speaker" n="ac927b99">
            Anf. 46 LENA ADELSOHN LILJEROTH (m) replik:
          </note>
          <u who="Q297821" xml:id="i-ac0b335dd3f33e3f-3" n="45db2cfa">
            <seg n="bffa9ab1">
              Herr talman! Det var en hel del saker som är glädjande som kom
              fram här.
            </seg>
            <seg n="44e117ca">
              Dels handlar det om det hantverk som jag pratat om. 300 hantverksyrken
              finns det i Sverige, men 3040 av dem är utrotningshotade. Här
              kan ministern göra väldigt mycket.
            </seg>
            <seg n="46d55f47">
              Dels fanns det halva löften om sponsring och kanske också på
              sikt om avdragsrätt för gåvor alldeles utmärkt och mycket glädjande!
              Det var också ett lite positivt benämnande när det gäller begreppet
              marknad, vilket vi här särskilt uppskattar.
            </seg>
            <seg n="7bbef847">
              När det gäller hur man lyssnar vill jag säga att jag tror att
              ministern trots allt lyssnat lite selektivt på mitt resonemang
              om museerna och bandyn. Hal is, skulle man där kunna tala om,
              ministern. Jag tycker de facto att det är upp till vuxna människor
              att själva välja. Vill man gå på Moderna museet och betala inträdesavgift
              för det, eller vill man gå på bandymatch? Det valet ska vuxna
              människor kunna göra. Jag tycker därför att pengarna i stället
              ska läggas på stöd till barn och ungdom.
            </seg>
            <seg n="8144ae62">
              Det är de facto så också här är vi nog överens; ministern talar
              ju gärna om det vi är överens om att barn som får uppleva mycket
              kultur också kan värdesätta kultur. De vet när det är till exempel
              ett bra musikstycke, bra teater eller bra konst. På samma sätt
              är det med bandyn. Man måste se mycket bandy för att lära sig
              vad som är en bra bandymatch.
            </seg>
            <seg n="74307619">
              Sedan har vi detta med det kommersiella rummet, som jag tycker
              är lite hyckleri. Det sägs ju överallt att för att museerna ska
              klara av det här när de nu inte kan räkna med intäkter på andra
              sätt entréavgiften har ändå varit ett dragspel måste de satsa
              mycket på museibutikerna och på restauranger, en pigg marknadsföring
              och mycket annat. Museerna kommer då att bli alldeles otroligt
              kommersiella i sin strävan att dra in mer pengar. Var det detta
              som var syftet?
            </seg>
            <seg n="22fbe37d">
              Och så har vi detta med visioner. Jag tycker att det blir smått
              märkligt om man som vuxen inte ska kunna betala en summa för att
              gå in på ett museum. Och det ska vara att försvåra tillgängligheten
              nej, det tycker jag verkligen inte.
            </seg>
          </u>
          <note type="speaker" n="5ad067df">
            Anf. 47 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-69ae0a84bfbe82ae-5" n="67af9776">
            <seg n="5edae2ae">
              Herr talman! Får jag börja med att grumla glädjen en smula. Jag
              vill än en gång dementera alla uppgifter om att jag har gett några
              löften på skatteområdet. Det har jag inte gjort vare sig om sponsring
              eller moms eller om någonting annat.
            </seg>
            <seg n="31e7f3c3">
              Lena Adelsohn Liljeroth säger, som jag uppfattar det, fundamentala
              ideologiska saker om hur man ska prissätta och om hur man ska
              påverka människors val mellan olika sätt att konsumera, att använda
              sin tid och att använda sina pengar. Vill vuxna människor välja
              att gå på en bandymatch eller på Moderna museet är det deras val.
              Det ska vi inte lägga oss i eller styra. Såvitt jag förstår jag
              kan inte få ihop det på något annat sätt är det ett argument mot
              att stödja det här över huvud taget.
            </seg>
            <seg n="ecd42013">
              Vad ska det kosta att gå på Operan? Om det bara ska kosta 500
              kr har vi gripit in i den enskildes val. Kanske ska det kosta
              en tusenlapp, eller vad det nu kan bli, om man inte har några
              statliga bidrag. Det är ju innebörden i synen här. Jag tycker
              att det är bra om det är billigt, och jag tycker att kulturen
              är ett område som inte ska prissättas på det viset. För mig har
              det i stället ett starkt egenvärde ju billigare det kan bli.
            </seg>
            <seg n="845ad3b5">
              Jag är väldigt glad, och för mig blir det också en framgång,
              varje gång tröskeln för att komma in och ta del av kulturen kan
              sänkas och varje gång målgruppen kan vidgas och attraktionskraften
              stärkas. Men att säga att allting som gör att den enskilde som
              väljer inte ser den exakta kostnaden för att producera en teaterpjäs,
              operaföreställning eller balettföreställning och att politikerna
              har gripit in och omyndigförklarat vuxna människors fria val strider
              fundamentalt mot min syn på vilken roll kulturen ska ha i vårt
              samhälle.
            </seg>
          </u>
          <note type="speaker" n="baab8f16">
            Anf. 48 LENA ADELSOHN LILJEROTH (m) replik:
          </note>
          <u who="Q297821" xml:id="i-ac0b335dd3f33e3f-4" n="45db2cfa">
            <seg n="62ec0971">
              Herr talman! Nu talar vi inte om Operan. Vi har heller inget
              förslag i det sammanhanget. Jag är inte någon fanatisk marknadsliberal,
              om nu ministern tror det. Men jag tycker att vi ska ta en större
              hänsyn till marknaden än vi faktiskt tar.
            </seg>
            <seg n="97c73c13">
              När det gäller den så kallade reformen vill jag säga att jag
              inte tycker att det är en reform. Jag tycker nämligen inte att
              problemet ligger i att det är svårtillgängligt vad gäller museerna.
              Däremot ser jag gärna att man satsar mer på museipedagogik alltså
              precis som ministerns parti. Från moderat håll skulle vi till
              och med ha lagt mer pengar på detta om vi hade haft den möjligheten.
              Oftast är hindret svårtillgänglighet på annat sätt, och det kan
              man komma åt med pedagogik inte med pengar.
            </seg>
            <seg n="a8b148f7">
              De här 100 miljonerna tycker vi kan användas till väldigt mycket
              annat. Flera pekar på behov som finns inom museisektorn. Jag såg
              i tidningen i helgen att Statens ljud- och bildarkiv uppskattar
              behovet till 900 miljoner för att rädda det moderna kulturarv
              vi har i form av radio- och TV-inspelningar. Det är inte så att
              det saknas hål. Då tycker vi att prioriteringen är fel. Det här
              kommer vi förmodligen att återkomma till.
            </seg>
            <seg n="727706fc">
              Jag skulle gärna vilja ha ett svar på en annan fråga. Jag hörde
              nämligen ryktas, eller snarare har andra hört det, att det kommer
              ett förslag i vårpropositionen om att alla kulturinstitutioner
              ska spara 0,6 %. Jag vill gärna veta: Är det sant?
            </seg>
          </u>
          <note type="speaker" n="872e364b">
            Anf. 49 Utbildnings- och kulturminister LEIF PAGROTSKY (s) replik:
          </note>
          <u who="Q3296958" xml:id="i-69ae0a84bfbe82ae-6" n="67af9776">
            <seg n="46459005">
              Herr talman! Jag uppfattade Lena Adelsohn Liljeroths argument
              som fundamentalt principiellt. Vill man gå på bandymatch eller
              på Moderna museet är något som vi politiker inte ska lägga oss
              i. Det valet kan vuxna människor ta ansvar för själva. Det valet
              lägger man sig i om man subventionerar priset till exempel i form
              av statsbidrag. Detsamma gäller för Operan och för Moderna museet,
              men med en viktig skillnad. På Moderna museet är marginalkostnaden
              för att ta emot ytterligare en besökare 0. Det ekonomiskt adekvata
              priset, om man ska fullfölja Lena Adelsohn Liljeroths argument,
              är 0. Men på Operan är marginalkostnaden exceptionellt hög. Priset
              blir av en sådan art att det inte blir någon opera. Väldigt många
              människor kommer att tycka, i det val som Lena Adelsohn Liljeroth
              tycker att de ska göra oskruvat, att man får väldigt många bandymatcher
              för en balettföreställning. Väldigt få människor kommer att välja
              balettföreställningen, och sådana kommer att upphöra. Det tycker
              jag vore fel. Varför ska vi subventionera för att behålla yrkesgrupper
              som behövs för att klara operabalett? Men så säger man att biljetterna
              inte ska subventioneras. Ja, då slutar människor att gå på opera.
              Och då människor inte vill gå ska vi lägga ned det.
            </seg>
            <seg n="60608f2d">
              Det här leder in i absurdum, och det visar det fundamentala,
              att kulturen inte kan värderas på det marknadsmässiga sättet.
              Den måste få kosta, och den måste få vara olönsam. Den måste få
              finansieras med skattemedel. Det kräver en stark statsmakt, och
              det kräver en stark statsbudget och en ordnad budgetpolitik. Det
              kommer vi att ta ansvar för också framöver. Hur det ansvarstagandet
              kommer att se ut i vårpropositionen får vi se då.
            </seg>
          </u>
          <note type="speaker" n="5b56b328">
            Anf. 50 ANNA LINDGREN (m):
          </note>
          <u who="Q4767224" xml:id="i-4e32b61f2b3e1182-0" n="37dee39e">
            <seg n="c437e9bf">
              Herr talman! Först vill jag yrka bifall till reservation 3. Jag
              står naturligtvis bakom alla övriga reservationer där vi moderater
              finns med.
            </seg>
            <seg n="de7c3664">
              Årets kulturbudget är en budget som till stor del handlar om
              att regeringen utreder. Alla de utredningar som jag nu kommer
              att räkna upp nämner regeringen i sin proposition. Det är möjligt
              att jag har missat någon. Det är Kulturföremålsutredningen, Folkrörelseutredningen,
              Ändamålsfastighetsutredningen, Mål i mun, om svenska språkets
              ställning, Genus inom scenkonsten, Museipedagogik, Orkesterutredningen,
              Rådet för design och arkitektur har fått ett uppdrag, Bebyggelseutredningen,
              Uppdragsarkeologi, Mångkulturellt centrum har fått ett uppdrag,
              Aktionsgrupp för barnkultur det hör inte till denna budget för
              det är Allmänna arvsfondens pengar Radio- och TV-utredningen,
              Konstnärerna och trygghetssystemen, Bokpriskommissionen, Internationella
              kulturutredningen, Arkiv för alla nu och i framtiden, Stödet till
              de fria grupperna, Översyn av scenkonstens dokumentation och Jämställdhet
              inom scenkonstområdet.
            </seg>
            <seg n="ce1377bd">
              Det är 20 utredningar. Jag hoppas att det kommer fram något av
              dessa. En del betänkanden har redan avlämnats till regeringen,
              andra utredningar pågår och kommer så att göra under en lång tid
              framöver.
            </seg>
            <seg n="8f290a07">
              Regeringen begraver viktiga kulturpolitiska frågor i utredningsbyråkratin,
              tycker jag. Det är lätt att gömma sig bakom stora och utdragna
              utredningar. Det vore idé för den nye kulturministern att snabba
              på arbetet i alla dessa utredningar. Det om detta.
            </seg>
            <seg n="cce7c3a5">
              Herr talman! Den lokala historien och kulturarvet i den egna
              hembygden det är det jag ska prata om här är den första kontakt
              varje människa får med det som vi kallar kulturarv. Det lokala
              kulturarvet brukar också skapa det största intresset och engagemanget.
              Vad det ytterst handlar om är att de flesta människor förr eller
              senare får en längtan efter att söka sina rötter. Man vill veta
              vem man är och bevara fragment av allt det som har format den
              egna generationen. Det skapar trygghet i nutiden och hjälper till
              att ge perspektiv på världen runtomkring.
            </seg>
            <seg n="9f109fce">
              Inget kan ersätta det folkliga och frivilliga engagemanget. Statens
              ansvar bör vara att säkra de ekonomiska förutsättningarna. Riksantikvarieämbetet,
              länsstyrelserna och länsmuseerna har att verka för att statens
              medel används på rätt sätt. Vi vet att behovet av resurser för
              detta arbete är mycket stort. Därför är det anmärkningsvärt att
              regeringen till och med föreslår minskningar av anslaget till
              kulturmiljövård för 2005.
            </seg>
            <seg n="4f7a8591">
              Vi moderater anser, mot bakgrund av vad jag sagt tidigare, att
              dagens stöd bör ökas med totalt 54 miljoner de kommande tre åren.
            </seg>
            <seg n="332c803e">
              Vi anser att Riksdagsrevisorernas rapport Arkeologi på uppdrag
              är en bra utgångspunkt för en genomgripande utredning om hur den
              arkeologiska verksamheten ska organiseras och finansieras. Vi
              ser fram emot den proposition som nu snart ska komma. Utredningen
              lägger ju fram sitt förslag den 30 april nästa år.
            </seg>
            <seg n="4efa8b9a">
              Vi tycker att Riksantikvarieämbetets roll ska renodlas till att
              vara en central sektorsmyndighet utan egna genomföranderesurser.
              Riksantikvarieämbetet ska inte ägna sig åt arkeologiska undersökningar
              i egen regi. Lagen om offentlig upphandling ska tillämpas vid
              upphandling av arkeologiska undersökningar. Privata initiativ
              och alternativ som kan bidra till metodutveckling och rationaliseringar
              ska uppmuntras, förenat med starka krav på vetenskaplighet.
            </seg>
            <seg n="70be9d20">
              De 21 länsmuseerna ska stå för den kompetens som krävs för att
              de ska kunna fylla sin uppgift som regional resurs och som kunskapscentrum
              för kulturarvsområdet. För att kunna fullgöra sitt uppdrag förutsätts
              länsmuseer ha en bred kompetens inom en mängd specialistområden.
              De ska stå för dokumentation, vård och bevarande av kulturarvet.
              Det har talats mycket om det i dag. De ska också vara pedagogiska
              och i intressanta former berätta och förmedla kunskap om historia
              och kulturarv. Det kräver såväl specialistkunskap om kulturhistoria
              som kunskap om hur man samlar, vårdar, presenterar och informerar.
              Barn och ungdomar ska ha goda möjligheter att på sitt länsmuseum
              få en god kännedom om sin lokala och regionala historia.
            </seg>
            <seg n="d4d8ac86">
              Vi vill anslå ytterligare 45 miljoner de närmaste tre åren till
              de regionala museerna.
            </seg>
            <seg n="ce653c2a">
              I dag präglas museiverksamheten av stor ekonomisk osäkerhet,
              vilket i hög grad påverkar vården av föremålen. Stora delar av
              personalresurserna är dessutom beroende av arbetsmarknadsmedel
              inom enskilda projekt som startas av arbetsmarknadspolitiska skäl.
              SESAM-projektet, Kulturarvs-IT samt Skog och historia har vi talat
              om tidigare. Dessa projekt är tidsbestämda och är direkt kopplade
              till arbetsmarknadspolitiken. Verksamheten upphör ofta innan själva
              projekten till sitt innehåll är avlutade. Det lämnar museerna
              väldigt ofta i en prekär situation. Det är också slöseri med både
              mänskliga resurser och arbetsmarknadspolitiska medel att handskas
              med dem på det viset.
            </seg>
            <seg n="74350b6c">
              Moderaterna har därför i arbetsmarknadsutskottet föreslagit ytterligare
              100 miljoner kronor för insatser inom kulturområdet för arbetshandikappade,
              vilka ofta är de som utför ett utmärkt arbete ute på våra museer.
            </seg>
            <seg n="782cb34e">
              Herr talman! Det har blivit alltmer uppenbart att varken Göteborgsoperan
              eller Malmöoperan klarar sig ekonomiskt. Särskilt akut har situationen
              varit för Malmöoperan. Det är väsentligt att de båda scenerna
              får goda ekonomiska förutsättningar redan nu.
            </seg>
            <seg n="ebf113f2">
              Därför föreslår vi att Göteborgsoperan får ett ökat stöd med
              12 miljoner kronor per år under perioden 20052007 och Malmöoperan
              under samma period 8 miljoner kronor mer per år.
            </seg>
            <seg n="c4057b72">
              Länsmusiken är en av stommarna i den nationella politiken, som
              riksdagen enigt har beslutat ska täcka hela landet. Till den vill
              vi anslå ytterligare 8 miljoner kronor.
            </seg>
            <seg n="00fd8a38">
              I det tidiga 1900-talet tillkom genom lokala initiativ symfoniorkestrar
              i Norrköping, Gävle och Helsingborg. De är en viktig del av den
              nationella musikpolitiken, men de får inte den uppmärksamhet som
              man skulle kunna förvänta sig. Det är faktiskt skandal att Orkesterutredningen
              inte har kommit i gång tidigare. Den hörde jag talas om när jag
              invaldes här för denna mandatperiod. Det är viktigt att musiklivet
              också utanför Helsingfors får drägliga arbetsförhållanden och
              ekonomisk trygghet.
            </seg>
            <seg n="978edc67">
              Jag vill också nämna den svenska visan, som är en viktig del
              av vårt kulturarv. Vi har tidigare tillsammans motionerat om och
              reserverat oss för uppbyggnad av ett kunskapscentrum för visan,
              som det finns goda förutsättningar för i Västervik. Viss utbildning
              skulle kunna koncentreras dit, samtidigt som kunskapsinsamling
              och forskning skulle kunna bedrivas där.
            </seg>
            <seg n="8e2d2f1a">
              Herr talman! Många av landets kulturskapare lever under mycket
              knappa och ofta oberäkneliga förhållanden, som här många gånger
              kommit fram. Vi vill understryka vikten av att landets kulturskapare
              får så goda förutsättningar som som möjligt att försörja sig på
              sitt konstnärskap. Moderaterna har ett heltäckande förslag för
              en politik som gynnar kulturskaparna och deras ekonomiska situation.
            </seg>
            <seg n="28a873ed">
              Skattetrycket måste sänkas och bidragen måste omprövas. Reglerna
              inom socialförsäkringssystemet bör också anpassas på sådant sätt
              att de tar hänsyn till det faktum att många konstnärer har en
              mycket ojämn och ibland sporadisk inkomst. Möjlighet till avdrag
              för inköp av konst skulle öka marknaden för konstnärer att kunna
              leva på sin konst och slippa bidragsberoende.
            </seg>
            <seg n="1b159d39">
              Jag vill slutligen knyta ihop allt detta med alla de utredningar
              som inledningsvis nämndes. Pensionsfrågan har diskuterats mycket
              här. Regeringen har i budgeten aviserat en översyn av PISA-förordningen
              och av relationen mellan bidrag och projektbidrag. Vi får väl
              hoppas att det inte tar lika lång tid att lösa den frågan som
              att få fram något slags lösning på pensionsfrågorna. Vi har från
              alla de borgerliga partierna ställt frågor och motionerat om dessa
              frågor åtminstone så länge som jag har suttit här i riksdagen.
            </seg>
          </u>
          <note type="speaker" n="33626ff1">
            Anf. 51 CECILIA WIKSTRÖM (fp):
          </note>
          <u who="Q460539" xml:id="i-834ccec4ca3ca8e3-0" n="57b18bce" next="i-8345d3c7ea74eaf5-0">
            <seg n="21d9050f">
              Herr talman! En gång sade Olov Hartman, som var författare, präst
              och direktor för Sigtunastiftelsen: Kultur är att retas med djävulen
              i väntrummet. Kanske är det detta som vi håller på med just här
              och just nu. Men Olov Hartman sade det under brinnande krig, när
              humanistiska värden verkligen i grunden var hotade och satta ur
              spel. Tyvärr hotas också i dag dessa värden. Ensamhet och utanförskap
              växer, inte minst i storstädernas förorter. Ungdomar hyser liten
              tilltro till framtiden. Segregation och arbetslöshet växer.
            </seg>
            <seg n="9ed2ce03">
              Också bland scenkonstens utövare växer arbetslösheten. Skådespelare
              och dansare arbetar i korta projektanställningar varvade med arbetslöshet.
              Man repeterar på a-kassa, men ingen talar klarspråk om detta.
              Jag tycker att det vore klädsamt om kulturministern lyssnade.
              Institutionsteatrarna har nu under loppet av tio år minskat sina
              fasta ensembler från 700 till 300 personer. Skådespelarna har
              betalat priset för teatrarnas påtvingade besparingskrav, för de
              arbetar nu på mycket korta visstidskontrakt och inte längre som
              fast anställda.
            </seg>
            <seg n="03ecf90e">
              Teateralliansen, som skulle erbjuda säkra och värdiga arbetsvillkor
              för skådespelare, är i dag en urholkad spillra och inte den tillgång
              och trygghet som den var tänkt att vara. I dag finns det en djup
              oro hos många skådespelare, hos dansare och regissörer, en oro
              som gäller försörjning, karriärutveckling, sjukpenning och inte
              minst pensionsvillkor. Detta har flera talare varit väldigt engagerade
              i och pratat mycket om tidigare.
            </seg>
            <seg n="ee70536c">
              Kulturrådet, departementets förlängda arm i Kultur-Sverige, ansåg
              redan 2002 att 400 personer borde anställas inom Teateralliansen.
              I år är detta inte ens tillgodosett till hälften. Antalet är mindre
              än 200. Antalet arbetslösa är större än någonsin förr.
            </seg>
            <seg n="9046af81">
              Herr talman! Detta får mig att tänka på en känd dialog i Matteusevangeliets
              20:e kapitel. Där säger Jesus så här: Varför står ni här hela
              dagen utan att arbeta? De svarade: Därför att ingen har lejt oss.
              Då sade Jesus: Gå bort till vingården ni också.
            </seg>
            <seg n="34aff2a4">
              I dag finns det ingen vingård att gå till för arbetslösa, dansare
              och skådespelare, för teatern är nedlagd eller hotas av nedläggning.
              Brunnsgatan Fyra är ett sådant exempel, Teaterstudio Lederman
              ett annat. Eller så är ensemblen enligt en hårt pressad teaterledning
              redan fulltalig, och rationaliseringskraven gör att den får minska
              ännu mer. Några ska förtidspensioneras och andra bli arbetslösa.
              De som redan har ett jobb ska arbeta mer, ofta utan att kunna
              påverka sin situation.
            </seg>
          </u>
          <note n="856d713e">
            Detta är verkligheten, herr talman, och med detta yrkar jag bifall
            till reservation nr 3 i betänkandet och uppmanar också till en
            fördjupad studie av Folkpartiets särskilda yttrande i betänkandet.
          </note>
          <u who="Q460539" xml:id="i-8345d3c7ea74eaf5-0" n="57b18bce" prev="i-834ccec4ca3ca8e3-0">
            <seg n="3bb42d27">
              Kulturens olika uttryck skapar frizoner i samhället, där vi alla
              erbjuds att växa som människor. Kulturarvet visar oss vägen till
              det djupt mänskliga, som vi alla är delaktiga av, och ger oss
              också ett perspektiv på människans eviga villkor. När vi tar del
              av kulturarvet stärks vi att själva påverka och bjuda motstånd
              mot det i samhället som förråar och förhärdar människan, och precis
              det har människor alltid gjort när livsvillkoren har tagits ifrån
              dem och livet hotats.
            </seg>
            <seg n="6a909254">
              För en tid sedan var jag i Auschwitz tillsammans med en gymnasieklass
              från Uppsala, och det bestående minnet därifrån är just det att
              det enda motstånd man hade tillgång till i destruktionens och
              förintelsens läger var kultur och andlighet.
            </seg>
            <seg n="56207101">
              Därför vill jag, herr talman, i dag passa på att lyfta fram Forum
              för levande historia som en ytterst viktig institution när det
              gäller att informera och undervisa om det ohyggliga folkmord som
              kostade 6 miljoner människor livet i Förintelsen. Jag noterar
              med en stor sorg att Centerpartiet i år som enda riksdagsparti
              radikalt vill skära ned anslaget till Forum för levande historia
              med hälften, 22 miljoner kronor, vilket kommer att innebära att
              man tvingas stänga verksamheten den 1 juli 2005, detta i ett tidevarv
              när det pågår minst ett folkmord i världen. Jag tänker på Darfur.
            </seg>
            <seg n="ac6e8390">
              För mig väcker detta anstöt när uppdraget att synliggöra Förintelsens
              offer tycks angelägnare nu än någonsin. Vad som i stället skulle
              behövas är ett utvidgat uppdrag att synliggöra det ohyggliga folkmord
              som ägt rum i kommunismens namn och tecken, då kommunismen har
              skördat mer än 100 miljoner människors liv i Sovjet och i Kommunistkina.
            </seg>
            <seg n="fdce6337">
              Herr talman! Kulturellt skapande är en mänsklig frihetsprotest.
              Det är en sorts andens seger över materien. Det vajar en frihetsflagga
              över varje kulturbärare, varje kulturarbetare och varje kulturinstitution.
              I dag måste vi samfällt lyfta fram museernas stora uppgift i mötet
              med besökaren. Ett äkta möte betyder att man är sedd och bekräftad.
              Det ger möjlighet att växa. Sådana möten är det som museerna sysslar
              med hela tiden. Då är också kulturen tillgänglig. Det handlar
              mer om kvalitet än om kvantitet.
            </seg>
            <seg n="d4435c20">
              Reformen om fri entré kommer att utmana den kvalitet som många
              av museerna har byggt upp. Den här reformen kommer att slå hårt
              mot de museer som inte omfattas av reformen, som länsmuseer och
              stiftelsedrivna museer, vars framtida ekonomi ter sig dyster nu
              när reformen införs. Besökare som går in på statliga museer funderar
              kanske väldigt mycket innan de betalar avgift till ett museum
              som kanske till och med ligger i samma kvarter. Lena Adelsohn
              Liljeroth har på ett förtjänstfullt sätt tagit upp detta tidigare
              här i debatten.
            </seg>
            <seg n="46ef20c7">
              Kulturarvets styrka ger livskraft och hopp inför framtiden. Den
              lokala kulturen får egna uttryck och ges egen klädedräkt. Men
              kulturarvet tillhandahåller också miljöer för utveckling och nya
              tankar. I tryggheten och förankringen i det som är det egna kan
              nyfikenheten för det främmande och okända växa. Därför är det
              viktigt att vi värnar vårt kulturarv och vårdar våra kulturmiljöer.
              Folkpartiet har sammantaget 6 miljoner kronor till arkiven, vilket
              jag tror är den högsta siffra som någon kan ståta med här inne.
              Det är oacceptabelt att arkivens anslag inte på långa vägar räcker
              till för att vårda arkivalier, som nu bokstavligen, herr talman,
              vittrar ned framför våra ögon. Arkeologi, arkiven och historisk
              forskning är stora tillgångar i vårt gemensamma och individuella
              sökande efter rötter och tillhörighet. När kulturen marginaliseras
              och arkivalierna och kulturarvet inte längre vårdas vittnar det,
              herr talman, om ett samhälle statt i förfall.
            </seg>
            <seg n="bcd4bb08">
              Men kulturpolitiken är, som jag tidigare antytt, satt på undantag
              i dag i vårt land. Vi talar om bristen på ekonomiska resurser,
              och vi upprepar mantrat om vård, skola och omsorg. Nu har man
              visserligen också lagt till kriminalvård, när svängdörrarna på
              fängelserna tycks snurra allt snabbare, men kring kulturen är
              det knäpptyst. Kulturen har kommit i strykklass, och de ekonomiska
              resurserna står och stampar på samma oanständigt låga nivå år
              efter år. Institutionerna får ju numera inte ens kompensation
              för pris- och löneomräkningarna, och Fastighetsverket tar ut höjda
              hyror. I dag föreslår utskottet att riksdagen ska göra ett tillkännagivande
              om detta, vilket är mycket bra, men i själva verket krymper resurserna.
              De fria gruppernas situation är stadd under all kritik. De har
              inte kompenserats de senaste åren alls, och så här kan vi inte
              fortsätta. Folkpartiet har åtta friska miljoner till de fria grupperna,
              så vi friskriver oss när det gäller detta.
            </seg>
            <seg n="8b035b2a">
              Jag tror att det är kortsiktigt att spara på kulturen. Sådana
              besparingar blir dyra för samhället i längden. Jag vill i sammanhanget
              framhålla att Folkpartiet har 93 miljoner kronor mer än regeringen
              till utgiftsområde 17 men pengar är inte allt. Vi har också ägnat
              en betydande tanke åt vad kulturpolitik egentligen är och skulle
              kunna vara.
            </seg>
            <seg n="dde71a8b">
              Vi som har fått förtroendet att arbeta med kultur tjänar gemensamt
              ett syfte som är mycket högre och har en viktigare uppgift än
              vi kanske själva är medvetna om. Ansvaret är att lyfta fram kulturens
              oanade kraft och de djupast mänskliga värden som kulturen ger
              uttryck för.
            </seg>
          </u>
          <note n="3ed0eb92">
            T.S. Eliot skriver:
          </note>
          <note type="speaker" n="95e1e234">
            Anf. 52 PETER PEDERSEN (v) replik:
          </note>
          <u who="Q6039297" xml:id="i-d45297a4d031a808-2" n="9b720a01">
            <seg n="08df3006">
              Herr talman! Jag ska kommentera en sak i det som Cecilia Wikström
              tar upp, och det handlar om Forum för levande historia. Hon konstaterar
              att nu är det bara Centern som inte så att säga accepterar den
              här myndigheten och att man vill dra bort pengar, och indirekt
              antyder hon att Vänstern har bytt åsikt. Jag sade i ett tidigare
              meningsutbyte att det är rimligt att den här myndigheten får verka
              och att man gör en utvärdering.
            </seg>
            <seg n="f8f77aba">
              Jag kan också konstatera att efter den debatt som var förra året
              tycker jag att det på ett antal punkter har varit en klarläggande
              debatt. Inte minst om man läser i majoritetstexten i vårt utskottsbetänkande
              och lägg då märke till den mycket viktiga bisatsen! framgår det
              tydligt på s. 73 att det uppdrag som Forum för levande historia
              tilldelats är så vidsträckt att myndigheten mycket väl om den
              finner det lämpligt kan ägna sig åt frågor av det slag som Moderata
              samlingspartiet tar upp i sin motion. Moderaterna anser att myndigheten
              ska ägna sig åt en särskild upplysningskampanj om nationalsocialismens,
              kommunismens och fascismens brott mot mänskligheten.
            </seg>
            <seg n="39e7642b">
              Det är alltså just begreppet kampanj vi ogillar. Vi tror inte
              på statliga kampanjer. Däremot: Utifrån de besök och den diskussion
              vi har haft är det uppenbarligen så att man redan i olika lärarutbildningar
              har tagit upp kommunismens brott mot mänskligheten. Vi förstår
              inte varför Folkpartiet liberalerna, nu även i den här debatten
              tillsammans med Moderaterna som säger detta i sin motion, vill
              ge pekpinnar från denna riksdagens kammare så att vi ska fatta
              beslut om exakt vad en myndighet ska ägna sig åt, när ni i alla
              andra fall pratar om att vi inte ska lägga oss i en massa detaljer.
              Det står att arbetet ska ha sin utgångspunkt i Förintelsen. Det
              står alltså inte att man ska rota i och ägna sig åt bara Förintelsen
              utan alla de mänskliga beteenden som innebär förtryck och förföljelse
              av människor, av homosexuella, zigenare, kommunister och andra
              som så att säga på något vis anses avvikande från en totalitär
              regim. Det är fullt möjligt med det uppdrag som Forum för levande
              historia har att ägna sig åt detta, och det gör man också. Det
              är lite att slå in öppna dörrar att kräva den här kampanjen mot
              kommunismen.
            </seg>
          </u>
          <note type="speaker" n="b9c4676c">
            Anf. 53 CECILIA WIKSTRÖM (fp) replik:
          </note>
          <u who="Q460539" xml:id="i-a8db9404c13fc9b5-0" n="57b18bce">
            <seg n="e8b3d35a">
              Herr talman! Med anledning av den höst som vi alla har genomlevt
              och den debatt som har förevarit torde det vara ställt bortom
              varje tvivel att det behövs inte bara en informationskampanj utan
              kanske flera om både nazismens och kommunismens offer och om allt
              det fasansfulla som har skett i Sovjet, i Kommunistkina och på
              andra håll. Man kan lägga till mycket.
            </seg>
            <seg n="baff12d3">
              Men vad jag vände mig emot var faktiskt för en gångs skull inte
              Peter Pedersen och hans parti. Jag tycker det är viktigt att framhålla
              att det finns en stor enighet i riksdagen om att myndigheten Forum
              för levande historia ska stärkas och att vi i den tid då vi lever
              behöver alla de här insatserna. Forum för levande historia är
              en sådan möjlig väg att undervisa, utbilda och skapa opinion.
              Alla möjliga kanaler behövs. Denna myndighet är en, men den kanalen
              är så viktig att vi är sex partier, såvitt jag kan förstå, som
              är beredda att stötta den. Det var absolut ingen känga till Vänsterpartiet.
            </seg>
          </u>
          <note type="speaker" n="736d03f6">
            Anf. 54 PETER PEDERSEN (v) replik:
          </note>
          <u who="Q6039297" xml:id="i-d45297a4d031a808-3" n="9b720a01">
            <seg n="92fbb572">
              Herr talman! Problemet gällde ordet kampanj. Alla kampanjer,
              framför allt om de kommer från stater, ger i de flesta fall förskräckande
              exempel. Man har en viss åsikt som man tycker att alla ska ha,
              och så kampanjar man. Jag tror faktiskt att vi borde lära oss
              av historien att det handlar om samtal, dialog, respekt för andra
              människors uppfattningar och att vi kan ha totalt olika uppfattning
              om hur vi vill att samhället ska gestalta sig på kulturområdet,
              men även vad gäller ekonomisk politik eller vad det kan vara.
              Det vi ska vara helt överens om är däremot att vi måste ha en
              folklig majoritet bakom oss för att kunna förverkliga politiken.
              Det tycker jag att vi kan vara överens om.
            </seg>
            <seg n="f5a7c1f9">
              Sedan tror jag inte på kampanjer vad gäller vare sig kommunism
              eller nazism. Det handlar faktiskt om att klargöra de ideologierna,
              vad de står för och vad de har lett till för resultat. Där tror
              jag också, tillsammans med Centern, att skolorna har en väldigt
              stor uppgift. Forskarsamhället har en stor uppgift. Men ingen
              av dem ska ha exakta pekpinnar av oss riksdagspolitiker om vad
              de ska göra den ena veckan eller den andra. Det är förödande,
              och det kommer att bli Forum för levande historias död, faktiskt,
              om vi här i riksdagen varje år ska behöva sitta och ta beslut
              om och tala om i detalj vad man ska syssla med. Hittills har vi
              lyckats avslå allt i den vägen. Det är en total katastrofutveckling
              man har framför sig, och vad jag förstod av vårt besök vill man
              inte ha den typen av pekpinnar. Man tycker att man har ett ganska
              fritt uppdrag. Man ägnar sig inte åt forskning det tycker vi inte
              att man ska göra men man kan lägga fram forskningsresultat på
              området. Det finns ingenting som säger att det bara handlar om
              nazism, utan i verkligheten visar man att man även tar andra exempel.
              Till exempel de folkmord som Cecilia tog upp jobbar man med i
              dag. Vi behöver alltså inte efterfråga eller bestämma att man
              ska göra det, vilket alltså framför allt Moderaterna gör, men
              vilket nu även folkpartisterna ställer sig bakom via Cecilia Wikström.
            </seg>
          </u>
          <note type="speaker" n="ef765b20">
            Anf. 55 CECILIA WIKSTRÖM (fp) replik:
          </note>
          <u who="Q460539" xml:id="i-a8db9404c13fc9b5-1" n="57b18bce">
            <seg n="5f0015b4">
              Herr talman! Jag känner mycket väl till det regleringsbrev som
              reglerar vilken verksamhet som Forum för levande historia ska
              ägna sig åt, och jag känner till hur uppdraget är definierat.
              Jag är också väl förtrogen med den verksamhet som de facto bedrivs
              där, så det behöver jag ingen upplysning om. Jag tycker bara att
              det vi samfällt behöver tala om högt här är att alla kanaler behövs.
              Det finns en stor okunskap, framför allt hos ungdomar, om vad
              kommunismen har ställt till med. Gulag är ett okänt begrepp för
              många ungdomar i dag, vilket är en tragedi. Vi måste kunna vår
              historia för att kunna orientera oss mot framtiden. Om detta tror
              jag att Peter Pedersen och jag är överens.
            </seg>
            <seg n="aedaf43d">
              Kom ihåg att Forum för levande historia tillkommit genom ett
              initiativ från regeringen Persson ett mycket bra sådant initiativ
              och man bedriver ett såväl kvantitativt som kvalitativt fint arbete
              där. Jag vill i sammanhanget framhålla att det är viktigt att
              man får fortsätta så att det inte blir så som Centerpartiet säger,
              att anslaget dras ned med hälften. Det kan vi inte ställa upp
              på.
            </seg>
            <seg n="7a0b6ff6">
              Och nu väntar jag bara på frågan: Vad ska ni göra om det blir
              en borgerlig regering?
            </seg>
            <seg n="cd955082">
              Jag ska svara på den frågan innan någon hinner ställa den. Vi
              i de fyra borgerliga partierna demokratiska partier ska givetvis
              komma väl överens om sossarna har klarat av att komma överens
              med kommunister, vänsterpartister och miljöpartister. Det ska
              gå utmärkt bra. Jag tror att vi kommer att få Centern med oss
              på vagnen när det gäller detta.
            </seg>
          </u>
          <note type="speaker" n="d9a0df2d">
            Anf. 56 KENNETH LANTZ (kd):
          </note>
          <u who="Q5935536" xml:id="i-76fc9a0597bf8380-0" n="a570ace4">
            <seg n="c3975989">
              Herr talman! Jag ska tala om tre ämnen idrott, folkbildning och
              ideella arbetsinsatser.
            </seg>
            <seg n="4e543017">
              Det är inte mer än några dagar sedan jag såg på TV-sporten från
              en basketbollmatch, inte bandymatch. Den innehöll exakt det som
              har engagerat mig till att vara ordförande för Helsingborgs basket.
              Det var en match mellan killar och tjejer, unga och medelålders
              i samma lag. Det som förenade dem var att alla hade någon form
              av förståndshandikapp.
            </seg>
            <seg n="75025343">
              Elitverksamhet i sig är delvis finansierad av oss sportintresserade
              i egenskap av publik, en publik som i sig också förenas och bör
              skapa trygghet, styrka och gemenskap i stället för slagsmål och
              skadegörelse.
            </seg>
            <seg n="7ebe1001">
              Elitverksamheten behöver vi inte orda så mycket om här och nu,
              men den ska inte förringas som en sporre för vårt uppväxande släkte.
              Jag vill emellertid påstå att kravet på drogfrihet och god etik
              måste bli en självklar arbetsmodell.
            </seg>
            <seg n="7d72150a">
              Däremot vill jag uppehålla mig vid barn- och ungdomsidrotten
              som är oerhört viktig för vår debatt i dag. Även om Kristdemokraterna
              inte anslår mer pengar än regeringen, kan jag inte låta bli att
              lyfta fram behovet av ett stöd till barn- och ungdomsidrotten.
            </seg>
            <seg n="49858dcc">
              Visst har alla sorters barn- och ungdomsföreningar behov av pengar.
              Det är sant, och vi ska vara noga med att inte göra alltför kraftiga
              styrningar i fråga om vart stödet ska gå. Men idrottsrörelsen
              är en tillgång för det uppväxande släktet. Därför är Handslaget
              en god investering. Men jag oroas över hur regeringen tänker handlägga
              detta betydelsefulla stöd i framtiden. Och jag skulle gärna vilja
              ställa en fråga till ministern: Hur kommer Handslaget att fortleva
              efter de tre första åren? Kommer vi fortsättningsvis att få del
              av ett ekonomiskt stöd till våra barn och ungdomar på detta område?
            </seg>
            <seg n="53148e51">
              Idrottsrörelsen är till stor glädje i vårt arbete för ökad integration
              och jämställdhet. Det är helt uppenbart. Denna målsättning får
              aldrig glömmas bort eller förringas på något sätt. Idrottsrörelsen
              och Riksidrottsförbundet tillsammans med SISU och Idrottsbildarna
              är betydelsefulla i att förmedla etik och värderingar. Kampen
              mot dopning måste således fortgå kraftfullt.
            </seg>
            <seg n="04a12cb4">
              Herr talman! Det besvärar mig mycket att vi inte har anammat
              trafikens målsättning om nolltolerans när det gäller självmord
              bland ungdomar. Många av våra ungdomar lever ett hårt liv och
              saknar erkännandet. Och det är med sorg i mitt inre som jag konstaterar
              att vi i Skåne under förra veckan har upplevt ännu ett självmord
              av en 15-årig människa som inte orkade leva längre. Vårt ansvar
              som föräldrar och vuxna är stort. Därför krävs det goda insatser
              för att skapa och leda ungdomar till en trygg tillvaro. Jag tror
              att kultur- och idrottsområdet är en viktig del i detta.
            </seg>
            <seg n="88e52f1b">
              Idrotten engagerar mig mycket. Speciellt breddidrotten är oerhört
              viktig, så även spontanidrotten, och här bör Riksdagens idrottsklubb
              omnämnas som ett gott exempel i ett hälsoperspektiv. Vardagsmotionen
              är betydelsefull i detta sammanhang, och jag vill lovorda idrottsrörelsen
              och uppmuntra till fortsatta osjälviska insatser.
            </seg>
            <seg n="f8ac6a51">
              Herr talman! Som folkbildare, tidigare sådan, är det inte svårt
              att tala om behovet av stöd till den här verksamheten som gång
              på gång lyfter fram enskilda individer till ett större välbefinnande.
              Den kommunala skolan är suverän på att ge utbildning. Det kan
              vi inse och konstatera. Men det inskränker sig till praktiska
              och teoretiska ämnen. Man skulle kunna uttrycka det på följande
              sätt: Gymnasieskolan ger färdighet, och folkbildningen ger värdighet.
            </seg>
            <seg n="b44a38f2">
              Detta är inte oviktigt. Erkännandet att vara en person i ett
              socialt sammanhang är så oerhört värdefullt. Därför kan vi inte
              nonchalera behovet av folkbildning. Många människor i vår tid
              hinner inte med i det uppjagade tempo som vi lever i. Då behövs
              folkbildning och närhet till medmänniskor.
            </seg>
            <seg n="0ceac9f1">
              Riksrevisionen har bland annat kritiserat trögheten i resurstilldelningssystemet
              som innebär att det dröjer ganska länge innan ett studieförbund
              som växer får del av ett ökat ekonomiskt stöd.
            </seg>
            <seg n="866d55ca">
              Kristdemokraterna anser att det statliga stödet till folkbildningen
              är viktigt och speciellt när de ekonomiska bidragen från kommunerna
              minskar.
            </seg>
            <seg n="d323ed72">
              Herr talman! I reservation 21 tas stöd till sjukhuskyrkan upp.
              Den borde ha fått ett bättre mottagande än vad utskottsmajoriteten
              har visat. Många människor får varje vecka stöd och professionell
              hjälp att bearbeta sorg och smärta genom just sjukhuskyrkan. Bidrag
              från fristående kyrkor är grunden i just denna verksamhet. Men
              den lever tyvärr under ekonomiskt ganska små medel. Staten borde
              därför erkänna denna verksamhet genom ett större anslag till trossamfundens
              verksamhet. Samarbetsnämnden för statsbidrag till trossamfund,
              SST, fördelar pengar till de 19 trossamfund och 2 samarbetsorgan
              som är bidragsberättigade. Största delen av stödet går till lokaler,
              projektbidrag och annan verksamhet.
            </seg>
            <seg n="4d7db272">
              Kristdemokraterna vill därför anslå 5 miljoner kronor mer än
              regeringen för bland annat stöd till trossamfunden. Detta är effektivt
              och väl använda pengar och en ytterst liten insats i hela stadsbudgeten,
              men det ger ett väldigt stort utfall. Det är få bidrag som har
              en så god effekt. Jag yrkar bifall till reservation 21.
            </seg>
            <seg n="7116d969">
              Avslutningsvis några ord om den ideella sektorn. Inom kultursektorn
              och idrotts- och folkbildningsvärlden finns många goda exempel
              på ideellt arbete. Människor engagerar sig i och för olika ändamål
              och gör stora insatser, och detta är bra. Debatten i dag handlar
              självklart inte om större anslag till ideellt arbete i sig. Men
              ett erkännande och stöd i någon form är eftersträvansvärt. För
              egen del har jag ett lysande exempel som tyvärr efter drygt tio
              års bra verksamhet i Helsingborg nu tvingas läggas ned. Jag tänker
              på Stiftelsen Varvet som startade tack vare ett stöd från dåvarande
              civilministern Inger Davidson för just arbetslösa ungdomar och
              människor som var på glid från det normala umgänget. Nu läggs
              denna verksamhet ned. Det fanns flera goda exempel som dock finns
              kvar. Av egen erfarenhet vet jag att det finns behov av ideella
              arbetsinsatser av detta slag även i framtiden.
            </seg>
            <seg n="cad60e5b">
              Genom folkrörelserna, de ideella organisationerna, idrottsföreningar
              och andra föreningar och i synnerhet folkbildningen kan människor
              få möjlighet att möta andra med liknande intressen och tillsammans
              skapa en verksamhet som är utvecklande både för samhället och
              för individen.
            </seg>
            <seg n="ea1924d9">
              Avslutningsvis: Gymnasieskolan ger färdighet, men folkbildningen
              ger värdighet.
            </seg>
          </u>
          <note type="speaker" n="4ac5eab5">
            Anf. 57 TASSO STAFILIDIS (v):
          </note>
          <u who="Q6186607" xml:id="i-27d3c50253140b3a-0" n="49276e59">
            <seg n="64ad5ff3">
              Herr talman! Som alla säkert redan känner till är det teater-
              och dansfrågor som är mitt ansvarsområde och som jag kommer att
              tala om. Jag kommer att ägna mitt anförande åt framför allt den
              fria scenkonsten och därtill lite pensionsfrågor.
            </seg>
            <seg n="a713e2c5">
              Först och främst vill jag svara på en fråga som Lennart Kollmats
              ställde till Peter Pedersen om pris- och löneomräkningspengar
              till den fria scenkonsten. Vi i Vänsterpartiet har flera gånger
              tidigare från den här talarstolen talat om och i våra motioner
              och krav visat att vi vill att det ska finnas en pris- och löneomräkning
              inom den fria scenkonsten. Majoriteten i utskottet har också kommit
              överens om att frågan ska ses över.
            </seg>
            <seg n="36615ba5">
              Därefter vill jag vända mig till vår nya kulturminister. Det
              är inte bara Gunilla Tjernberg som har reagerat på det interpellationssvar
              som kulturministern gav utan många andra, inte minst jag själv,
              men också många inom teater- och dansområdet. Kulturministern
              har inte varit kulturminister så väldigt länge, dessutom är han
              också utbildningsminister. Det som många av oss har jobbat med
              under sex år eller ännu längre har kulturministern haft väldigt
              kort tid på sig för att läsa in.
            </seg>
            <seg n="493daf5c">
              Jag ska försöka använda min talartid till att förklara vad det
              är som ligger bakom och hur det ser ut i den fria scenkonsten
              vad gäller avtalade pensioner och anslagstilldelningen. Man kan
              först titta lite på hur verkligheten ser ut med de siffror som
              finns. Det handlar om de anslag som fördelas till den fria scenkonsten.
              Vi kan här se, kulturministern, att nationalscenerna och institutionerna,
              inklusive numera Cirkus Cirkör enligt budgeten för 2005, i budgeten
              får sammanlagt 1 604 000 000 kr. Den fria scenkonsten inklusive
              verksamheter av nationellt intresse såsom Drottningholms Slottsteater,
              Dalhalla, Orionteatern, etcetera, får inte mer än 139 000 000
              kr. Bara där ser vi skillnaden. Nationalscenerna och institutionerna
              har 1 604 000 000 kr och den fria scenkonsten 139 000 000 kr.
              I det ligger en massa annat.
            </seg>
            <seg n="11dcf21a">
              Vi kan titta på Kulturrådets fördelning för år 2005. Jag vill
              upplysa kulturutskottet om det som kulturutskottet redan förra
              året tillkännagav för regeringen, nämligen att man skulle se över
              frågan om relationen mellan verksamhets- och projektbidrag för
              fria grupper. Verksamhets- och projektbidragsindelningen finns
              inte längre. Kulturrådet använder sig numera av treåriga produktionsbidrag,
              ettåriga produktionsbidrag och enstaka produktionsbidrag. Verksamhetsbidrag
              och projektbidrag finns inte längre. Jag hoppas att regeringen
              inte tittat på det som inte finns utan på den relation som nu
              är verklighet, eftersom vi i skrivningen i vårt betänkande använde
              det gamla systemet som Kulturrådet använde sig av.
            </seg>
            <seg n="93a54ad6">
              Vi måste jämföra detta. Av ungefär 1,6 miljarder till institutionerna
              och 139 miljoner till scenkonsten har 48 miljoner fördelats till
              fria teatergrupper och 13 miljoner fördelats till dansgrupper.
              Det är dansgrupper som egentligen inte existerar. Det finns några
              danskompanier i Sverige. Annars är det enskilda koreografer som
              söker anslag för särskilda produktioner som de sätter upp. Det
              finns en fast anställd dansare inom den fria scenkonsten i Sverige,
              en enda fast anställd dansare i Sverige inom området för den fria
              scenkonsten.
            </seg>
            <seg n="43283ec2">
              Det är här problematiken ligger. Det är vad som gör kulturministerns
              svar så missvisande. Det handlar inte om en ovilja och att man
              fördelar pengarna på ett annat sätt än vad man skulle ha önskat.
              Av teatergrupperna är det 132 grupper som har sökt pengar i form
              av produktionsbidrag från Kulturrådet för år 2005. Av dem fick
              15 treåriga produktionsbidrag, 21 ettåriga bidrag och 24 enstaka
              bidrag, resten fick ingenting. Inom dansen var det 77 som sökte
              pengar för år 2005. Fem av dem fick treåriga produktionsbidrag,
              tio får ettåriga bidrag och tjugo får enstaka bidrag. Det handlar
              alltså om bidrag på 80 000 kr för vissa av grupperna.
            </seg>
            <seg n="6a9354ed">
              Mot den bakgrunden kan vi se att det när det gäller de pengar
              som fördelas inte handlar om att man strikt väljer att ge pengar
              till det absolut bästa och mest konstnärliga. Kulturrådet är tvunget
              att göra en prioritering utifrån den pengapåse det har. Utifrån
              den pengapåsen gör det kvalitetsanalyserna och kommer fram till
              att vissa ska ha och andra inte ska ha. Det är just mångfalden
              som vi i Vänsterpartiet ofta har frågat efter i den här talarstolen.
              Det ska inte vara så att bristen på pengar gör att vi skär ned
              på mångfalden och att vissa grupper som får lite mer slår ut andra
              helt och hållet.
            </seg>
            <seg n="ea30d81e">
              Man kan tro att fördubblingen, den ökning som skedde för några
              år sedan, med påhejning från många partier och från oss i Vänsterpartiet,
              där området för fri scenkonst fick ytterligare 20 miljoner, har
              lett till en fördubbling för den fria scenkonsten. Men tittar
              man per grupp är det i praktiken inte så att varje grupp har fått
              en fördubbling av anslaget. Där har vi problemet.
            </seg>
            <seg n="ca91139b">
              De kollektivavtal som har slutits mellan Teatercentrum respektive
              Danscentrum tillsammans med Svensk Scenkonst och Teaterförbundet
              har varit det enda möjliga. Enskilda avtal skulle bli så pass
              mycket mer kostsamma för de enskilda grupperna. De avtalen innebär
              att alla de som anställs i en fri grupp eller av en koreograf
              får ett pensionsskydd och en försäkring. Den försäkringen och
              den pensionen, kulturministern, är inte på samma sätt som till
              exempel enligt PISA-förordningen. De fria dansarna går aldrig
              i pension såsom PISA-förordningen har gett institutionsdansarna
              möjlighet att gå i pension vid 44 års ålder. Något sådant skydd
              har aldrig funnits för de fria utövarna. De har fått fortsätta
              tills kroppen helt enkelt inte har klarat av det längre.
            </seg>
            <seg n="918a0d57">
              Man brukar ofta få höra om situationen för många av utövarna
              av fri scenkonst som varit aktiva sedan 70-talet. En av de konstnärliga
              ledarna och skådespelarna för Fria teatern i Högdalen har varit
              yrkesverksam i 30 år och fick ett pensionsbesked där det stod
              0 kr. Det är det stora problemet. Trots att vi har lagt till så
              pass mycket pengar i budgeten som vi har gjort finns det ett hål.
              Det stora problemet är löne- och kostnadsomräkningspengarna. Det
              skjuts inte till några medel varje år. Anslaget urgröps och urholkas
              varje år.
            </seg>
            <seg n="f96c39ba">
              Med det får inte den fria scenkonsten råd att betala sina pensionsåtaganden,
              de 7 procenten. Det kanske vi hoppas och kan tro om man ser siffrorna
              svart på vitt. Så är inte verkligheten. En koreograf som till
              exempel får 100 000 kr för en produktion på ett år har inte möjlighet
              fullt ut att fixa hela produktionen med allt vad det innebär och
              betala ut löner och sedan ansvara för de 7 procenten. Avtalet
              är tvingande. Det var någonting som gjordes just för att de enskilda
              dansarna, koreograferna och så vidare skulle få någon form av
              skydd. Men det hänger på att vi från samhället och staten också
              ställer upp och skjuter till de pengarna för att man ska lyckas.
            </seg>
            <seg n="3c8fbdeb">
              Herr talman! Med det hoppas jag i varje fall att det har blivit
              lite mer tydligt var bristen på strukturer finns inom området
              för den fria scenkonsten. Jag ser fram emot det handlingsprogram
              som kommer att presenteras av Kulturrådet om den professionella
              dansen under slutet av det här året. Jag ser också fram emot att
              kulturministern ser på frågorna med lika stort intresse som han
              har visat tidigare men också ser hur verkligheten ser ut. Enbart
              genom att vi tillsammans har en gemensam verklighetsbild kan vi
              också göra någonting åt det tillsammans. Har vi olika verklighetsbilder
              är det svårt att göra något konkret.
            </seg>
          </u>
          <note type="speaker" n="b239c95b">
            Anf. 58 GUNILLA TJERNBERG (kd) replik:
          </note>
          <u who="Q4982955" xml:id="i-7c01fbd95f937e04-4" n="2a2f04d8">
            <seg n="eaf10bfa">
              Herr talman! Tasso Stafilidis sade när jag fick ordet: Kanske
              nästa kulturminister. Det vore förnämligt. I den eran skulle både
              Tasso Stafilidis och jag vara väldigt överens i flera frågor.
              Vi har varit det under årens lopp, inte minst när det gäller den
              här frågan
            </seg>
            <seg n="9ad3da35">
              Jag har uppskattat Tasso Stafilidis vilja att diskutera sakfrågan,
              och jag hoppas att du kan få fortsätta att påverka den nya kulturministern
              i den anda som jag tycker att du visar. Jag uppskattar den, och
              jag vill säga det här i kammaren.
            </seg>
            <seg n="b5f398e1">
              Herr talman! Jag begärde replik därför att det finns ett tillkännagivande
              som handlar om att se över projektstöden och relationen mellan
              projektstöd och verksamhetsstöd. Även om det inte klargörs i utskottsbetänkandet
              så är det nog en annan ordning som gäller. Den känner jag inte
              till, men tillkännagivandet står fast. Det är intressant att veta
              att det kom till stånd efter en motion från Kristdemokraterna
              och Vänsterpartiet. Vi fick övriga partier med oss, sånär som
              Socialdemokraterna. Vänsterpartiet valde att lägga ned sina röster
              i kammaren, och därmed fick vi en majoritet för reservationen.
              Det är bra. I reservationen syftar man till att en snar lösning
              ska komma till stånd när det gäller frågan om hur pensionerna
              för de fria grupperna ska säkerställas. Det är viktigt att kulturministern
              tar till sig det tillkännagivandet.
            </seg>
            <seg n="978c4cee">
              Jag har en fråga till Tasso Stafilidis. Jag har läst det särskilda
              yttrandet från Vänsterpartiet när det gäller pensionsvillkoren
              vid teater-, dans- och musikinstitutionerna. När jag läser det
              särskilda yttrandet känns det precis som att Vänsterpartiet sitter
              och väntar på att regeringen ska presentera ett förslag utan att
              man har något själv. Vänsterpartiet ingår ju i ett gemensamt samarbete.
              Jag undrar därför hur Tasso Stafilidis ser på den känslan. Ni
              väntar på att regeringen ska komma med ett förslag. Men har ni
              inget förslag själva? Ni har ju alla möjligheter att visa det
              i ett samarbete.
            </seg>
          </u>
          <note type="speaker" n="9a8266fe">
            Anf. 59 TASSO STAFILIDIS (v) replik:
          </note>
          <u who="Q6186607" xml:id="i-27d3c50253140b3a-1" n="49276e59">
            <seg n="f57a230e">
              Herr talman! Visst har vi egna förslag! Det finns en bred samsyn
              mellan samarbetspartierna Socialdemokraterna, Vänsterpartiet och
              Miljöpartiet i frågan. Det är inte med varandra vi har slagits
              under budgetförhandlingarna. Tvärtom har vi varit överens. Som
              jag har talat om i andra debatter om budgeten så är det precis
              som med er själva inom era partier; vi kulturpolitiker slåss med
              andra områden för att få ännu mer av den ekonomiska kakan till
              kulturområdet. Viljan finns alltså.
            </seg>
            <seg n="35942788">
              Enigheten är total, som jag har uppfattat det i alla fall. Saken
              är bara den att vi behöver lösa det här och frigöra pengar. Vi
              har inte den totala makten att kunna frigöra de pengarna själva.
              Det behövs också lite mer underlag. Det underlag som finns i dag
              räckte tydligen inte fullt ut för att påverka den gamla finansministern.
              Vi får väl ha mer tilltro till den nya, oavsett på vilket sätt
              han har uttalat sig i andra frågor. Vi får ha lite mer tilltro
              till honom vad gäller kulturfrågorna. Det var ju trots allt han
              som kulturminister som lyckades fixa det slutgiltiga beslut som
              fattades inför den här budgeten om det som kommer i vårpropositionen.
            </seg>
            <seg n="256749c1">
              Det finns en vilja. Vänsterpartiet skriver sina särskilda yttranden
              eftersom vi gör ett tydligt ställningstagande och har en tydlig
              vilja och konkreta förslag på området. Vi kan inte reservera oss
              eller ställa upp på de borgerliga reservationerna enbart på grund
              av att vi står bakom en större överenskommelse som inbegriper
              mycket mer än kulturpolitiken.
            </seg>
          </u>
          <note type="speaker" n="687c5a2e">
            Anf. 60 GUNILLA TJERNBERG (kd) replik:
          </note>
          <u who="Q4982955" xml:id="i-7c01fbd95f937e04-5" n="2a2f04d8">
            <seg n="017839b1">
              Herr talman! Det var tillfredsställande att ta del av att Tasso
              Stafilidis med flera reagerade kraftfullt på kulturministerns
              svar i vår debatt om pris- och löneomräkningen. Det fanns med
              i ditt anförande, så jag konstaterar att vi är överens om detta.
            </seg>
            <seg n="aa78d964">
              Det gäller att försöka få ihop det här. Jag förstår teknikaliteterna
              när det gäller att ni inte kan reservera er. Men jag har svårt
              att förstå en annan sak. Tasso Stafilidis påpekade att det var
              tack vare, eller på grund av, att Vänsterpartiet tillsammans med
              Socialdemokraterna så tolkar jag det hade tryckt på som man fick
              de 20 miljonerna till de fria grupperna för några år sedan.
            </seg>
            <seg n="7ec716af">
              Ändå finns det ett särskilt yttrande där ni ställer er så helt
              på sidan om. Det är i stort sett i samklang med den reservation
              som vi fyra borgerliga har, och som vi har fått ganska kraftfull
              kritik för från Socialdemokraterna. Ert yttrande inger stor oro.
              Ni sätter er och väntar och säger: Vi utgår från och förutsätter
              att regeringen snarast ska återkomma. Regeringen måste ta ansvar
              för att pensionsproblemen löses även för den fria scenkonsten.
              När jag läser det känns det ändå som om ni sitter i opposition.
              Ni väntar er ju att regeringen ska presentera det här i stället
              för att använda samma metoder som när ni fick de 20 miljonerna,
              som jag också har hört om tidigare, till den fria scenkonsten.
              Ni borde påverka, och säga: Det här vill vi ha! Men jag har inte
              hört det, och det beklagar jag. Jag litar ändå på att det finns
              ett stort engagemang.
            </seg>
          </u>
          <note type="speaker" n="af653b65">
            Anf. 61 TASSO STAFILIDIS (v) replik:
          </note>
          <u who="Q6186607" xml:id="i-27d3c50253140b3a-2" n="49276e59">
            <seg n="44d4868b">
              Herr talman! Jag är rädd att jag måste upprepa sådant som jag
              har sagt vartenda år här i talarstolen. Jag får göra det, så att
              Gunilla Tjernberg kanske ändå kan förstå hur det funkar. Först
              och främst så sitter inte vi i Vänsterpartiet och väntar på någonting.
              Tvärtom är vi aktiva och försöker påverka. Vi är tre olika partier
              som samarbetar om budgetfrågan. Det är självklart att en budget
              blir en kompromiss mellan tre partier och att vissa får mer i
              vissa frågor och andra får mindre i andra.
            </seg>
            <seg n="b5d0ec3f">
              I den överenskommelse som vi hade när de 20 miljonerna kom såg
              Vänsterpartiet att det skulle vara 20 miljoner som skulle höjas
              varje år under tre år. Jag tror att hela utskottet var överens
              om den verklighetsbild som Kulturrådet hade presenterat i en av
              sina rapporter. Den brist som fanns i kassan motsvarade minus
              6070 miljoner. För att kunna komma upp till en nivå på plus minus
              noll sade vi att vi måste skjuta till 60 miljoner under tre år
              framåt. Så blev det tyvärr inte. Det är det som vi kämpar med
              i varje budgetförhandling ända sedan de 20 miljonerna tickade
              ut under budgeten 2000 eller 2001 tror jag att det var.
            </seg>
            <seg n="8b2a2d7a">
              Jag kan bara upplysa Gunilla Tjernberg än en gång om att Vänsterpartiet
              kommer att fortsätta ta de här frågorna på stort allvar och fortsätta
              att försöka påverka våra samarbetspartner för att få en lösning.
              Den fria scenkonsten måste komma upp ur det svarta ekonomiska
              hål som den befinner sig i.
            </seg>
          </u>
          <note type="speaker" n="bbea00d7">
            Anf. 62 LARS-IVAR ERICSON (c):
          </note>
          <u who="unknown" xml:id="i-69ae0a84bfbe82ae-7" n="8accd6a3">
            <seg n="4a623a52">
              Herr talman! Jag ska börja med att citera något av Lars Hauge,
              en karismatisk norrman med stort engagemang i kulturfrågor. Så
              här säger han: Kultur är viktig för varje enskild människa och
              är det som håller ihop samhället. Det handlar om en skapande kraft
              som måste ut i antingen den ena eller den andra formen. Utan kultur
              går hela samhället åt skogen. Det är genom samarbete mellan amatörer
              och professionella kulturarbetare som man kan bygga ett samhälle.
            </seg>
            <seg n="21263d29">
              I vår debatt här i dag presenterar de olika partierna önskelistor
              på hur kulturpengarna ska fördelas. Vi lyssnar på varandra och
              försöker övertyga varandra om våra förträffliga förslag. Men nu
              vill jag presentera en annan önskelista. Sydsvenska Dagbladet
              intervjuade en mängd politiker, kulturtjänstemän och kulturarbetare.
              Den 17 oktober redovisade tidningen deras tips till nästa kulturminister,
              som då inte var utnämnd. Men i dag har vi honom här i kammaren,
              och det vill vi tacka för. Vi som finns lite längre ned på talarlistan
              är inte bortskämda med att ministrarna är kvar tills vi talar.
            </seg>
            <seg n="a8e26bf9">
              Nu vill jag ge några av tipsen. Ge kulturen en chans att segla
              i medvind. Även en liten förbättring kan få stora konsekvenser.
              Gör kulturen till en samhällsfråga. Markera att kultur inte bara
              handlar om pengar utan är något som berör alla. Öka bidraget till
              kulturen ute i landet. I dag gynnas Helsingfors orättvist.
            </seg>
            <seg n="14625af5">
              Om dessa intervjupersoner hade läst Centerpartiets budgetförslag
              hade de säkert uppskattat några avsnitt som jag nu vill ge exempel
              på.
            </seg>
            <seg n="2e06a85d">
              Jag börjar med bidrag till allmänna samlingslokaler. Dessa rum
              ger människor tillfällen att komma samman. Inte minst våra barn
              och ungdomar får här en unik mötesplats. Därför måste det vara
              praktiskt möjligt för alla att utnyttja dessa lokaler. Rörelsehindrade
              och alla vi som lider av någon form av hörselnedsättning ska kunna
              vara med. Centerpartiet vill tillföra ytterligare 21 miljoner
              till samlingslokalerna. På så sätt får vi en upprustning och komplettering
              av dessa lokaler. Det är pengar som kanske en bygdegård någonstans
              ute i landet kan ta del av och använda till att göra en handikappanpassad
              toalett och byta ut den dyra oljepannan mot pelletsuppvärmning.
              Vårt krav på bredband i hela landet omfattar även Internetmöjligheter
              för samlingslokalerna.
            </seg>
            <seg n="b86464d0">
              Teater är en viktig del av kulturlivet. Det har vi hört här i
              dag. Centerpartiet vill ge bättre möjligheter för våra länsteatrar
              att göra produktioner som är avpassade för mindre spelplatser
              och för att de ska kunna göra turnéer runtom i länen. På så sätt
              kommer teatern till människor som annars, på grund av avstånden,
              inte har möjlighet till de kulturupplevelser som är förbehållna
              storstäderna och residensstäderna. Genom att vi ökar anslaget
              med 28 miljoner får vi 1 miljon till varje länsteater.
            </seg>
            <seg n="8d0a090a">
              De fria gruppernas förträfflighet har många talat om här i dag.
              Jag ska inte gå in vidare på detta. Vi hoppas att det ska bli
              handling bakom alla de vackra orden.
            </seg>
            <seg n="78d2a2d6">
              Kultur är något som berör alla. Våra museer är en form av kultur
              som ger oss perspektiv på vår bakgrund och vår historia. Trots
              att kulturarbetare och politiker ute i landet tillhör dem som
              är privilegierade och har större möjlighet än andra medborgare
              att besöka vår huvudstad och gå på museum med fri entré, tycker
              de ändå att Helsingfors är orättvist gynnat i bidragshänseende.
              Fri entré medför inte att fler söker sig till dessa museer, utan
              det blir de som redan går som går oftare.
            </seg>
            <seg n="1e1b6783">
              Centerpartiet vill i stället att reformen med fri entré ska gälla
              barn och ungdomar upp till 19 år. Av de 19 museer som från årsskiftet
              ska få fritt inträde finns 16 i Helsingfors. Dessa siffror talar
              för sig själva. Vi tror att miljonerna till fri entré kan användas
              på bättre sätt.
            </seg>
            <seg n="e1c6beb9">
              Herr talman! När det som inte får hända ändå händer måste alla
              goda krafter samverka. Då är sjukhuskyrkan ett ovärderligt stöd
              för alla dem som drabbas, deras anhöriga och den personal som
              ska ta hand om de utsatta. Präster, pastorer och assistenter gör
              uppskattade insatser på våra sjukvårdsinrättningar. Centerpartiet
              anser att det behövs en översyn av stödet till sjukhuskyrkan,
              och vi vill även ge ytterligare 1 miljon till denna viktiga verksamhet.
            </seg>
            <seg n="c455fe47">
              Centerpartiet har en dröm om att hela Kultur-Sverige ska kunna
              blomstra och växa till. Det behövs, som jag tidigare betonat i
              detta anförande, satsningar som även når människor utanför storstäderna.
              På så sätt byggs ett kultursamhälle för alla åldrar.
            </seg>
            <seg n="87430ef5">
              Avslutningsvis ställer jag mig förstås bakom de yrkanden som
              gjorts av Birgitta Sellén.
            </seg>
          </u>
          <note type="speaker" n="9e4b58f9">
            Anf. 63 PAAVO VALLIUS (s):
          </note>
          <u who="Q6221732" xml:id="i-271125f74dad50b7-0" n="6ce81feb">
            <seg n="6adcf333">
              Herr talman! Jag tänkte åter ta upp frågan om bidraget till folkbildningen
              under utgiftsområde 16. Jag tycker att det är en av de viktigaste
              frågorna i den här debatten.
            </seg>
            <seg n="240e3db8">
              Vi talar ofta här i kammaren om bredare definitioner av kultur.
              Vi säger att kulturen ska komma fler till del och att det är viktigt
              att många människor både tar del av och själva är med och skapar
              kultur. En åhörare som sitter och lyssnar skulle lätt kunna tro
              att vi alla är överens om detta. Den skilda synen på folkbildningen
              mellan partierna visar att så inte är fallet.
            </seg>
            <seg n="74505d9b">
              Herr talman! Moderaterna vill i sin budgetmotion minska anslaget
              till utgiftsområdet med 300 miljoner kronor. Det är mycket pengar.
              Samtidigt vet vi att den ansträngda kommunala ekonomin, och i
              många fall den ideologiska övertygelsen, redan i dag sätter hård
              press på våra folkbildningsförbund. En sådan kraftfull nedskärning
              skulle alltså innebära en fullkomlig katastrof för den lokala
              verksamheten.
            </seg>
            <seg n="4ac4ca87">
              Varför är då folkbildningen viktig? Olof Palme beskrev en gång
              Sverige som en studiecirkeldemokrati. Jag tror att det ligger
              mycket i det. När människor kommer samman, studerar och bildar
              sig är det en investering i demokrati. De fria folkbildningsförbunden
              står som en garant för självständigt tänkande och respekt, men
              det är ett arbete som kräver resurser.
            </seg>
            <seg n="cd4dce56">
              Herr talman! Sverige har en av de högsta graderna av bokläsande
              i världen. Jag tror att studiecirkeln och folkbildningstraditionen
              är en viktig delförklaring till att det är så. Folkbildningens
              grundtanke är att bildning inte är för ett fåtal. Bildning är
              för alla. Ska en än större del av det ekonomiska ansvaret för
              folkbildningen behöva tas av deltagarna själva enligt den moderata
              politiken, kommer ojämlikheten att öka här.
            </seg>
            <seg n="7b83bf6e">
              Om vi i tanken lämnar detta och ser ut över Sverige ser vi vilken
              viktig funktion folkbildningen har för kulturen i vårt land. Folkbildningen
              är som en kulturell infrastruktur. Förbunden agerar motor och
              nätverk runt nyårsrevyer, trubaduraftnar, författarkvällar och
              så vidare. Långt bort från de fina etablerade institutionerna
              bedrivs ett intensivt vardagsarbete för att verkligen göra kulturen
              tillgänglig för många. Detta arbete vill Moderaterna skjuta i
              sank. Det är det den här diskussionen borde handla om.
            </seg>
            <seg n="48a3cb31">
              Herr talman! Det talas om en borgerlig kulturallians. När det
              gäller folkbildningen är allt jag ser en djup splittring och moderat
              högerpolitik. Det är möjligt att de borgerliga partierna tycker
              att folkbildningen är en sådan oväsentlig fråga att det inte är
              någonting att bråka om när det skiljer nästan 400 miljoner per
              år mellan de olika förslagen. Det bådar i sådana fall inte gott.
              Att en moderatledd regering skulle orka stå upp för folkbildningen
              framstår som fullständigt främmande.
            </seg>
            <seg n="e6c279f1">
              Jag läser i Moderaternas särskilda yttrande hur de ser på kulturpolitiken.
              De skriver om goda exempel på kultur som kan existera utan garantier
              från samhället.
            </seg>
            <seg n="5479b367">
              Därmed lyfter de fram körsång, bildkonst, amatörteater och hembygdsföreningar.
              Som jag kan förstå det är detta sådant som Moderaterna inte tycker
              att man ska satsa på från statens sida.
            </seg>
            <seg n="e3733790">
              Mot den bakgrunden är det fullt förståeligt att man sker ned
              stödet till folkbildningen. Här finns en ideologisk klyfta gentemot
              oss socialdemokrater. Vi anser att kultur är mer än bara några
              få institutioner. Detta är fortfarande en stor skiljelinje i svensk
              kulturpolitik.
            </seg>
            <seg n="52a26f3e">
              Herr talman! Jag vill yrka bifall till förslaget i utskottets
              betänkande och med detta inlägg särskilt lyfta fram de principiella
              skillnader som finns i synen på folkbildningen mellan oss socialdemokrater
              och Moderaterna.
            </seg>
          </u>
          <note type="speaker" n="6d80d671">
            Anf. 64 LENA ADELSOHN LILJEROTH (m) replik:
          </note>
          <u who="Q297821" xml:id="i-ac0b335dd3f33e3f-5" n="45db2cfa">
            <seg n="2b12499b">
              Herr talman! Det är riktigt, som vi påpekade tidigare i debatten,
              att vi har olika uppfattningar när det gäller det här. Vi säger
              inte att folkbildningen är oviktig. Det gör vi verkligen inte.
              Men vi tycker att det finns gränser för vad samhället trots allt
              ska finansiera. Därför har vi föreslagit nedskärningen med 300
              miljoner för att i stället satsa på annat.
            </seg>
            <seg n="bd680c09">
              Vi pratade om det tidigare och har läst i tidningarna om bidragsfusket.
              Jag ska inte strö ännu mer salt i såren genom att tala om vad
              man har haft för sig inom ABF. Men uppenbarligen finns det ett
              stort behov av att man granskar den egna verksamheten och funderar
              över vad man egentligen ska ha folkbildningen till. Vad ska betalas
              av offentliga medel, och vad kan människor faktiskt betala själva?
            </seg>
            <seg n="397b9c41">
              Man kan till exempel fundera över om vi behöver tre olika bidragsnivåer
              för det här. Måste det ligga på stat, kommun och landsting? Det
              är många frågor man kan ställa sig. Vad ska folkbildningen göra?
              Kan vi ha större andel uppdragsutbildning? Kan man tänka sig att
              AMS lägger en del på studieförbunden? Det finns relativt mycket
              man kan göra. En stor del av de medel som används av studieförbunden
              i dag går till höga fasta utgifter, till hyror och annat. Då kan
              man fråga sig om det var det som var tanken. Vi ifrågasätter det.
            </seg>
          </u>
          <note type="speaker" n="019c71b2">
            Anf. 65 PAAVO VALLIUS (s) replik:
          </note>
          <u who="Q6221732" xml:id="i-271125f74dad50b7-1" n="6ce81feb">
            <seg n="c3e81b0b">
              Herr talman! Det är naturligtvis en ideologisk skiljelinje. Moderaterna
              vill inte satsa pengar på folkrörelseverksamheter. Jag tänker
              närmast på amatörkulturen. Jag var med förrförra sommaren i Danmark
              på en Nordlek som folkdansare. De berättade på vilka villkor de
              måste arbeta. Trots den entusiasm och PR för folkdansen som fanns
              i Danmark och i de grupperna kan man se när det gäller amatörkulturen
              att de inte alls får för mycket pengar utan för lite. Varje satsad
              krona till folkbildningen och amatörkulturen kommer till de här
              grupperna och stimulerar deras arbete. Man gör väldigt mycket
              ungdomsarbete.
            </seg>
            <seg n="e6be5ba8">
              När det gäller fusket i Helsingfors går pengarna i första hand
              från andra studiecirklar i ABF i andra delar av landet. Det var
              faktiskt på initiativ från ABF som man gick igenom och tittade
              på det här. Jag tycker att det är ett bevis på att man inte accepterar
              fusket och att man har kontroll över det. Det är de andra ABF-avdelningarna
              ute i landet som får lida på grund av detta.
            </seg>
          </u>
          <note type="speaker" n="758842cc">
            Anf. 66 LENA ADELSOHN LILJEROTH (m) replik:
          </note>
          <u who="Q297821" xml:id="i-ac0b335dd3f33e3f-6" n="45db2cfa">
            <seg n="54159757">
              Herr talman! Paavo Vallius säger att varje satsad krona på folkbildningen
              är värdefull. Jag är inte helt säker på det. Jag tror att man
              kan göra en hel del rationaliseringar och förändringar. Eftersom
              jag har en del kontakt med Medborgarskolan vet jag att det händer
              väldigt mycket där, säkert inom andra förbund också. Men folkbildningen
              är till stor del stillastående. Väldigt mycket har inte förändrats
              sedan 50- och 60-talen. En förändring måste till, kanske också
              för folkbildningens egen skull. Det finns faktiskt många som värnar
              folkbildningen och studieförbundens verksamhet som är oroliga
              för att alltihop kommer att rasa samman därför att man vägrar
              att förnya sig. Det kan också vara ett skäl till att kommunerna
              är mindre villiga att satsa än de har varit tidigare plus att
              det finns andra områden som också behöver pengar.
            </seg>
            <seg n="a21e3bd3">
              Frågan är också vad andra människor ska betala. För mig är inte
              skattepengar något som kommer långt bortifrån. Det är min grannes
              pengar, inte bara mina egna. Ska min granne vara med och betala
              när jag ska gå matlagningskurs, kurs i franska, tenntrådsbroderi
              eller vad det nu kan vara som jag tycker är spännande? Ska det
              betalas av mina grannar? Jag tycker inte det. Det får jag betala
              själv. Däremot är det en annan sak med sådant som kan komma alla
              till nytta i demokratins namn, exempelvis studiecirklar i EU-kunskap.
              Det är en helt annan sak. Vi måste skilja det åt, anser vi.
            </seg>
          </u>
          <note type="speaker" n="b10bd909">
            Anf. 67 PAAVO VALLIUS (s) replik:
          </note>
          <u who="Q6221732" xml:id="i-767748d37990a0d4-0" n="6ce81feb" next="i-9ff51c2a46ca352e-0">
            <seg n="74a5b2e3">
              Herr talman! Det sägs att ingenting har hänt sedan 60-talet.
              Det är väldigt mycket som har hänt i studieförbunden de senaste
              åren. På grund av att man inte har haft tillräckligt med pengar
              har man minskat personalen och effektiviserat förvaltningen. Bland
              annat i Västmanland där jag kommer ifrån har vi haft gemensamma
              redovisningscentraler där man sparar pengar på just administrationen.
              Sedan 60-talet har invandrargrupperna kommit till. Om du Lena
              skulle undersöka var träffpunkterna finns för de nya svenskarna
              skulle du se att det ofta är hos studieförbunden. Studieförbunden
              har tagit väldigt bra hand om alla invandrare, gett dem möjligheter
              att bekanta sig med det svenska samhället, att läsa svenska och
              också att utöva sin egen kultur. Om man tittar på kulturen och
              det mångkulturella samhället är det nog i studieförbunden man
              har de flesta upplevelserna. Där tycker jag att de gör en värdefull
              insats. Om vi sedan tittar på institutionerna och deras mångkulturella
              arbete kan man inte se invandrare eller andra utöva sin kultur
              på till exempel Dramaten eller Operan. Det gör man ofta som amatörer
              i studieförbunden. De erbjuder också bra möteslokaler för invandrarföreningar.
            </seg>
          </u>
          <note n="4feb843f">
            Anf. 68 BIRGITTA SELLÉN (c) replik:
          </note>
          <u who="Q6221732" xml:id="i-9ff51c2a46ca352e-0" n="6ce81feb" prev="i-767748d37990a0d4-0">
            <seg n="d90f06c3">
              Herr talman! Tack, Paavo, för alla fina ord om folkbildningen!
              Folkbildningen behövs, anser vi i Centerpartiet, så länge som
              till exempel gymnasieskolan misslyckas med att ge fullödiga kunskaper.
              Det är många av de skoltrötta som kan behöva gå på folkhögskolor
              för att deras pedagogik är så väldigt bra. Folkbildningen behövs
              också för vuxna som är i behov av kompetensutveckling till exempel
              och inte minst för invandrarna. Där ställer jag till 110 % upp
              på vad Paavo Vallius säger.
            </seg>
            <seg n="1d84feb4">
              Därför är jag så orolig för momsen som jag tog upp i mitt inledningsanförande.
              Det finns risk att ideella och allmännyttiga organisationer kommer
              att beläggas med moms enligt EG-rätten. Studieförbunden kommer
              då, som jag sade, att få räkna med att höja sina avgifter med
              21 %. Merkostnaderna blir någonstans runt 200 miljoner. Då undrar
              jag naturligtvis om Paavo Vallius är redo att jobba för att vi
              ska slippa momsen?
            </seg>
          </u>
          <note type="speaker" n="613f8f85">
            Anf. 69 PAAVO VALLIUS (s) replik:
          </note>
          <u who="Q6221732" xml:id="i-767748d37990a0d4-1" n="6ce81feb" next="i-9ff51c2a46ca352e-1">
            <seg n="7d01f1e5">
              Herr talman! Jag är själv ordförande i ett studieförbunds länsorganisation.
              Vi har diskuterat problematiken med momsen. Det kommer av EU:s
              skatteregler. Vad jag har förstått jobbar man väldigt intensivt
              med att försöka hitta lösningar så man slipper momsen. Jag är
              beredd att jobba för att hitta lösningar så att man slipper betala
              momsen. Om detta inte går med de regler som finns inom EU är jag
              också beredd att diskutera hur studieförbunden och folkbildningen
              över huvud taget ska kompenseras för eventuell moms på utbildningen.
            </seg>
          </u>
          <note n="20f752ca">
            Anf. 70 BIRGITTA SELLÉN (c) replik:
          </note>
          <u who="Q6221732" xml:id="i-9ff51c2a46ca352e-1" n="6ce81feb" prev="i-767748d37990a0d4-1">
            <seg n="8fee02e0">
              Herr talman! Det gläder mig. Då är vi flera som jobbar tillsammans.
            </seg>
            <seg n="0b89bb09">
              Att utöka bidragen till dem i dag är någonting vi från Centerpartiet
              har motionerat om. Vi hade i vårt budgetförslag, som föll, avsatt
              70 miljoner extra till folkbildningen. Att majoriteten i utskottet
              inte ställer upp på detta motiveras med att man vill se utvecklingen
              av bidragen inom kommuner och landsting innan man beslutar om
              framtida resursbehov.
            </seg>
            <seg n="18b3188f">
              När jag hör de uttrycken blir jag vansinnigt ängslig. Min hemkommun
              till exempel, som länge har värnat studieförbunden och inte sänkt
              bidragen, står nu inför en kraftig sänkning. Det är alltså en
              kommun som är socialdemokratiskt styrd och har varit det sedan
              urminnes tid. Vi vet att kommunerna i snitt har skurit ned 40
              % de senaste tio åren och landstingen någonstans runt 14 %. Hur
              länge ska vi vänta och se hur resurserna bara försvinner innan
              vi här i riksdagen fattar ett beslut om att vi måste göra någonting?
            </seg>
          </u>
          <note type="speaker" n="e4d29e32">
            Anf. 71 PAAVO VALLIUS (s) replik:
          </note>
          <u who="Q6221732" xml:id="i-271125f74dad50b7-2" n="6ce81feb">
            <seg n="9d50cbb1">
              Fru talman! Jag vet inte om höjda statsbidrag är ett effektivt
              sätt att kompensera den minskning kommunerna gör på studieförbunden.
              Jag tror att det är bättre att man från folkbildningens och studieförbundens
              sida tar en allvarlig diskussion med kommunledningarna om vad
              besparingarna på folkbildningen leder till i kommunerna.
            </seg>
            <seg n="bec382c8">
              Nu har man i den här budgeten i stort ökat anslaget till kommunerna.
              Kommunerna får statliga pengar till att förbättra ekonomin, öka
              sysselsättningen och så vidare. Jag tror nog att man i dialog
              med kommunerna kan diskutera också hur de ser på folkbildningen
              och sådana saker. I alla fall i mitt län och min hemkommun har
              vi ständigt denna diskussion och dialog med kommunen om just folkbildningen.
              Jag vet dock inte om en höjning av statsbidraget leder till att
              också kommunerna höjer. Där är jag lite tveksam.
            </seg>
            <seg n="217eed31">
              Sedan håller jag naturligtvis med om att det är viktigt att värna
              om folkbildningen och eventuellt också höja de här bidragen, men
              det fick inte plats i årets budget. Jag hoppas att det blir bättre
              i framtiden.
            </seg>
          </u>
          <note type="speaker" n="93d76bed">
            Anf. 72 HANS BACKMAN (fp):
          </note>
          <u who="Q5563650" xml:id="i-d4ed860e9c69eee2-0" n="a15be441">
            <seg n="662c074a">
              Fru talman! När Lars Igeland häromåret ledde en folkhögskolekurs
              för arbetslösa kvinnor i Österfärnebo i Sandvikens kommun fick
              kursdeltagarna veta att man planerade att lägga ned deltidsbrandkåren
              i byn. Kursdeltagarna beslutade då att lägga all vanlig undervisning
              åt sidan och läste på om brandförlopp, utryckningstider och räddningstjänst.
              De samlade namn, skrev insändare, ringde politiker och ordnade
              debatter.
            </seg>
            <seg n="f38b647c">
              Det hela slutade lyckligt. Hela byn reste sig, och brandkåren
              räddades. På köpet fick kursdeltagarna ökade kunskaper om hur
              kommunal demokrati fungerar. Självförtroendet ledde till bildandet
              av en lokal utvecklingsgrupp som sedan har skapat turistbroschyrer,
              hemsida, vandrarhem, studiecentrum och framtidstro i byn.
            </seg>
            <seg n="df667d1a">
              Detta är ett exempel på vilka möjligheter som finns i folkbildningens
              och folkhögskolornas särart. Mycket av det som gjordes på kursen,
              som att göra om schemat helt efter deltagarnas önskemål och att
              använda undervisningen för kollektiv politisk kamp, hade varit
              mycket svårt i den vanliga skolan.
            </seg>
            <seg n="6f23670a">
              Fru talman! Den liberala synen på bildning utgår från kunskapens
              egenvärde, tanken om den fria akademin och kvalitet i undervisningen.
              Dessa grundsatser är generella och kan appliceras på utbildning
              i många olika former. Av naturliga skäl har grundskola, gymnasieskola,
              universitet och högskolor kommit i fokus, men folkhögskolorna
              har också en betydelsefull roll i bildningshänseende.
            </seg>
            <seg n="e66130d8">
              Folkhögskolorna är inte bundna till nationella studieplaner.
              Målen kan sättas upp av de folkrörelser som äger skolan eller
              av deltagarna som går på en kurs. I folkbildningens särart ingår
              också att den är frivillig och öppen för alla vuxna.
            </seg>
            <seg n="c17cee23">
              Folkhögskolornas flexibilitet och höga pedagogiska kvalitet gör
              att de kan få stor betydelse som aktör inom vuxenutbildningen.
              Folkbildningens pedagogik är tillämpbar i ett arbetsliv som förändras
              i snabb takt och där återkommande utbildning och kompetensutveckling
              blir alltmer framträdande inslag.
            </seg>
            <seg n="e6d1efad">
              Faktum är att folkhögskolor i allt större utsträckning anlitas
              som utbildningsanordnare av privata och offentliga arbetsgivare.
              Ofta efterfrågas just det som är folkbildningens kännetecken förmågan
              att utgå från den enskilda människans behov, med moderna pedagogiska
              metoder där det sociala samspelet mellan deltagarna är ett väsentligt
              inslag.
            </seg>
            <seg n="c51ff6c7">
              Våra folkhögskolor ger också många en andra chans att läsa in
              grundskole- och gymnasiekompetens, vilket ger möjlighet att få
              behörighet till högskolestudier i framtiden för den som så vill.
              En fördel är att undervisningsformen ger lärare tillräckligt med
              tid för undervisning och eleverna tillräckligt med tid för ifrågasättande
              och reflekterande under inlärningen.
            </seg>
            <seg n="2dcd2697">
              Förmedlandet och utvecklandet av kunskap kan inte enbart mätas
              i kortsiktiga nyttotermer. De nya insikter som kunskapssökandet
              genererar berikar de enskilda människorna och bidrar till att
              stärka det gemensamma intellektuella kapitalet. Ett samhälle som
              inte tar till vara och uppmuntrar människors strävan efter kunskap
              förtvinar.
            </seg>
            <seg n="d5504ead">
              Folkhögskolorna fyller ofta nischer som det offentliga utbildningsväsendet
              inte kan eller ska fylla. Därför vill Folkpartiet uppvärdera deras
              roll och förstärka resurserna för undervisningen så att fortsatt
              utveckling av deras speciella pedagogiska former inte blir eftersatt.
              Under en rad år har mycket lite hänt med anslaget till folkhögskolorna.
              Fler och fler signaler når oss nu om att resurserna inte längre
              räcker till för att nå de högt uppställda målen i de former som
              är folkhögskolornas särskilda styrka. Folkpartiet har därför föreslagit
              en ökning av bidraget till folkhögskolorna med 31 miljoner kronor.
            </seg>
            <seg n="1947ac05">
              Fru talman! Det behövs också satsningar på litteratur och läsande
              eftersom läsandet och läsförståelsen har minskat. Bibliotek är
              en kulturinstitution och en kunskapsbank som har fortlevt genom
              årtusenden. I kommuner och kommundelar fungerar de som lokala
              kulturcentrum och har en nyckelfunktion när det gäller att motverka
              segregation och kunskapsklyftor. Det är viktigt att slå vakt om
              alla människors möjlighet till kostnadsfria boklån ur ett rikt
              bestånd. Detta vill vi i Folkpartiet speciellt trycka på. Vi vill
              också ge folk- och skolbiblioteken ytterligare 13 miljoner kronor
              i utökade resurser för bokinköp. Biblioteken på små orter måste
              här prioriteras.
            </seg>
            <seg n="0ea1c81d">
              En del av medlen skulle kunna användas till att skapa en bättre
              balans i bibliotekens spegling av samhällsfrågor, i deras för
              demokratin så utomordentligt viktiga uppgift att vara en källa
              till kunskap om skeenden och företeelser i vår omvärld. I dag
              kan dessvärre en medborgare inte alltid vänta sig att finna ett
              åsiktsneutralt urval av titlar, såsom en undersökning av utbudet
              på landets bibliotek nyligen visat.
            </seg>
            <seg n="1be9afcd">
              Denna satsning vill vi i Folkpartiet finansiera delvis genom
              att En bok för alla koncentrerar sig enbart på utgivning av barn-
              och ungdomslitteratur och upphör med vuxenutgivningen. Det finns
              nämligen inte längre samma behov av subventionerad vuxenutgivning
              nu när vi glädjande nog har en så pass låg bokmoms. Redan i dag
              har också En bok för alla, fick vi lära oss när vi besökte förlaget,
              i allt högre grad riktat in sin verksamhet på att ge ut barn-
              och ungdomslitteratur.
            </seg>
            <seg n="e753e581">
              Det är genom satsningar på att stimulera barns och ungdomars
              läsande som vi också kan öka antalet läsare av vuxenlitteratur,
              och det är viktigt. Bokmomssänkningen har nämligen visat sig leda
              till att det läses fler böcker, vilket är väldigt bra, men däremot
              inte till att fler personer läser böcker. Det är naturligtvis
              också en sak som är viktig att uppnå.
            </seg>
            <seg n="ce2653fb">
              Fru talman! Till sist vill jag säga att i budgetpropositionen
              framlägger regeringen förslag om att ålägga biblioteken och deras
              huvudmän ytterligare byråkratiska formaliteter rörande samverkan
              och framtagande av planer för verksamheten. Det tycker jag är
              ett utslag av övertro på centraliserad politisk styrning. Hela
              bibliotekslagen är ett utslag, tycker jag, av misstro mot den
              kommunala självstyrelsen.
            </seg>
            <seg n="60112942">
              I regeringens förslag om ändring av bibliotekslagen finns för
              mycket detaljstyrning, anser jag, och det bör därför avvisas.
              Det är Folkpartiets ställningstagande. Vi i Folkpartiet vill dels
              avslå förslaget om ändring av bibliotekslagen, dels avskaffa hela
              bibliotekslagen.
            </seg>
            <seg n="4be0894b">
              Faktum är att i min kommun, Hofors, har Socialdemokraterna använt
              bibliotekslagen som ett argument för ett förslag om att lägga
              ned ett skolbibliotek. Men bibliotekslagen säger ju att vi bara
              behöver ett folkbibliotek. Hade inte lagen funnits hade man inte
              kunnat använda det argumentet. Då hade sakargumenten fått stå
              för sig själva. Nu lyckades en folklig opinion stoppa nedläggningen
              av skolbiblioteket, och det var väldigt bra. Men det tyder, som
              sagt var, på att bibliotekslagen kan ställa till det en smula
              ute i våra kommuner. Lita på kommunerna, avskaffa bibliotekslagen!
            </seg>
            <seg n="db2938fa">
              Fru talman! Jag står bakom alla Folkpartiets reservationer, men
              för tids vinning yrkar jag bifall till endast reservationerna
              1, 4 och 7.
            </seg>
          </u>
          <note type="speaker" n="692fb138">
            Anf. 73 EVA ARVIDSSON (s):
          </note>
          <u who="Q4936668" xml:id="i-6dd0afe0c008ca6c-0" n="31057267" next="i-6a5ceee33c28ebcd-0">
            <seg n="a04a4b40">
              Fru talman! Det mesta har tagits upp i debatten här i dag, men
              jag vill ändå ta tillfället i akt och i mitt anförande tala om
              någonting som ligger mig varmt om hjärtat. Det är konstnärernas
              villkor.
            </seg>
            <seg n="de1e51da">
              Tyvärr glömmer många, inte bara politiker, ibland bort vad som
              ligger bakom alla fantastiska konstverk, uppsättningar och föreställningar
              vi värnar så mycket om. Det är viktigt att lyfta fram människorna
              bakom kulturen, konstnärerna, och deras möjligheter att basera
              sin försörjning på ersättning för utfört konstnärligt arbete.
            </seg>
            <seg n="1d048ce4">
              Fru talman! Politik kan aldrig beordra fram kultur i ett demokratiskt
              samhälle. Vi skulle aldrig kunna fatta ett beslut här i kammaren
              om att måla den och den tavlan, skriva den och den boken. Allt
              vi kan göra är att skapa förutsättningar för konstnärer att verka.
            </seg>
            <seg n="50044559">
              Men samtidigt ska vi komma ihåg att kulturen genom historien
              alltid har varit beroende av ett visst stöd. Även Shakespeare
              hade svårt att klara sig utan stöd från den engelske kungen. I
              vårt demokratiska samhälle är vi alla tillsammans med och bekostar
              kulturen genom skatten. Politiken har därför till uppgift att
              skapa ramar och regelverk som gör det möjligt för konstnärer och
              kulturarbetare att verka under anständiga villkor.
            </seg>
            <seg n="33a00ec1">
              Fru talman! Moderaterna har under hösten försökt bedriva någon
              form av charmoffensiv gentemot Sveriges konstnärer och kulturarbetare.
              Man har försökt måla upp en bild av att högerpolitik vore lika
              bra eller till och med bättre för Sveriges konstnärer och kulturarbetare
              än en socialdemokratisk politik.
            </seg>
            <seg n="31ed7330">
              Men Sveriges konstnärer är kloka människor som när de börjar
              granska förslagen ser igenom de borgerliga dimridåerna. Och jag
              vill använda tillfället här i dag till att lyfta fram några punkter.
            </seg>
          </u>
          <note n="cb442c6a">
            Moderaterna skriver i sitt särskilda yttrande i kulturutskottets
            betänkande:
          </note>
          <u who="Q4936668" xml:id="i-6a5ceee33c28ebcd-0" n="31057267" prev="i-6dd0afe0c008ca6c-0">
            <seg n="38cece19">
              Vår utgångspunkt när det gäller kulturpolitiken är att staten
              ska koncentrera sina insatser till i princip tre områden, nämligen
              att främja barn- och ungdomskultur, att värna vårt gemensamma
              kulturarv samt att ge landets kulturskapare ordentliga förutsättningar
              för sitt konstnärliga arbete. Det lyfte också Lena Adelsohn Liljeroth
              fram tidigare i debatten.
            </seg>
            <seg n="22cda9d4">
              Moderaterna framhåller att det finns goda exempel runt omkring
              oss på hur levande kultur kan existera utan garantier från samhället.
              Det gäller bl.a. körsång, bildkonst, amatörteater och hembygdsföreningar.
            </seg>
            <seg n="b322a777">
              Moderaterna anser alltså att bildkonsten inte behöver stöd. Bildkonstnärerna
              är den grupp konstnärer som enligt alla utredningar och rapporter
              under åren har det absolut svårast att leva på sitt konstnärskap.
              Men att inte ge stöd till bildkonsten rimmar ju väl med Moderaternas
              motionsförslag att minska anslaget Ersättningar och bidrag till
              konstnärer med 50 miljoner kronor. Minskningen av anslaget till
              konstnärlig gestaltning i den offentliga miljön med ytterligare
              11 miljoner kronor minskar också antalet arbetstillfällen för
              konstnärerna.
            </seg>
            <seg n="37b5e0ff">
              Moderaterna påstår att de har en lång rad förslag som gör konstnärernas
              situation enklare, stabilare och mer förutsägbar. Men bakom den
              borgerliga retoriken döljer sig en moderat politik som skulle
              få mycket negativa effekter för Sveriges konstnärer. Detta är
              inga hemligheter utan står svart på vitt i den moderata budgetmotionen.
              Som Annika Nilsson sade tidigare i debatten, det räcker inte med
              vackra ord, det krävs handling också.
            </seg>
            <seg n="bee1748a">
              Och detta är bara toppen på ett isberg. Någon kilometer härifrån
              föreslog moderata landstingspolitiker i mitt hemlän för två veckor
              sedan att Helsingforss läns landstings kulturpolitik helt skulle
              avvecklas. Det betyder inga mer pengar till Konserthuset, Folkoperan,
              folkbildningen, offentliga utsmyckningar eller till ett stort
              antal ungdomsorganisationer.
            </seg>
            <seg n="edb1cbda">
              Sådan är den moderata kulturpolitiken i verkligheten, och den
              innebär ett reellt hot mot de människor och den verksamhet som
              gör Sverige till ett sådant fantastiskt kulturland att leva i.
            </seg>
            <seg n="38a75dd3">
              Socialdemokratin har under de senaste tio åren fört och kommer
              också att föra en politik som förbättrar konstnärernas villkor.
              Låt mig bara läsa innantill från budgetpropositionen. Där kan
              vi se ett axplock av vad som har hänt på konstområdet sedan 1997.
            </seg>
            <seg n="3335365f">
              Allt detta är saker som har skett därför att det har funnits
              en politisk vilja och därför att denna vilja har haft ett stöd
              här i riksdagen. Men stödet har inte kommit från Moderaterna.
              Det är viktigt att komma ihåg.
            </seg>
            <seg n="6911cba8">
              Nu gäller det att bygga vidare. Konstnärsnämnden får ett utökat
              uppdrag som ett led i att förbättra konstnärernas ekonomiska och
              sociala situation. Konstnärernas arbetsmarknad kan vidgas genom
              nya arenor. Fler arbetstillfällen för konstnärerna gör att fler
              konstnärer kommer in i trygghetssystemen.
            </seg>
            <seg n="46230e71">
              Jag är stolt över den socialdemokratiska kulturpolitiken, men
              jag är inte nöjd, för att använda ett populärt uttryck. Vi har
              gjort mycket, men det finns mycket mer som vi vill göra. Vi kommer
              att jobba hårt för att få en hållbar kulturpolitik och med kulturen
              vara med och definiera Sverige i världen, som vår kulturminister
              uttryckte sig.
            </seg>
          </u>
          <note n="a2c363b5">
            Fru talman! Jag avslutar med att yrka bifall till utskottets
            förslag och avslag på samtliga reservationer.
          </note>
          <note type="speaker" n="d5bcbcfd">
            Anf. 74 ANNA LINDGREN (m) replik:
          </note>
          <u who="Q4767224" xml:id="i-4e32b61f2b3e1182-1" n="37dee39e">
            <seg n="0683f45b">
              Fru talman! Det var en salva, ska jag säga.
            </seg>
            <seg n="c74d5ceb">
              Vi vill när vi utformar vår kulturpolitik sätta in den i det
              totala sammanhang som utgör den moderata politiken, nämligen att
              det ska löna sig att arbeta. Vi kan se bara på förslagen att lägga
              arbetsgivaravgifter och annat på kulturarbetare som reser i väg
              för att arbeta på andra ställen. De blir nu tvungna att betala
              skatt. Det skulle vi faktiskt kunna göra någonting åt.
            </seg>
            <seg n="729b2314">
              Det jag egentligen begärde ordet för var att i det senaste numret
              av tidningen Konstnären skriver den politiska sekreteraren för
              KRO och KIF att vår motion innehåller många skarpa förslag.
            </seg>
            <seg n="fc0cced1">
              Jag ska citera ytterligare: Exempelvis delar Moderaterna vår
              grundsyn om det allmännas ansvar för att ge kulturen gynnsamma
              förutsättningar. Även i uppfattningen att enskilda konstnärer
              ska basera sin försörjning på ersättning för konstnärligt arbete
              finns en samstämmighet.
            </seg>
            <seg n="9f3ce209">
              Moderaterna vill också, precis som vi, öka efterfrågan på konstnärligt
              arbete. Därför finns i motionen ett förslag om avdragsrätt för
              konstinköp. Det är en viktig fråga även för KRO/KIF. Avdrag genom
              avskrivning av konst kanske inte exakt skulle göras som avdrag
              för inventarier, men själva tanken är i alla fall att man kan
              göra avdrag.
            </seg>
            <seg n="ee4a6e29">
              Sedan finns ytterligare ett citat: När det gäller våra krav på
              förändringar av skattesystemet och sänkt moms är det troligen
              också lättare att få gehör för våra synpunkter hos (m) än hos
              (s). Så uttalar de sig. Vi tycker att det är roligt. Vi har ändrat
              på vår kulturpolitik, och vi tycker att vi är en bra bit på väg.
            </seg>
          </u>
          <note type="speaker" n="cf9c39df">
            Anf. 75 EVA ARVIDSSON (s) replik:
          </note>
          <u who="Q4936668" xml:id="i-1b7ba2ba3173a316-0" n="31057267">
            <seg n="0ace5029">
              Fru talman! Jag har också läst Konstnären.
            </seg>
            <seg n="d0686413">
              Om Anna Lindgren ska citera vore det bra om hon citerade fullt
              ut vad där står när det gäller avdragsrätten, nämligen att det
              inte är rätt väg att gå att göra avdrag för inköpta konstverk
              eftersom de är något som stiger i värde. Den modellen stöder de
              inte.
            </seg>
            <seg n="d5677b90">
              Jag säger som vår minister här om problemen på skatteområdet,
              nämligen att jag lämnar över dem till finansministern. Alla problemen
              tas upp i utredningen Konstnärerna och trygghetssystemen . Man
              ska nu titta på dem och komma till rätta med dem. Jag kan instämma
              i att det som lyfts fram som problem är problem. Men där står
              också att det inte är lagar och regler som är det stora problemet.
              Däremot är det viktigt att åtgärda tillämpningen av dem.
            </seg>
            <seg n="21db3342">
              Anna Lindgren citerade först något om gynnsamma förutsättningar
              för att kunna basera sin försörjning på konstnärligt arbete. Det
              tycker vi alla i kammaren. Det är inte något som enbart Moderaterna
              står för.
            </seg>
          </u>
          <note type="speaker" n="ce21b92e">
            Anf. 76 ANNA LINDGREN (m) replik:
          </note>
          <u who="Q4767224" xml:id="i-4e32b61f2b3e1182-2" n="37dee39e">
            <seg n="c3b96e74">
              Fru talman! Det vet jag. När vi diskuterar vår skattepolitik
              här och nu handlar våra förslag i skatteutskottet om att ge den
              gruppen en stor fördel. Det har vi skrivit i vår motion, och det
              är det de har kommenterat på ett positivt sätt.
            </seg>
            <seg n="d9f7e540">
              Jag ber om ursäkt för citatet, men jag sade att vårt förslag
              inte var riktigt detsamma som deras. Det handlar om möjligheter
              för vanliga människor på arbetsplatser. Köper man en affisch på
              Ikea kan man göra avdrag för den om man putsar upp sitt kontor.
              Men köper man konst får man inte göra avdrag. Det är det vi är
              ute efter. Det är väl jättebra om det går att hänga ut vacker
              konst och låta människor arbeta i miljöer med god konst. Det är
              det som är ett av våra syften, och därmed skulle också efterfrågan
              öka.
            </seg>
            <seg n="ba48fac1">
              Vi vet exempelvis att våra 1 400 konstföreningar gör ett jättejobb.
              Du är själv ordförande i riksdagens konstklubb. Det är jätteviktigt
              att fler kan handla konst och att det blir avsättning för de fina
              verk som görs. Det är själva syftet med vår motion.
            </seg>
          </u>
          <note type="speaker" n="a8604592">
            Anf. 77 EVA ARVIDSSON (s) replik:
          </note>
          <u who="Q4936668" xml:id="i-6dd0afe0c008ca6c-1" n="31057267" next="i-6a5ceee33c28ebcd-1">
            <seg n="64c72bdb">
              Fru talman! Vi kan fortsätta resonemanget om KRO i fråga om en
              annan modell för skatter och avdrag för inköp av konst. Om man
              som vuxen har råd att betala inträde på museerna som ni tycker
              kan man säga att det inte är något som hindrar att det kommer
              konst på väggarna i privata företag, även om de inte får göra
              avdrag.
            </seg>
            <seg n="bfc45470">
              För något år sedan fanns en artikel i Dagens Industri om hur
              mycket bättre man mådde om det fanns konst i kontorsmiljö. Då
              hade man gjort en jämförelse med ett kontor med god konst och
              ett kontor utan konst. Det hade visat att det var effektivare
              och att man jobbade bättre med konst. Det visade sig hur lönsamt
              det var att köpa in konsten. De företag som har lust att effektivisera
              sina verksamheter kan nog köpa in konst ändå utan att göra avdrag.
            </seg>
            <seg n="2d7ad4d2">
              Anf. 78 GÖRAN PERSSON i Simrishamn (s):
            </seg>
            <seg n="a9bdc201">
              Fru talman! Det är väl jag som är siste man ut, och vi har hållit
              på i snart fyra och en halv timme. Jag ska förlänga debatten bara
              en liten stund.
            </seg>
            <seg n="1e65fc20">
              Jag tror att när vi i dag avhandlar kulturfrågor är det många
              som får en snäv uppfattning om vad vi diskuterar. Kanske tänker
              man på teatern, sceninstitutionerna, filharmonikerna, kanske dansen
              och filmen. De är naturligtvis viktiga, och det är kultur som
              ska värnas. Men jag skulle vilja ta tillfället i akt att bredda
              kulturbegreppet. Alla upplever inte kulturen som något tillgängligt
              eller frigörande. Tvärtom finns det ett avstånd. För många finns
              det en mur mellan dem själva och kulturen. Som jag uppfattar kulturpolitiken
              syftar den till att minska detta avstånd, att riva muren. Kulturpolitiken
              är i denna mening ett verkligt frigörelseprojekt.
            </seg>
            <seg n="83a28906">
              Jag var för någon månad sedan tillsammans med ledamotskolleger
              i Malmö och studerade de satsningar som görs där. Malmö är, som
              ni vet, en stad med stora möjligheter, men också en stad med stora
              utmaningar i form av sociala problem och utanförskap. Som ledamot
              var det oerhört inspirerande att se den entusiasm och den energi
              som kännetecknade den kommunala kulturpolitiken. Bland annat kan
              nämnas att vi fick information om, se och uppleva Drömmarnas hus.
              Det berättades att man även hade fått som vi visste ett nationellt
              uppdrag. Man bedriver en imponerande verksamhet mitt i Rosengård.
              Detta är kulturpolitik när den är som bäst.
            </seg>
            <seg n="9fa88027">
              Låt oss ta till vara möjligheten att förklara att kultur är någonting
              som angår alla i vårt land oavsett etnisk eller kulturell bakgrund.
            </seg>
            <seg n="2dd22b8e">
              Fru talman! Jag ska inte fördjupa mig i frågorna som vi har diskuterat
              här tidigare. Vi har tagit upp frågorna om fri entré, folkbildning
              och ungdomskultur med mera. Jag vill i stället lyfta fram någon
              fråga och ge ett konkret exempel.
            </seg>
            <seg n="63aeb6a2">
              Några fackliga rörelser har fått kritik den senaste tiden, men
              vi ska veta att det är det lilla som man tar upp som är det dåliga.
              Där finns oerhört mycket i våra fackliga rörelser som vi inte
              tänker på dagligdags. Där tänker jag speciellt på de kulturarrangemang
              som bland annat LO står för, Kultur i arbetslivet, med sponsrade
              pengar från staten och Kulturrådet. Som det berättades om tidigare
              gjorde vi i kulturutskottet ett besök på En bok för alla. Där
              finns en inspirerande verksamhet. LO:s läsprojekt har behandlat
              följande områden
            </seg>
            <seg n="32406cf0">
              Jag tänkte fördjupa mig i konkreta exempel.
            </seg>
            <seg n="31aef3ee">
              Boken på arbetsplatsen är ett läsprojekt som bland annat har
              berört Kommunals bussförare i Dalarna, ett kassettboksbibliotek
              i Ystad, arbetsplatsbibliotek bland järnvägsmännen i Ånge, Sundsvall,
              Gävle och Ljusne. Nu senast står ett vägkrogsbibliotek färdigt
              i Tönnebro utanför Gävle. Det är LO:s kulturfond som sponsrar,
              men de lokala projekten är i samtliga fall Kultur i arbetslivet-projekt,
              som alltså sponsras med statliga medel.
            </seg>
            <seg n="39838eda">
              Ett projekt som heter Fatta pennan syftar till att stimulera
              förbundens medlemmar att skriva. Det är viktigt eftersom det här
              även kan engagera medlemmar med läs- och skrivsvårigheter.
            </seg>
            <seg n="9d177572">
              Ett projekt heter Litteratur på arbetsplatsen där man utbildar
              bokombud.
            </seg>
            <seg n="9bfba0fc">
              För samtliga läsfrämjande projekt spelar ljudboken en viktig
              roll, som vi kanske inte alltid tänker på. Viktigast är den för
              dem som är mest läsovana, för dem som har läs- och skrivsvårigheter
              och för dem som har arbetsuppgifter exempelvis lastbilschauffören
              där det är bättre att lyssna på vad som sägs än att läsa i varje
              fall under tiden de utför sin yrkesroll.
            </seg>
            <seg n="5c0fa795">
              Det sista, fru talman, jag vill nämna är Läs för mig pappa!-projektet.
              Det är ett projekt som har stimulerat männen i LO. Hittills har
              nära tusen deltagit i pappadagar. Vad är det för något? Jo, förbundens
              manliga medlemmar med barn i åldern 010 år bjuds in till en pappadag,
              där man möter en författare som talar om den vuxne mannens läsande,
              lyssnar till en litteraturpedagog som pratar om språkutveckling
              och får en presentation av böcker och möjlighet att välja bland
              ett urval barn- och ungdomsböcker. Under varje pappaträff görs
              ett studiebesök på kommunbiblioteket med papporna. Många av dem
              har inte varit på biblioteket sedan skoltiden. Flera anmäler sig
              som låntagare och får lånekort.
            </seg>
            <seg n="56d2428a">
              Läs-för-mig-pappa-projektet har alltså inneburit att fackliga
              medlemmar som inte tidigare läst böcker börjat läsa för sina barn
              och även i många fall börjat läsa egna böcker.
            </seg>
            <seg n="e07605bd">
              Fru talman! Det är så här man river murar!
            </seg>
            <seg n="328e0942">
              Jag ska inte prata längre, utan jag slutar med att yrka bifall
              till förslaget i betänkandet.
            </seg>
          </u>
          <note n="77ebb7cd">
            Anf. 79 BIRGITTA SELLÉN (c) replik:
          </note>
          <u who="Q4936668" xml:id="i-6a5ceee33c28ebcd-1" n="31057267" prev="i-6dd0afe0c008ca6c-1">
            <seg n="49d69e51">
              Fru talman! Jag tyckte inte att vi hade debatterat färdigt i
              dag, utan jag ville förlänga debatten lite. Jag behövde en förklaring.
            </seg>
            <seg n="91b7e622">
              Inledningsvis sade Göran Persson att vi hade debatterat kultur
              i tre och en halv timme i dag men att det var en snäv debatt.
              Jag förstod det inte riktigt. Jag tycker att vi har spänt över
              ett otroligt brett spektrum i dag.
            </seg>
            <seg n="6de39df4">
              Sedan nämnde Göran Persson saker som lät ungefär som något jag
              skulle kunna stå i talarstolen och säga. Han pratade om att kultur
              angår alla och att det inte får vara en mur mellan kultur och
              människor. Det är precis det jag också tycker. Ibland kan man
              uppfatta att kulturen inte är tillgänglig för alla. Nej, det är
              så jag också ser det många gånger. Det gäller bland annat de fria
              entréerna till museer. Det handlar om att prioritera framför allt
              storstad. Vi har pratat om det flera gånger i dag, att av de 19
              museerna ligger 16 i Helsingfors. Det mesta av de statliga pengarna
              går alltså till storstad.
            </seg>
            <seg n="4ade5b15">
              Därför funderar jag på om Göran Persson är redo att stötta oss
              i Centerpartiet när vi säger att vi tycker att statliga pengar
              ska gå ut i hela landet, att man ska satsa på samlingslokaler,
              se till att det finns bredband i samlingslokalerna, satsa på amatörkulturen,
              satsa på länsteatrarna. Jag skulle kunna fortsätta, men jag stannar
              där.
            </seg>
            <seg n="04529391">
              Anf. 80 GÖRAN PERSSON i Simrishamn (s) replik:
            </seg>
            <seg n="f55d067f">
              Fru talman! Vad gällde det snäva begreppet var det just tillgängligheten.
              Vi har bland annat diskuterat tillgängligheten på våra museer
              här i dag. Men det gäller även tillgängligheten till kulturen
              i övrigt, att man blir upplyst om vad som finns, att det finns
              böcker att låna, att det ges incitament till att låna böcker och
              vad det kan ge. Det var där jag nämnde En bok för alla och projektet
              Kultur i arbetslivet, att man satsar på människor som tidigare
              inte har tagit del av kulturen. Det gäller också mycket annat.
              Vi har olika förutsättningar från barnsben. Det kanske är lättare
              att komma in i en idrottsförening och det är viktigt nog och börja
              med någon idrott än att komma in i något kulturarrangemang. Det
              kan bero på att man har föräldrar som inte är intresserade av
              kultur. Jag menade alltså att man skulle ha möjlighet att få en
              ingång i kulturen.
            </seg>
            <seg n="9523536e">
              När det gäller de fria entréerna till museer och storstadsperspektivet,
              är det lite svårt att komma ifrån att institutionerna redan nu
              finns i Helsingfors. Om de hade funnits ute i landet hade det
              varit naturligt att ha tillgång till dem där. Nu finns 16 av de
              19 museerna i Helsingfors, och Göteborg, Linköping och Karlskrona
              har var sitt.
            </seg>
            <seg n="a4dcec76">
              Fru talman! Ja, men satsa då på saker som finns ute i landet,
              Göran Persson! Jag fick inget svar på det som jag räknade upp.
            </seg>
            <seg n="d7645fea">
              Det är precis så som Göran Persson säger, att det är viktigt
              att det finns till exempel tillgänglighet till böcker överallt
              och att man behöver bli upplyst. Men då kommer genast min fråga:
              Av vilken anledning väljer Socialdemokraterna att lägga ned exempelvis
              Kulturnät Sverige? Det är en informationsplats, inte där man söker
              saker utan där man kan få information om vad som händer. Det är
              en förebild för andra delar av världen. Inte minst ungdomarna
              har detta med på en lista över sådant som för dem är väldigt viktigt
              när det gäller hur man ska kunna bli upplyst om vad som finns
              inom kulturen.
            </seg>
            <seg n="e0fb9026">
              Fru talman! Jag glömde att nämna samlingslokalerna. Regeringskansliet
              tittar nu över en utredning, så jag vill inte säga någonting om
              samlingslokalerna. Man håller på att se över den frågan, och jag
              vill låta dem göra klart sitt arbete. Det var väl samma sak som
              var uppe i en interpellationsdebatt härförleden, och det sades
              att man ville avvakta det hela.
            </seg>
            <seg n="c472e8f1">
              Jag ska ärligt säga att jag inte kan detaljerna i det. Men jag
              tror att de uppgifter som de har fyllt tidigare kommer att bli
              tillgodosedda i framtiden. Mer kan jag inte kommentera just det.
            </seg>
          </u>
          <note n="56e5c6fd">
            Anf. 81 BIRGITTA SELLÉN (c) replik:
          </note>
          <note n="1478f93f">
            Anf. 82 GÖRAN PERSSON i Simrishamn (s) replik:
          </note>
          <note n="6c19179e">
            Vilken var den andra frågan?
          </note>
          <note n="cf88e319">
            (BIRGITTA SELLÉN (c): Varför lägger ni ned Kulturnät Sverige?)
          </note>
          <note type="speaker" n="a176de69">
            Anf. 83 HELENA HILLAR ROSENQVIST (mp):
          </note>
          <u who="Q4975541" xml:id="i-ab9699ceefc71271-0" n="76865a9c">
            <seg n="6dd5e1c6">
              Fru talman! Jag har tagit med mig två betänkanden, för jag tänkte
              göra en snygg övergång mellan kulturutskottet och bostadsutskottet.
              Det finns en del gemensamma nämnare mellan våra utskott.
            </seg>
            <seg n="249e6e75">
              Till att börja med vill jag yrka bifall till förslaget i betänkandet.
            </seg>
            <seg n="b9646ff4">
              Jag kan tala om för er att jag har följt er debatt sedan kl.
              10, och det har varit jätteintressant, roligt och livaktigt.
            </seg>
            <seg n="cb1ed540">
              Jag hörde att ordföranden i utskottet började med att efterlysa
              Miljöpartiet, och inte i så snälla ordalag, tyckte jag. Därför
              vill jag förklara att det tidigare har hänt att vi har fått förståelse
              för vår situation, bland annat från kristdemokrater, som har haft
              liknande svårigheter med att bevaka allting i riksdagen. Det beror
              helt enkelt på hur många man är här. Nu är vi ett väldigt litet
              parti riksdagens minsta parti och det är naturligtvis lite svårt
              att ha folk överallt. Det är det som vi har upplevt den här gången.
            </seg>
            <seg n="b6cfe93d">
              När det gäller budgetbetänkandet har vi samarbetat om budgeten.
              Där har vi haft alla möjligheter att påverka. Även om det inte
              synts så mycket i utskottet har vi varit med i budgetförhandlingar.
              Däremot har jag inga som helst detaljer just angående det här.
            </seg>
            <seg n="5221f96b">
              Den snygga övergången som jag skulle göra innebär att jag nämner
              stadskärnorna, kulturmiljöer, stadsmiljörådet och de frågorna.
              Vi har haft en hearing tillsammans, och den var väldigt intressant.
              Det rörde sig om externhandelsetableringar. Min ståndpunkt där
              är att det ska bli ett stopp för den utarmning av våra stadskärnor
              som vi har upplevt med de stormarknader som ligger utanför stadskärnorna.
            </seg>
            <seg n="b7b6c343">
              De 40 miljoner kronorna till konstnärlig gestaltning av den gemensamma
              miljön är också en sak som vi i bostadsutskottet naturligtvis
              är väldigt intresserade av finns. Vi är tacksamma för det, åtminstone
              jag.
            </seg>
            <seg n="ff453e82">
              Jag tyckte att det emellanåt var en lite konstig debatt om vilka
              som var minst engagerade i kulturfrågor. Ni bollade mellan varandra,
              om det var regeringen som inte prioriterade eftersom det inte
              står i regeringsförklaringen eller om det var någon annan. Jag
              vill i alla fall tala om för er att det som Miljöpartiet har varit
              med och påverkat är vi ganska glada för, bland annat den lägre
              bokmomsen, som nu har funnits i snart tre år. Den har gjort så
              mycket bra, till exempel att fler författare har fått sina böcker
              utgivna. Det är man helt klar över.
            </seg>
            <seg n="c1cad308">
              Med detta vill jag yrka bifall till förslaget i betänkandet.
            </seg>
          </u>
          <note type="speaker" n="bd8eb1a3">
            Anf. 84 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-7" n="f2fd2b1a">
            <seg n="3e4f541a">
              Fru talman! Min uppgift här är inte precis att vara snäll. Jag
              var ruskigt besviken på Miljöpartiet, att man inte utsåg någon
              ledamot i kulturutskottet. Helena Hillar Rosenqvist anförde att
              Kristdemokraterna har varit små. Vi var ännu mindre under förra
              mandatperioden, men nog hade vi folk i kulturutskottet. Vi var
              17 ledamöter till att börja med. Sista perioden var vi 16. Självklart
              prioriterade vi kulturen. Vad man prioriterar för uppgifter beror
              helt enkelt på vilket intresse partiet har.
            </seg>
            <seg n="2f6293ed">
              En sak är då att man avstår från ledamotskap i utskottet. En
              annan är att den enda motion från Miljöpartiet som över huvud
              taget finns i det här betänkandet är en enskild motion av Ingegerd
              Saarinen om Museum Anna Nordlander. Den kan i och för sig vara
              nog så viktig, men det är den enda motionen från Miljöpartiet.
              Sedan fanns inte Miljöpartiet ens med på talarlistan.
            </seg>
            <seg n="c718cdc9">
              Kontrasten mot förra mandatperioden var liksom av den karaktären
              att jag inte kunde hålla mig. Då hade vi en miljöpartist som var
              oerhört engagerad i kulturfrågor och som åtminstone tidsmässigt
              ibland dominerade tillställningarna och debatterna här. Då är
              det klart att jag nu känner en besvikelse över att ett riksdagsparti
              visar kulturen detta lilla intresse. Det var mot den bakgrunden
              som jag tog upp det här. Sedan kommer Helena Hillar Rosenqvist
              hit och recenserar tre och en halv timmars debatt, vilket i sig
              också är rätt intressant.
            </seg>
          </u>
          <note type="speaker" n="ffd33e3d">
            Anf. 85 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-1" n="76865a9c">
            <seg n="6454d7eb">
              Fru talman! Ja, under de tidigare mandatperioderna har vår representant
              i kulturutskottet mycket lagt grunden för det arbete som vi försöker
              fullfölja, dock utanför det ordinarie ledamotskapet. Vi har däremot
              ersättare i kulturutskottet. Jag har själv varit det ett tag.
              Sedan får vi, liksom ni gör nu, bevaka olika frågor i kulturutskottet.
              Någon har hand om vissa saker, och någon har hand om andra. Jag
              är den första att beklaga att vi inte har möjlighet att besätta
              alla platser. Självklart är det en prioritering. Vi gjorde den
              bedömningen att vi skulle klara detta med den bas som vi ändå
              har haft.
            </seg>
            <seg n="3aeacda6">
              Jag satt i riksdagen under förra mandatperioden. Vad jag kan
              minnas var vi även då det minsta partiet. Det som ordföranden
              här hänvisar till måste åtminstone ha varit före min tid i riksdagen.
            </seg>
          </u>
          <note type="speaker" n="788f9263">
            Anf. 86 LENNART KOLLMATS (fp) replik:
          </note>
          <u who="Q5917980" xml:id="i-3707b9d8c9568feb-8" n="f2fd2b1a">
            <seg n="3758d054">
              Fru talman! Ja, det är riktigt att Miljöpartiet till att börja
              med var en mindre än vad vi var förra mandatperioden, dock icke
              på slutet. Då var vi dessvärre lika små. Men man kan liksom inte
              vila på gamla lagrar. Det har ju gått över två år sedan riksdagen
              startade 2002.
            </seg>
            <seg n="114f5200">
              Det handlar alltså om en saknad av Miljöpartiets engagemang i
              kulturfrågor. Egentligen ska du ta det här som en komplimang och
              en uppmaning om att ni ska engagera er mer inom kulturområdet.
              Budgetdebatten är ju vår största debatt under året. Det var helt
              enkelt det som jag avsåg med min förklaring tidigare.
            </seg>
          </u>
          <note type="speaker" n="2106391e">
            Anf. 87 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-2" n="76865a9c">
            <seg n="ddb5bec9">
              Fru talman! Jag är både rörd och tacksam för ordförandens fina
              ord här. Engagemanget från vår sida är det dessbättre inte något
              större fel på. Det är precis det som jag har förklarat tidigare.
              Engagemanget behöver Lennart Kollmats inte vara orolig för. Utanför
              utskottet träffas Lennart Kollmats och jag i väldigt många sammanhang,
              i gemensamma kulturaktiviteter. Det hoppas jag att vi kommer att
              göra även i fortsättningen.
            </seg>
          </u>
          <note n="797d05a4">
            Överläggningen var härmed avslutad.
          </note>
          <note n="d4c05220">
            10 § Samhällsplanering, bostadsförsörjning och byggande
          </note>
          <note n="31ebb914">
            Föredrogs
          </note>
          <note type="speaker" n="ce8f684d">
            Anf. 88 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-7a2e42677c4a4888-0" n="019fb4b5">
            <seg n="eb31df50">
              Fru talman! Inledningsvis vill jag yrka bifall till reservation
              nr 12, och vi står bakom alla övriga reservationer och särskilda
              yttranden. Jag vill också säga att om jag skulle överskrida tiden
              med någon minut kommer det att kompenseras av att min kollega
              absolut inte kommer att hålla på i tio minuter. Jag hoppas att
              ni har fördrag med det.
            </seg>
            <seg n="a4d14402">
              Fru talman! När bostadsutskottet besökte Göteborg fick vi höra
              av kommunens tjänstemän att politiker har ett för snävt synsätt,
              glömmer helheten och förbiser de grundläggande förutsättningarna
              som krävs för att bygga staden och samhället. Det stämmer med
              den bild vi kristdemokrater har av regeringens bostadspolitik.
              Det bostadspolitiska målet, med nuvarande formulering, fokuserar
              direkt på de boende och förbiser det föregående ledet, de som
              bygger och förvaltar bostäderna. Kristdemokraterna anser att politiken
              behöver konkretiseras och kompletteras med ett mål om att långsiktiga,
              förutsägbara och gynnsamma villkor ska finnas för både byggande
              och ägande av alla typer av bostadsfastigheter. Detta saknas i
              dagens Sverige, och det är därför som bostadsbristen nu har spritt
              sig till varannan kommun.
            </seg>
            <seg n="162474d5">
              Med otydliga målformuleringar blir inte bara politiken otydlig.
              Uppföljningen och utvärderingen av politiken omöjliggörs. Det
              är till och med så att regeringen själv inte har koll på vad de
              gör. Detta demonstrerades tydligt dagen innan detta betänkande
              skulle justeras, då majoriteten lämnade förslag på ett utskottsinitiativ
              därför att man helt enkelt hade glömt bort att lägga in en utgiftspost
              på 36 miljoner kronor. Utskottsinitiativet presenterades mindre
              än ett dygn innan utskottets beslut om budgetbetänkandet skulle
              tas. Ett förslag som innebär så omfattande ekonomiska åtaganden
              för staten borde självklart ha lagts fram i god tid och på ett
              sätt som möjliggör en normal beredningsprocess inom riksdagen.
              Nu har det inte ens varit fråga om att bereda förslaget, utan
              det har bara gällt att snabbast möjligt expediera det, och det
              är fel. På detta sätt medverkar riksdagen till att budgetprocessen
              urholkas, och jag skulle gärna vilja höra av majoriteten om de
              anser att det här förfarandet är godtagbart.
            </seg>
            <seg n="2f9e1e9c">
              I reservation 25 tar vi upp en ny politisk inriktning. Vi menar
              att Socialdemokraternas ensidiga koppling mellan social bostadspolitik
              och satsningar på hyresbostäder är anmärkningsvärd ur ett internationellt
              perspektiv. De statliga egnahemslånen som fanns 19051948 till
              förmån för familjer med lägre inkomster för att stödja deras bostadsköp
              saknar helt efterföljd. Ja, avlägsen är den tid då Gunnar Sträng
              uttryckte det så här: Egnahemsfolket är vårt eget folk.
            </seg>
            <seg n="38281439">
              I dag uppmärksammas arbetarrörelsen snarare för bostadsfiffel
              och lägenhetsaffärer. Svenska folket känner till att det var Per
              Albin som byggde folkhemmet och Ingvar Kamprad som möblerade det.
              Man brukar säga att Ingvar Carlsson släckte ned det, och nu säger
              vår nya samhällsbyggnadsminister att hon ska skapa det gröna folkhemmet.
            </seg>
            <seg n="6683c79c">
              Men alla vet att bostadssektorn är finansministerns feta mjölkko
              och att boendet beskattas värre än både spriten och tobaken. Nej,
              vad Sverige behöver är en ny bostadspolitik som innebär att alla
              har en god bostad och att ingen ska behöva lämna sin bostad på
              grund av fastighetsskatten. Hur är det ni socialdemokrater sjunger
              på förstamaj? Under skatter dignar vi ned.
            </seg>
            <seg n="02e9c584">
              Nej, Kristdemokraterna anser att man bör underlätta för hushåll
              med lägre inkomster att äga sin bostad. Det grundläggande motivet
              är att eget ägande i allmänhet leder till billigare fastighetsförvaltning
              och därigenom billigare boende. I många länder, inte minst i våra
              grannländer, finns exempel på hur man har lyckats med detta. Medan
              Sverige avvecklade stödet för låginkomsttagare att äga sitt egnahem
              har övriga länder fortsatt att utveckla sådana system.
            </seg>
            <seg n="92cadb16">
              På många platser är det dyrare att bo i en hyreslägenhet än att
              bo i en egen bostad, och för många familjer skulle ett eget ägande
              av boendet inte bara bli billigare genom den egna arbetsinsatsen
              utan också mycket mer ändamålsenligt med förbättrade möjligheter
              till en utökad familj.
            </seg>
            <seg n="1f8693ce">
              Den löpande ekonomiska situationen hindrar hushåll med låga inkomster
              att flytta till ett långsiktigt billigare boende. Den utmaning
              som bostadspolitiken måste ta sig an är att minska den tröskeleffekt
              som kravet på egen kontantinsats innebär. Många familjers svårigheter
              att bygga upp en egen insats behöver mötas med åtgärder som gör
              det enklare att spara pengar till en insats och minskar kraven
              på en alltför omfattande egen insats.
            </seg>
            <seg n="c88859e3">
              Både för enskilda och för samhällsekonomin finns det mycket goda
              skäl att underlätta för hushåll med lägre inkomster att äga sin
              bostad. Därför har Kristdemokraterna föreslagit åtgärder som bland
              annat inkluderar öronmärkt bosparande, statliga garantier och
              försäkringar för bolåntagare, skattebefriad uthyrning av del av
              privatbostad samt fastighetsskattens avskaffande.
            </seg>
            <seg n="cb3bba55">
              I betänkandetexten skriver utskottet att de givetvis ser positivt
              på om även hushåll med begränsade inkomster i möjligaste mån har
              möjlighet att välja boende- och upplåtelseform. Men samtidigt
              ställer man sig avvisande till att staten skulle behöva ta några
              risker. Majoriteten hänvisar till det uppdrag man gett Statens
              bostadskreditnämnd att se över om staten genom direkta lån, bidrag
              eller kreditgarantier kan underlätta för ungdomar att förvärva
              en bostad. Då blir min nästa fråga till majoriteten: Varför ensidigt
              rikta en sådan åtgärd till ungdomar, när det finns stora behov
              också hos något äldre samhällsgrupper, till exempel barnfamiljer?
            </seg>
            <seg n="fb104ba0">
              Socialdemokraternas motstånd mot eget ägande försvårandet av
              bostadsrättsomvandlingar och den stängda dörren för ägarlägenheter
              måste upphöra att vara regeringspolitik. Vänsterkartellen vill
              enbart förbjuda, stoppa och hindra, medan vi i alliansen vill
              tillåta, riva hinder och göra det möjligt. Det är skillnad.
            </seg>
            <seg n="ecc05c88">
              Vi kan konstatera att efter tio år med socialdemokratisk bostadspolitik
              har bostadssituationen bara blivit allt sämre. Regeringens politik
              har misslyckats med att få fart på byggandet, och i Helsingfors
              blir detta extra påtagligt. De lägenhetsskandaler som avlöser
              varandra har inte uppstått ur tomma intet, utan arbetarrörelsen
              får skörda vad Socialdemokraterna har sått.
            </seg>
            <seg n="39f8284d">
              Det är där behoven är som störst som den kortsiktiga bidragspolitiken
              fungerat allra sämst. Helsingforss läns kommuner har redovisat
              ett byggbehov på 56 000 bostäder. Därför har 1 miljard kronor
              av regeringens investeringsbidrag till hyresbostäder 20012006
              reserverats för Helsingforss län. Men till och med juni 2004 hade
              Helsingforss län beviljats investeringsbidrag med bara 210 miljoner.
              Det motsvarar 1 582 lägenheter. Intresset för bidraget minskar
              dessutom konstant. Under första halvåret 2004 beviljades bidrag
              till endast 143 lägenheter i länet. Trots denna verklighet skriver
              utskottet i betänkandetexten att de olika stöden har inneburit
              en kraftfull satsning på att stimulera byggandet av hyresbostäder
              i de delar av landet där efterfrågan är som störst. Man kallar
              det till och med glädjande uppgifter! Det är dags att riksdagsmajoriteten
              öppnar ögonen och ser hur lite denna politiska retorik åstadkommer.
            </seg>
            <seg n="a5e59bde">
              Riksdagen anslår år efter år 600 miljoner kronor till investeringsbidraget,
              och år 2003 utbetalades bara 215 miljoner. Det gjorde att vi i
              år gick in med ett anslagssparande på 444 miljoner. Men trots
              att bostadsbristen ser ut som den gör, var regeringens prognos
              i budgetpropositionen att bara 339 miljoner kronor går åt i år.
            </seg>
            <seg n="4a43cb3f">
              Det är lätt att skryta med satsningar som ser stora ut på papperet,
              men de gör inte mycket nytta när pengarna, trots de skriande behoven,
              ligger kvar på Finansdepartementet. Till och med Socialdemokraterna
              måste inse att bidragspolitiken är felkonstruerad.
            </seg>
            <seg n="3fbcc29b">
              Kan majoriteten på min tredje fråga svara mig om man anser att
              investeringsbidragen och investeringsstimulansen har fungerat
              på det sätt och givit de effekter som majoriteten eftersträvar,
              inte minst i Helsingfors?
            </seg>
            <seg n="a9f96ffe">
              Jag har i en fråga till Mona Sahlin pekat på möjligheterna att
              förenkla och rationalisera myndighetsutövning och annan service
              genom att kommunerna och länsstyrelserna med flera utvecklar effektiva
              e-tjänster. När man läser Statskontorets rapport, Stor potential
              för effektivisering hos statliga myndigheter genom automatiserad
              elektronisk ärendehantering , inses lätt att det behövs en tydligare
              styrning från regeringens sida för att påskynda utvecklingen av
              nya e-tjänster. Denna utvecklingsmöjlighet skapar möjligheter
              för att minska anslagen till länsstyrelserna och Lantmäteriet
              i enlighet med vårt förslag.
            </seg>
            <seg n="a998a2c7">
              EU-direktivet om INSPIRE skapar mycket stora möjligheter att
              effektivisera hanteringen av geografisk information och öka dess
              användning. Här behövs, som framgår av min motion, en betydligt
              bättre styrning från regeringens sida. Åtskilliga tiotusentals
              miljoner kronor kan sparas per år om det nya Samhällsbyggnadsdepartementet
              tar tag i frågan.
            </seg>
            <seg n="68d6a90a">
              Fru talman! Per Albin byggde folkhemmet och Göran Persson skattade,
              ja, brandskattade sönder det. Väljarna kan i september 2006 ge
              uppdraget till alliansen att renovera det förfallna folkhemmet
              och skapa förutsättningar för det nya.
            </seg>
            <seg n="cb46e504">
              Jag vill också passa på att säga ett riktigt varmt tack till
              alla mina kolleger i utskottet för den här terminen och ett varmt
              tack till kanslipersonalen. Jag önskar er allesammans en riktigt
              god jul.
            </seg>
          </u>
          <note type="speaker" n="05fbb253">
            Anf. 89 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-0" n="845743df">
            <seg n="cdf88465">
              Fru talman! Den socialdemokratiska bostadspolitiken är som en
              havererad skuta som driver vind för våg på ett stormigt hav med
              en kapten som navigerar efter utgångna sjökort och som hela tiden
              lappar hålen i skrovet med tillfälliga bidragsplankor. Han gör
              hellre det än att inse att det är dags att ta upp skutan för totalrenovering
              och modernisering och att det är dags att införskaffa uppdaterade
              sjökort.
            </seg>
            <seg n="94fde78f">
              De senaste veckornas lägenhetsskandaler är nog den förskjutning
              i barlasten som fått bostadsskutan att sjunka till botten bortom
              all räddning. Nu kommer man att upptäcka att livbojen som kastas
              ut består av gammalt tungt skrot som ett tydligt resultat av Socialdemokraternas
              63 år vid makten under de senaste 72 åren.
            </seg>
            <seg n="504c1c5e">
              Fackföreningspampar, socialdemokratiska politiker, alltifrån
              kommunal- och landstingspolitiker till riksdagsledamöter, ja,
              till och med förre detta bostadsministern Lars-Erik Lövdén har
              myglat till sig och sina barn lägenheter i attraktiva lägen i
              Helsingforss innerstad. Det moraliska moraset är fullkomligt.
            </seg>
            <seg n="97b5d412">
              Fru talman! Två statsråd i regeringen, Jens Orback och Laila
              Freivalds, har gjort miljonklipp genom ombildning av hyresrätter
              till bostadsrätter samtidigt som samma regering, samma socialdemokrater,
              genomfört lagändringar för att försvåra och stoppa bostadsrättsombildningarna.
              Dubbelmoralen har verkligen fått flera kända ansikten. Varför
              har Socialdemokraterna så svårt att leva som de lär? Allt detta
              sker samtidigt som den socialdemokratiska bostadspolitiken sägs
              vara rosenskimrande bra, i vart fall om Socialdemokraterna får
              säga det själva.
            </seg>
            <seg n="34d1969b">
              Min fråga till vänsterkartellen: Ser ni några som helst orsakssamband
              mellan er bostadspolitik och lägenhetsaffärerna? Vi andra, som
              inte är döva och blinda, ser haveriet, myglet, dubbelmoralen,
              den tudelade bostadsmarknaden där det råder bostadsbrist i 107
              kommuner och ett överskott på bostäder i 98 kommuner där tusentals
              lägenheter som är relativt nya och funktionsdugliga rivs varje
              år på skattebetalarnas bekostnad. Vi ser att i attraktiva områden
              är det många som får gå från hus och hem på grund av fastighets-
              och förmögenhetsskatt. Detta är ett sammanfattande facit på hur
              misslyckad den socialdemokratiska bostadspolitiken är.
            </seg>
            <seg n="88cfca56">
              Skiljelinjerna i svensk bostadspolitik är tydligare än någonsin
              mellan en vänsterkartell som vill förbjuda, förhindra och stoppa
              och den borgerliga alliansen som vill tillåta, riva hinder och
              göra det möjligt.
            </seg>
            <seg n="a25e7873">
              Moderaterna vill att bostadsmarknaden ska styras av människors
              efterfrågan och fria val. Bostadspolitiken ska ges förutsättningar
              för olika slags bostäder som kan tillgodose olika individers behov
              av trygghet och önskemål i olika skeden av livet. Med moderat
              politik får medborgarna råd och möjlighet att välja boende. Vi
              vill göra det möjligt för fler att äga sin egen bostad. Det ger
              förutsägbarhet och frihet för de boende. Äganderätten är en omistlig
              del i en demokrati som stärker människors oberoende, skapar trygghet
              och bidrar till integration.
            </seg>
            <seg n="cabca3dc">
              Fru talman! Här kommer nu en lista på det som behövs för att
              riva hindren för bostadsbyggandet och ta bort hindren för att
              folk ska kunna förverkliga sina livsdrömmar. Min fråga till vänsterkartellen
              är: Är ni beredda att ta bort dessa hinder? Det kan ju tyckas
              som tiotusenkronorsfrågan, men för Socialdemokraterna är frågan
              mer värd än så med tanke på vallöftet om 120 000 nya lägenheter
              under mandatperioden. Det är fler än jag som med spänning väntar
              på svaret. Här kommer nu listan:
            </seg>
            <seg n="57319a8f">
              Långsiktighet i stället för kortsiktiga, tillfälliga bidrag.
              Ägarlägenheter för mångfaldens, integrationens och valfrihetens
              skull. Infrastruktursatsningar så att det går att bygga i till
              exempel Helsingforssområdet.
            </seg>
            <seg n="b76fe5fe">
              Förenklat strandskydd för att behålla bland annat en levande
              skärgård året runt. Ändringar i skatteutjämningssystemet så att
              kommuner med tillväxt får behålla sina extra inkomster. Förenklad
              plan- och byggprocess.
            </seg>
            <seg n="b76ef467">
              Bort med stelbent tillämpning av bullernivåer för att underlätta
              för byggnation i storstäder. Marknadsanpassad fri hyressättning
              för att hyresrätten över huvud taget ska kunna finnas kvar. Avskaffande
              av stopplagen, som hindrar folk från att omvandla sina hyresrätter
              till bostadsrätter och därmed kunna förverkliga sina livsdrömmar.
              Avskaffa fastighetsskatten, som drabbar alla boendeformer, hyresrätt,
              bostadsrätt och småhus. Bättre konkurrens inom bygg- och byggmaterialsektorn.
            </seg>
            <seg n="e2efc7c8">
              Fru talman! Här skulle det som en parentes vara väldigt intressant
              att få en kommentar från vänsterkartellen med tanke på Byggnads
              blockad av det lettiska byggföretaget i Vaxholm och med tanke
              på vad ni själva skriver i betänkandet. Där går det bland annat
              att läsa att en förbättrad konkurrens inom regionen, och här menas
              Norden, Baltikum och Polen, skapar möjlighet till lägre bygg-
              och boendekostnader. Också arbetskraftens rörlighet nämns. Ni
              beskriver detta, och så säger ni att det här visar på en rad åtgärder
              som redan har vidtagits i syfte att på olika sätt stärka konkurrensen
              på byggmarknaden. Vad menar ni med allt detta?
            </seg>
            <seg n="39141128">
              Fru talman! Nu kommer jag till några av Moderaternas budgetförslag.
              Räntebidrag och andra subventioner har bidragit till att driva
              upp boendekostnaderna. Systemet med eviga räntebidrag bör avvecklas
              samtidigt som fastighetsskatten avvecklas. Känslighetsanalysen
              i budgetpropositionen visar hur de stora kostnaderna för räntebidragen
              kan öka kraftigt vid ändrade förutsättningar, som till exempel
              ett kraftigt byggande, som nu alla vill ha, och/eller om räntorna
              stiger kraftigt.
            </seg>
            <seg n="5b9f87b2">
              All erfarenhet visar att finansiering inte är något problem på
              de områden där staten håller sig borta. Det som behövs är långsiktighet
              och inte tillfälliga subventioner. Min fråga till vänsterkartellen
              är om ni håller med statsminister Göran Persson när han säger
              att det inte är mer av regleringar och subventioner som behövs
              för att få i gång bostadsbyggandet.
            </seg>
            <seg n="85ed287a">
              Fru talman! För många ensamstående föräldrar lönar det sig föga
              att gå upp i arbetstid eller att gå från bidragsförsörjning till
              försörjning genom eget arbete. Det beror på att många ensamstående
              föräldrar befinner sig i de inkomstlägen där en ökning av inkomsten
              leder till att grundavdraget trappas ned, det vill säga att en
              ökning av lönen leder till att fribeloppet i beskattningen minskar
              samtidigt som bostadsbidraget minskar.
            </seg>
            <seg n="defec2c3">
              Vi moderater vill råda bot på detta och föreslår förutom avdrag
              för arbetsinkomster även att bostadsbidraget ersätts med ett extra
              barnbidrag per barn och per månad för ensamstående föräldrar samt
              föräldrar som studerar. Detta extra barnbidrag ska utgå tills
              barnet är 18 år. För en ensamstående mamma som har två barn och
              jobbar 75 %, som tjänar 18 000 kr i månaden och bor i en trerumslägenhet
              på 70 kvadratmeter, skulle vårt förslag innebära att om hon började
              jobba heltid och fick en månadslön på 24 000 kr i månaden skulle
              hennes disponibla inkomst efter skatt öka med 4 700 kr i månaden.
              Marginaleffekten, det vill säga hur stor andel av hennes löneökning
              som försvinner i skatt och minskat bostadsbidrag, minskar från
              53 % som det är i dag till 21 % med Moderaternas förslag.
            </seg>
            <seg n="bc211351">
              I budgetpropositionen tar regeringen själv upp problematiken
              med att bostadsbidraget ger stora marginaleffekter, på över 50
              % som jag har visat. Det lönar sig sålunda dåligt att gå från
              deltidsarbete till heltid. Regeringen nöjer sig med detta konstaterande
              men gör ingenting åt det. Min fråga till vänsterkartellen: Tycker
              ni att det är bra med så stora marginaleffekter för ensamstående?
              Om inte, vad tänker ni göra åt det?
            </seg>
            <seg n="d55d62ca">
              Till slut har jag en bild med några siffror från verkligheten.
              I Helsingforss stad står över 100 000 i bostadskö. I Helsingforss
              innerstad färdigställdes 279 lägenheter tredje kvartalet i år.
              Av den öronmärkta miljarden kronor för bostadsbyggande i Helsingfors
              som landshövdingen fick har han hittills bara betalat ut 14 miljoner
              kronor. Vilka slutsatser drar vänsterkartellen av detta?
            </seg>
            <seg n="34591765">
              Fru talman! Med tanke på det totala socialdemokratiska bostadspolitiska
              haveriet skulle det vara ganska naturligt att kräva en bostadspolitisk
              haverikommission. Jag har dock kommit till slutsatsen att det
              är hundra gånger bättre att Sverige får en ny, borgerlig regering.
              Jag vill med de orden yrka bifall till reservation 1, men givetvis
              står vi moderater bakom samtliga våra reservationer och de särskilda
              yttranden vi har.
            </seg>
            <seg n="aed2db2e">
              Jag vill också i detta första inledande anförande, medan jag
              kommer ihåg det, passa på att tillönska utskottskansliet och alla
              ledamöter en god jul och ett gott nytt år.
            </seg>
          </u>
          <note type="speaker" n="8bffee0e">
            Anf. 90 NINA LUNDSTRÖM (fp):
          </note>
          <u who="Q4356431" xml:id="i-a02cda28c809033a-0" n="de0e8720">
            <seg n="9d3d6b7c">
              Fru talman! Jag vill först påtala att vi i Folkpartiet liberalerna
              har ett särskilt yttrande när det gäller anslagsfördelningen och
              alltså inte deltar i beslutet angående punkt 1. Men jag vill också
              uppmärksamma kammaren på att det i betänkandet naturligtvis finns
              en tabell över Folkpartiets budgetförslag. Den tabellen är felaktig.
            </seg>
            <seg n="37d0d37c">
              Jag yrkar för att vinna tid bifall endast till den gemensamma
              borgerliga reservationen nr 13, men vi står naturligtvis bakom
              alla våra reservationer. Lars Tysklind kommer i sitt anförande
              att återkomma till Folkpartiets förslag i flera olika avseenden.
            </seg>
            <seg n="8c4d841d">
              Fru talman! De senaste tio åren har Socialdemokraterna regerat
              oavbrutet och haft många möjligheter att utveckla förutsättningarna
              för bostadspolitiken i riksdagen och i Sverige. Ett tungt ansvar
              vilar på samhällsbyggnadsminister Mona Sahlin, som tyvärr inte
              deltar i dagens debatt. Facit: Bostadsbrist i 109 av landets kommuner
              där 60 % av befolkningen bor.
            </seg>
            <seg n="19f7931e">
              Tage Erlander har givit sin syn på hur man svarar det bostadssökande
              paret: Ställ er i bostadskö! Det är uppenbarligen ett recept som
              gäller än i dag från Socialdemokraternas sida.
            </seg>
            <seg n="d3921541">
              I Sverige byggs det få bostäder jämfört med i andra länder. Varför
              syns inte byggkranarna vid horisonten? Har ni tänkt på det? Ni
              som reser, se er omkring efter byggkranar nästa gång. I Helsingfors,
              i Bryssel och i Tokyo ser man byggkranar titt som tätt. Men inte
              i Helsingfors och inte i de flesta kommuner i Sverige. Det finns
              dock några goda exempel även här i Sverige, och inte minst i den
              region som vi i dag befinner oss i.
            </seg>
            <seg n="c981e789">
              I morgon ska jag och några kolleger åka till Solna kommun. Det
              är en kommun där det faktiskt byggs, trots att förutsättningarna
              är så tuffa som de är. Vi ska träffa en kommunpolitiker bland
              många som vill framföra sina synpunkter och hoppas att riksdagen
              river de hinder som finns, ett folkpartistiskt kommunalråd som
              trots allt sett till att det byggs. Men det är tufft.
            </seg>
            <seg n="6118272a">
              Vår uppgift från Folkpartiets sida är i riksdagen att belysa
              alla de hinder som finns, de hinder som gör att det inte byggs.
              Men det finns också något som vi kan lära av andra länder i Europa.
              Vi är inte bäst i klassen. Bostadsbyggandet är lågt i Sverige
              sett till den efterfrågan som finns.
            </seg>
            <seg n="14c9d84b">
              Fru talman! Ökat bostadsbyggande förutsätter långsiktiga, tydliga
              och förutsägbara spelregler inte fler kortsiktiga, snåriga och
              snävt riktade bidrag. Det är en mening som jag upprepat många
              gånger i denna kammare.
            </seg>
            <seg n="94d53c30">
              Folkpartiets politik tar sikte på att öka människors möjligheter
              att ta makten över det egna livet, att även råda över boendet.
              Inom bostadspolitiken innebär Folkpartiets förslag större utrymme
              för privat ägande, lägre fastighetsbeskattning, färre krångliga
              regleringar, ökad konkurrens i byggbranschen, tydligare marknadsmekanismer,
              pressade produktionskostnader för byggandet och en översyn av
              finansieringen av byggandet.
            </seg>
            <seg n="579bde8c">
              Vi vill också förstärka den enskilda konsumentens möjligheter
              att efterfråga bostäder genom mer pengar i den egna plånboken.
              Friska människor i arbetsför ålder som kan arbeta ska kunna försörja
              sig själva. Kvinnor och män ska ha likvärdiga förutsättningar
              att kombinera familjeliv och yrkesliv så att även kvinnor kan
              leva på sin lön. Lika lön för lika arbete.
            </seg>
            <seg n="6714303d">
              Utanförskapet i det svenska samhället måste brytas. Folkpartiet
              har presenterat en rapport om hur vi ska motverka utanförskapet.
              Jag kan konstatera att utskottets majoritet yrkar avslag på alla
              de förslag som vi presenterat för att motverka segregationen.
            </seg>
            <seg n="c70acd25">
              Vad vill då utskottsmajoriteten? Jo, utskottsmajoriteten vill,
              enligt ett regleringsbrev till Boverket, att man ska belysa utvecklingen
              av integrationen och segregationen i landet, och man ska utveckla
              lämpliga indikatorer för att följa upp integrationen och segregationen.
              Min fråga till utskottsmajoriteten är: Tror ni att dessa indikatorer
              kommer att motverka segregationen? Var är de konkreta förslagen?
              Ni säger nej till våra förslag, men vilka egna förslag har ni
              att komma med?
            </seg>
            <seg n="857bfb5b">
              Folkpartiet står bakom det övergripande bostadspolitiska målet
              som reviderades hösten 2002 och som lyder: Målet för bostadspolitiken
              är att alla ska ges förutsättningar att leva i goda bostäder till
              rimliga kostnader och i en stimulerande och trygg miljö inom långsiktigt
              hållbara ramar. Boende- och bebyggelsemiljö ska bidra till jämlika
              och värdiga levnadsförhållanden och särskilt främja en god uppväxt
              för barn och ungdomar. Vid planering, byggande och förvaltning
              ska en ekonomiskt, ekologiskt och socialt hållbar utveckling vara
              grund för verksamheten.
            </seg>
            <seg n="db5f153b">
              Detta är ett övergripande mål som behöver tydliggöras genom delmål,
              som sedan också kan följas upp. Vi menar att bostadskonsumentens
              behov valfrihet, boendetrygghet, ett brett utbud av bostäder,
              fler ägarformer, hållbarhet ingår i det övergripande målet.
            </seg>
            <seg n="4c18972a">
              Vad gäller byggande och förvaltning har vi specifikt lyft fram
              frågan om konkurrens och jämställdhet. Branschen behöver mera
              mångfald och fler kvinnor. Vi kan konstatera att utskottsmajoriteten
              säger nej till insatser för att öka antalet kvinnor i byggbranschen.
            </seg>
            <seg n="d88160bb">
              Mål- och resultatredovisningen i budgetpropositionen behöver
              enligt vår mening förbättras. Vi menar att det fortfarande brister
              i transparens. Det är fortfarande svårt att uttyda hur de medel
              man anslagit använts.
            </seg>
            <seg n="c52ed9c4">
              Investeringsbidragen, som hyllas av majoriteten, gillas inte
              av marknaden. Det kan vi konstatera. Vi säger även detta år nej
              till investeringsbidragen. De fyller inte den funktion som majoriteten
              anser att de ska fylla.
            </seg>
            <seg n="019416bf">
              Vi säger nej till byggsamordnare och ungdomsbostadssamordnare.
              Från Folkpartiets sida menar vi att det räcker med en samordnare
              som har helhetsansvaret för alla typer av bostadskonsumenter.
              Det är samhällsbyggnadsminister Mona Sahlin. Byggsamordnaren ska
              utveckla branschen, innovationerna och dela ut priser, står det
              i betänkandet. Han ska ha koll på företagens produktionskalkyler
              och stimulera fram nya sätt att bygga. Är detta verkligen en uppgift
              för en statlig tjänsteman?
            </seg>
            <seg n="1076a085">
              Att byggbranschen behöver mera utveckling är uppenbart, men i
              andra branscher brukar nyckelorden vara konkurrens, forskning
              och utveckling. Vi säger nej till dessa samordnare. Det räcker
              med en samordnare samhällsbyggnadsminister Mona Sahlin.
            </seg>
            <seg n="4cc79dce">
              Vi vill att man i stället tar fram nyckeltal för att följa utvecklingen
              vad gäller konkurrens, ökad konkurrensbevakning, produktutveckling
              och innovationer. Och vi måste se till att ta bort de hinder som
              motarbetar konkurrensen inom byggsektorn. Vi vill att 1 ½ miljon
              kronor i stället går till att ta fram nyckeltal för att förbättra
              beslutsunderlaget vad gäller internationella jämförelser, mångfald
              och inte minst kvinnor inom byggbranschen.
            </seg>
            <seg n="d16413be">
              Vi vill också renodla Boverkets roll. Vi anser det inte vara
              rimligt att en myndighet bedriver forskning och utveckling. Vi
              vill också renodla myndigheten utifrån dess roll gentemot SCB,
              det vill säga den statistik som produceras. Vi anser att i och
              med att vi inte vill ha de kortsiktiga bidragen kan man utifrån
              detta minska ramen. Vi anser det inte vara en uppgift för myndigheten
              att miljöutbilda byggnadsarbetare. Det kan finansieras genom arbetsgivarna.
              Det är mycket vi vill minska i detta avseende.
            </seg>
            <seg n="b0ddf92f">
              Vad gäller räntebidragen är vi inte lika optimistiska som regeringen.
              Därför anser vi att ramen kan minskas. Vi går efter byggnadsindustrins
              volymer. Vi säger också nej till övriga kortsiktiga bidrag och
              anser att hissbidraget på 30 miljoner kronor näst intill är oseriöst.
            </seg>
            <seg n="ac5daf8e">
              Vi vill också göra någonting åt bostadsbidragen och deras marginaleffekter
              som försätter många ensamstående kvinnor i fattigdomsfällan.
            </seg>
            <seg n="16d64fe1">
              Ja, vi har många förslag, och vi skulle gärna i dag vilja höra
              från majoriteten var deras förslag är. De lyser med sin frånvaro.
              Var är era förslag för att öka bostadsbyggandet? Vi hoppas få
              klarhet i dag, för det går inte att utläsa av betänkandet.
            </seg>
          </u>
          <note type="speaker" n="3f966e6d">
            Anf. 91 STEN LUNDSTRÖM (v):
          </note>
          <u who="Q5967964" xml:id="i-3967c9d2ff076a45-0" n="ef8bb672">
            <seg n="0bdc053d">
              Fru talman! Det är naturligtvis så att om tre ledamöter ställer
              sig i talarstolen och kräver svar på en massa frågor räcker inte
              min talartid. Jag hoppas ändå att i mitt anförande kunna svara
              på en hel del av dessa frågor.
            </seg>
            <seg n="a24a64c2">
              En fråga ska jag genast svara på, nämligen den som Marietta de
              Pourbaix-Lundin ställde om byggnadsarbetarna och blockaden. Jag
              stöder blockaden fullt ut, och den dag Byggnads behöver hjälp
              utanför porten ställer jag gärna upp som vakt.
            </seg>
            <seg n="2cad38c1">
              Fru talman! Vänsterpartiet har varit delaktigt i arbetet med
              den budget som ligger till grund för betänkandet. Som vid alla
              kompromisser finns det en del som vi är nöjda med och en del som
              vi är mindre nöjda med och som hade sett annorlunda ut om vi fått
              formulera en budget helt på egen hand.
            </seg>
            <seg n="b60f9144">
              Efter att ha läst de borgerliga partiernas reservationer kan
              jag konstatera att deras förutsättningar för att göra det som
              vi gjort, nämligen en gemensam budget, är lika med noll. För att
              ta några exempel: Man ställer krav på avskaffande av bostadsbidraget,
              och man ställer krav på en utökning av bostadsbidraget. Man ställer
              krav på avskaffande av investeringsstöden för byggandet av studentbostäder,
              och man kräver utökat stöd för byggandet av studentbostäder. Man
              säger nej till kvantitativa mål för bostadspolitiken, och man
              ställer krav på kvantitativa mål för bostadspolitiken. Moderaterna
              kräver ett marknadsanpassat mål för bostadspolitiken, medan Centern
              och Kristdemokraterna i olika grad ställer krav på mer statlig
              styrning av bostadspolitiken.
            </seg>
            <seg n="5d765639">
              På punkt efter punkt visar borgarna faktiskt total oförmåga till
              en gemensam grundsyn och till gemensamma lösningar. Inte ens när
              det gäller avskaffandet av fastighetsskatten är man överens. Här
              förekommer allt från en snabb avveckling till en långsam avveckling
              och till införandet av en ny form av fastighetsbeskattning.
            </seg>
            <seg n="23129b96">
              Om utgiftsområde 18 används som utgångspunkt för budgetarbetet
              måste jag, med tanke på dem som gjort den här budgeten, säga att
              det för oss är ren barnlek jämfört med det ni skulle behöva för
              att klara av ert arbete.
            </seg>
            <seg n="aa739b29">
              Fru talman! Vänsterpartiet har en rad reservationer i detta betänkande
              naturligtvis ingenting som påverkar vår gemensamma budget men
              som visar hur vi vill se en framtida bostadspolitik. Där hoppas
              jag att ni kan få en del av de svar ni tidigare efterlyst.
            </seg>
            <seg n="50e11b20">
              Det råder i dag en mycket stor samstämmighet om att det byggs
              alldeles för lite i det här landet och om att alltfler har svårt
              att ta sig in på bostadsmarknaden. Bostadsbristen ökar inte bara
              i de så kallade överhettade områdena utan också i en rad kommuner
              runtom i Sverige. Det är faktiskt så illa att två tredjedelar
              av befolkningen i dag bor i kommuner med bostadsbrist. Huvudskälet
              till detta är att finna i den offentliga sektorns kraftiga neddragningar
              av stödet till bostadsproduktionen och i den mycket höga realräntan
              i dag.
            </seg>
            <seg n="13b7475a">
              Ett sätt att öka de samhälleliga insatserna för att nå en rimlig
              nivå är att inom målet för bostadspolitiken sätta upp kvantitativa
              mål för byggandet. Kvantitativa mål innebär ett kontrakt med medborgarna
              om vilken ambition vi på den statliga nivån har. Dessutom är det
              mycket lätt att mäta utifrån verkligt utfall.
            </seg>
            <seg n="0e715b11">
              Om Vänsterpartiet hade fått råda skulle det i målet för bostadspolitiken
              ha stått att under en tioårsperiod ska 40 000 lägenheter per år
              byggas, varav minst hälften hyresrätter.
            </seg>
            <seg n="fe58dcd7">
              Vi vet att behovet av hyresrätter är stort, och vi vet att dagens
              låga bostadsbyggande leder till hämmad tillväxt, till ökad segregation
              och till minskad rörlighet på både bostadsmarknaden och arbetsmarknaden.
            </seg>
            <seg n="7785f210">
              Dessutom vet vi att under de närmaste 1520 åren behöver vi bygga
              om och renovera i storleksordningen 1,3 miljoner lägenheter i
              flerbostadshus. Många av dessa hus finns i vad som brukar kallas
              för miljonprogramsområdena.
            </seg>
            <seg n="c3033822">
              Det handlar om stambyten, ventilation, elsystem, fasader och
              så vidare. Om vi inte får i gång renoveringarna och ombyggnationen
              kommer stora delar av det värde som finns i beståndet att gå förlorade,
              och vi kommer att se alltfler människor fara illa till följd av
              en alltför låg boendestandard.
            </seg>
            <seg n="ec2257a2">
              I dag renoveras ungefär 20 000 lägenheter om året, men behovet
              är antagligen minst det tredubbla. Därför borde vi i det bostadspolitiska
              målet också ha skrivit in att 60 000 lägenheter årligen ska renoveras.
              Men, fru talman, det räcker naturligtvis inte att skriva mål,
              utan man måste också ge redskap för att kunna uppfylla målen.
              Detta för mig över till reservation 25 där vi försöker visa på
              hur det framtida bostadsfinansieringsstödet borde vara utformat.
            </seg>
            <seg n="92cc8a2c">
              Det grundläggande nyproduktionsstödet i form av räntebidrag har
              sedan Danellsystemets införande urholkats och räcker inte längre
              dels därför att subventionsnivån är för låg, dels därför att schablonbeloppen
              för produktionskostnaderna inte räknats upp på tio år. Detta har
              medfört att det i det närmaste har blivit omöjligt att producera
              hyreslägenheter på en rimlig hyresnivå.
            </seg>
            <seg n="7ce000dd">
              Resultatet av detta är ett alltför lågt byggande, ökade köer
              och ökad bostadslöshet men också att vi under de senaste åren
              har tvingats kompensera räntebidragssystemet med tillfälliga investeringsstöd
              som nu gäller fram till år 2006.
            </seg>
            <seg n="43daac10">
              Med tanke på den planeringsprocess som föregår en nybyggnation
              är det av största vikt att vi så snart som möjligt redovisar hur
              det framtida stödet ska se ut, och då inte bara för nyproduktion
              utan även för ombyggnation.
            </seg>
            <seg n="ffa3ba62">
              Räntebidragets värde när det gäller ombyggnation har sjunkit
              från 50 % av investeringen till 7 % i dag. Om vi inte skapar rimliga
              boendekostnader efter renoveringarna kommer många av dem som bor
              i miljonprogramsområdena att få hyresökningar som de inte klarar
              av. Det handlar då ofta om ensamstående kvinnor med barn och om
              stora invandrade familjer som har låga inkomster eller inga inkomster
              alls.
            </seg>
            <seg n="c141fa62">
              Fru talman! Vi ska tillsammans med Miljöpartiet och Socialdemokraterna
              sätta oss ned och gemensamt försöka lösa dessa problem. Men jag
              vill samtidigt här och nu visa på vilka våra ingångsbud här är.
            </seg>
            <seg n="afa056a2">
              För det första ska det vara fullt möjligt att ersätta både räntebidraget
              och det tillfälliga investeringsstödet med ett nytt enhetligt
              och långsiktigt investeringsstöd.
            </seg>
            <seg n="c118542b">
              För det andra ska stödet villkoras med rimliga hyresnivåer och
              inte omfatta bara små lägenheter.
            </seg>
            <seg n="42f74894">
              För det tredje ska miljökraven på stödet vara mycket tydliga.
            </seg>
            <seg n="2cc9a6ab">
              För det fjärde ska stödet omfatta nyproduktion, ombyggnation
              och byggande av studentbostäder.
            </seg>
            <seg n="65c42a4e">
              Fru talman! En förutsättning för allas lika rätt till bostad
              är, förutom ett samhälleligt investeringsstöd, ett riktat stöd
              till de hushåll som har svårast att klara av sina boendekostnader.
              Bostadsbidraget har varit, och är i viss mån, ett utmärkt bostadspolitiskt
              instrument som ger oss större möjligheter att uppnå de mål om
              allas rätt till goda bostäder till rimliga kostnader som i alla
              fall de flesta av oss är överens om.
            </seg>
            <seg n="7cbbe49a">
              Tyvärr inser inte alla partier detta, utan man vill på olika
              sätt omforma bostadsbidraget till ett familjepolitiskt redskap.
              Detta vore att ta ytterligare ett steg bort från den sociala och
              för den delen också den solidariska bostadspolitiken. Man kommer
              då att avhända sig ett viktigt redskap för att uppnå de bostadspolitiska
              målen.
            </seg>
            <seg n="8440fe6b">
              Jag hoppas och tror att även Socialdemokraterna delar vår uppfattning
              om bostadsbidragens bostadspolitiska betydelse. Därför ställer
              jag en mycket enkel ja- eller nej-fråga till Socialdemokraternas
              företrädare: Delar ni vår syn på bostadsbidraget?
            </seg>
            <seg n="86b0bb6c">
              Fru talman! Problemet med bostadsbidragen är inte att de i grunden
              är felaktiga utan snarare att de inte längre uppfyller de krav
              som man rimligen kan ställa. Vi har under en rad år föreslagit
              förändringar och förbättringar, och vi fortsätter med att göra
              detta. I budgeten har vi kommit överens om att höja barndelen
              i bostadsbidraget. Det är bra, men det räcker inte. Vi vill se
              fler förändringar.
            </seg>
            <seg n="2602dcd8">
              Hyres- och inkomstgränserna har inte förändrats sedan år 1996.
              Därmed har bostadsbidragets värde försämrats, och alltfler grupper
              har tappat ett nödvändigt stöd. Det är dags att göra denna uppräkning
              och att indexera.
            </seg>
            <seg n="4acaf3a0">
              En paragraf om god tro måste införas för att öka tilltron till
              systemet för dem som har svårast att beräkna sina inkomster. I
              viss mån har vi fått gehör för våra synpunkter genom höjningen
              av det så kallade förlåtandeintervallet. Men fortfarande skulle
              vi, precis som finns i Danmark, behöva ett förlåtandeintervall
              om högst 20 000 kr.
            </seg>
            <seg n="09b96528">
              Tillfälliga engångsinkomster till exempel i form av avgångsvederlag
              som betalas ut vid ett tillfälle men som omfattar ersättning för
              flera år borde inte få påverka bostadsbidraget och innebära krav
              på återbetalning.
            </seg>
            <seg n="f46a7006">
              Kapital- och förmögenhetsuppgifter måste kunna kontrolleras av
              Riksförsäkringsverket detta för att också minska riskerna för
              fusk och för att öka trovärdigheten för bostadsbidragssystemet.
            </seg>
            <seg n="d65b2c67">
              28-årsgränsen måste tas bort. Det livslånga lärandet hyllas av
              alla. Ska vi förverkliga det måste vi se till att de ekonomiska
              möjligheterna finns. Därför kan vi inte ha ett system som omöjliggör
              för dem som är över 28 år och som dessutom saknar barn att ta
              del av det livslånga lärandet. Men inte bara för dem som vill
              studera är det viktigt med möjligheten till bostadsbidrag.
            </seg>
            <seg n="ded75743">
              Hemlösekommittén visade på betydelsen av bostadsbidrag också
              för den stora grupp av hemlösa människor som inte har barn och
              som är över 28 år. Om man hade tillgång till bostadsbidrag skulle
              man lättare kunna ta sig in på bostadsmarknaden.
            </seg>
            <seg n="007fef89">
              Utifrån vad jag sagt om bostadsbidragen yrkar jag bifall till
              vår reservation 46 under punkt 26.
            </seg>
            <seg n="f06100de">
              Vi har också en reservation om förorenad mark. Vi vet att vi
              behöver bygga ut i storstäderna. Många gånger är den mark som
              är lättbebyggd redan bebyggd, eller också är den lättbebyggda
              marken ganska värdefull park- eller åkermark som helst inte alls
              ska bebyggas. Därför är det viktigt att se till att de pengar
              som nu går till Naturvårdsverket också i viss utsträckning kan
              gå till sanering av förorenad mark så att vi kan bygga inne i
              storstäderna.
            </seg>
            <seg n="3fa62391">
              Slutligen har vi hissbidraget. Jag håller med dem som sagt att
              hissbidraget nästan var löjligt. Det blev till och med väldigt
              löjligt när det bara varade i ett år. Hissbidraget är viktigt;
              det är viktigt för tillgängligheten.
            </seg>
            <seg n="6a7f8d5f">
              Det finns i det här landet ungefär 75 000 trappuppgångar i hus
              med tre våningar eller mer som i dag saknar hiss. Hissbidraget
              är en viktig förutsättning för att kunna leva upp till detta med
              kvarboende och för att minska kostnaderna för särskilda boenden
              liksom för att öka tillgängligheten och möjligheterna för människor
              att umgås även med vänner och bekanta som inte klarar av att gå.
              Hissbidraget behövs alltså. Vi i Vänsterpartiet återkommer till
              frågan. Vi klarade inte detta den här gången. Men vi kommer tillbaka
              vid nästa budgetförhandling, och då kräver vi inte 30 miljoner.
              Vi hade hoppats att de 30 miljonerna nu skulle vara en start på
              något. Hissbidraget kommer, om Vänsterpartiet får styra, att vara
              en del av det framtida produktionsstödet.
            </seg>
            <seg n="8f3a3610">
              Sedan vill jag kort nämna lägenhetsaffärerna. Jag är lika upprörd
              som alla andra över klippare och folk som går före kön. Det beror
              inte på socialdemokratisk politik. Jo, i viss mån, men det beror
              framför allt på en borgerlig politik där man avskaffade bostadsanvisningslagen
              och tog bort lagen om obligatorisk bostadsförmedling, de instrument
              vi har för att kunna fördela bostäder på ett rättvist sätt. De
              instrumenten valde borgarna, när de hade makten sist, att plocka
              bort. Skammen för det som har hänt delar ni med socialdemokratin.
              Socialdemokraterna har än så länge, men jag tror att ganska snart,
              inte orkat återinföra de här lagstiftningarna. Tillsammans kan
              vi göra det, och vi tillsammans kan vi få stopp på myglet och
              det andra.
            </seg>
          </u>
          <note type="speaker" n="32cc7b51">
            Anf. 92 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-1" n="845743df">
            <seg n="39ab6cf4">
              Fru talman! Det här senaste var mycket häpnadsväckande det är
              den borgerliga politiken som har gjort att vi har de här bostadsskandalerna.
              Jag måste igen påminna Sten Lundström om att Socialdemokraterna
              styrt i oavbruten följd de senaste tio åren. Ni har varit med
              i sex av dessa år. Socialdemokraterna har styrt i 63 av de senaste
              72 åren. Så har du mage att säga att det är den borgerliga politiken
              som har gjort att vi har de här bostadsskandalerna. Du har själv
              varit med i sex år. Varför har du inte gjort någonting åt det
              tillsammans med Socialdemokraterna? Då kommer jag till det andra.
              Det är häpnadsväckande att höra vänsterpartister, i och för sig
              inte första gången och förmodligen inte heller sista gången, prata
              som om ni befann er i opposition. Ni ingår ju för fasen i majoriteten.
              Ni ingår i en majoritet med socialdemokrater och Miljöpartiet,
              och det har ni gjort i sex år. Ni har haft all möjlighet att påverka
              politiken. Så står Sten Lundström här i talarstolen och ställer
              en fråga till Socialdemokraterna: Är ni beredda att ställa upp
              på min politik? Ni har haft många år på er att försöka påverka,
              och det enda ni lyckats påverka är hissbidraget under en väldigt
              kort tid. Det är vad Vänsterpartiet har lyckats åstadkomma.
            </seg>
            <seg n="db103d89">
              Min fråga är: Har ni någon gång haft något långsiktigt mål för
              bostadspolitiken i vänsterkartellen? Allt som Sten Lundström talade
              om kommer år 2007 då han förmodligen hoppas att han ska förlora
              valet. Vad är det långsiktiga mål ni har tillsammans?
            </seg>
            <seg n="d150e49c">
              Min andra fråga handlar om marginaleffekterna för de ensamstående,
              som jag pratade ganska mycket om och som jag trodde möjligtvis
              skulle finnas någon liten lösning för från vänsterkartellens sida
              för att komma till rätta med detta. Ni skriver själva om detta
              i budgetpropositionen. Finns det en lösning? är min andra fråga.
            </seg>
          </u>
          <note type="speaker" n="5d2bef82">
            Anf. 93 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-1" n="ef8bb672">
            <seg n="a2be8385">
              Fru talman! Jag ska börja med att kommentera de sex åren. Under
              alla de här sex åren har jag skrivit en motion om allas rätt till
              bostad. I den motionen har jag föreslagit bostadsanvisningslag
              och obligatorisk bostadsförmedling för att komma ifrån det osolidariska
              sättet att fördela bostäder. Under alla dessa sex år har moderater,
              kristdemokrater, folkpartister, centerpartister och även socialdemokrater
              röstat emot. Ni har ett gemensamt ansvar för ni vill inte ge redskap
              för ett socialt fördelande av bostäder. Ni ställer er utanför
              och förlitar er på marknaden, som har visat att den inte klarat
              av det sedan de här instrumenten försvann.
            </seg>
            <seg n="0a6bb197">
              Naturligtvis har vi samtal om långsiktiga lösningar. När vi införde
              investeringsstödet och när vi sedan införde momsrättsöverföring
              var det därför att vi tillsammans vill ha en bild som visar att
              vi inte klarar av att producera de hyresrätter som vi rimligen
              bör producera för att ge alla rätten till en god bostad.
            </seg>
            <seg n="3a79dcb7">
              Därför infördes de här systemen. Vi ställde oss bakom de systemen.
              Nu ser vi att de inte är tillräckliga och behöver utvecklas. Som
              jag sade är det här vårt inspel till de förhandlingar om de långsiktiga
              lösningarna som vi nu ska ha. Vi ska se till att de finns i god
              tid innan valet så att vi tillsammans i den majoritet som finns
              kan redovisa för väljarna hur vi långsiktigt tänker lösa problemen.
            </seg>
          </u>
          <note type="speaker" n="ad95c835">
            Anf. 94 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-2" n="845743df">
            <seg n="37e5d314">
              Fru talman! Det ska bli intressant när Lilian Virgin kommer upp,
              så får vi se en förhandling inför öppen ridå mellan Vänsterpartiet,
              Socialdemokraterna och Miljöpartiet. Det ska som sagt bli väldigt
              intressant.
            </seg>
            <seg n="99275d3e">
              Nu kan jag konstatera det som jag nog har sagt ganska många gånger
              i talarstolen. Vänsterpartisterna vill hellre förmedla och fördela
              saker än att se till att det finns något att förmedla och fördela.
              Ni gillar köer. Varför inte se till att det byggs i stället? Varför
              lägga energin på att förmedla och fördela saker?
            </seg>
            <seg n="0a22f503">
              Det är som jag sade, ni vill förhindra, försvåra och stoppa.
              Det är vad ni vill göra i stället för att tillåta och riva hinder
              och göra det möjligt för folk att bo som de vill. Ni stoppar olika
              bostadsalternativ. Ni stoppar ägarlägenheter, för att ta ett exempel.
            </seg>
            <seg n="f6bf7f97">
              Fru talman! Tillbaka till min fråga som jag inte fick något svar
              på över huvud taget. Jag kanske förstår varför. Den gällde marginaleffekterna
              för de ensamstående som är enorma med dagens bostadsbidrag. Jag
              kan inte förstå när Sten Lundström pratar om solidaritet och om
              att vara solidarisk. Vad är det för solidariskt med att ha ett
              system som gör det omöjligt för en ensamstående att gå från bidragsberoende
              eller från ett deltidsjobb upp till ett heltidsjobb därför att
              hon får nästan ingenting kvar i plånboken på grund av marginaleffekterna
              med skatter och bidrag? Var ligger det solidariska och rättvisa
              i detta?
            </seg>
          </u>
          <note type="speaker" n="5258cc77">
            Anf. 95 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-2" n="ef8bb672">
            <seg n="ad2cbddd">
              Fru talman! Jag ska börja med förmedla och fördela. Jag påpekar
              i mitt anförande att vi måste få fart på bostadsbyggandet. Vi
              är överens, och jag sade det också. Vi är överens om att det byggs
              för lite. Jag visade på våra vägar för att öka ett byggande. Det
              innebär inte att det inte behövs ett sätt att socialt och solidariskt
              fördela bostäder. Jag har varit runt i landet och sett att även
              i kommuner där man river bostäder sover folk utomhus, detta därför
              att vi saknar redskap för att fördela och förmedla på ett rättvist
              sätt. Det är inte bara i storstäderna som det blir övergrepp av
              den här formen utan även på mindre orter.
            </seg>
            <seg n="b340e798">
              När det gäller marginaleffekter är det en sak som jag har lärt
              mig, och det är att de används för att på något sätt plocka bort
              det stöd och det skydd från de människor som behöver det bäst.
              Det har inneburit kraftiga skattesänkningar för folk med höga
              inkomster. Ert förslag innebär också detta. Det är ett lysande
              exempel. Jag känner inte många ensamstående kvinnor som jobbar
              75 % och får 18 000 i månaden. Jag vet inte vilka kategorier det
              är. Jobbar man i hemtjänsten och jobbar 75 % får man vara glad
              om man kommer upp i 10 000 i månaden. Om man skulle gå upp i fulltid
              skulle man få 14 000. Då skulle man fortfarande behöva ett bostadsbidrag
              som var riktat just efter ens boendekostnad och lön. Det är det
              som är den stora skillnaden. Ert förslag kommer bara att innebära
              att de som är allra fattigast och de som har störst behov av bostadsbidrag
              inte kommer att få det stöd de behöver. Bostadsbidragets marginaleffekter
              spelar mig ingen roll. Jag vill stötta de människor som har ett
              faktiskt behov att kunna bo bra och bo på ett sätt som är rimligt
              utifrån deras förutsättningar.
            </seg>
          </u>
          <note type="speaker" n="7393178e">
            Anf. 96 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-7a2e42677c4a4888-1" n="019fb4b5">
            <seg n="5bc5fa3c">
              Fru talman! Det är intressant att höra Sten Lundströms retorik
              när han försöker ge en bild av en oenig borgerlighet. Han sade
              så här: På punkt efter punkt visar borgerligheten oenighet. Budgeten
              hör till rena barnleken för majoriteten. Så växlar han direkt
              över till sina egna reservationer, och det snällaste man kan säga
              om detta att det var väldigt opedagogiskt.
            </seg>
            <seg n="6126eac0">
              Frågan för mig är: Hur känns det för Sten Lundström att stå här
              i kammaren och försöka framhålla en enig majoritet, samtidigt
              som hela inlägget handlar om det Sten Lundström inte är nöjd med?
              Dessutom försöker han kohandla med majoriteten inför öppen ridå.
              Det skulle ha varit jätteintressant att ha varit en liten fluga
              och lyssnat på vad Vänsterpartiet fick ut av kohandlingen för
              att de ställde upp på utskottsinitiativet. Men det är väl en väl
              förborgad hemlighet. Hade jag varit Sten Lundström hade jag varit
              mer oroad över det som vi kunde läsa i Dagens Nyheter där Ohly
              kallar samarbetskompisarna miljöpartisterna för principlösa. Han
              menar att Göran Persson har ett uselt ledarskap, att Socialdemokraterna
              är högervridna och att Vänsterpartiet är osynliggjort och utfryst.
              Om Sten Lundström delar den här uppfattningen är det anledning
              att vara mer orolig för den här majoriteten som hugger varandra
              i ryggen på det sättet än för alliansen som i alla fall är enig
              om att vi ingenting vill hellre än att söka få till stånd ett
              bostadsbyggande i Sverige. Det här skulle jag vilja att Sten Lundström
              bemöter. Det är avgörande för ert samarbete.
            </seg>
          </u>
          <note type="speaker" n="890a0ba5">
            Anf. 97 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-3" n="ef8bb672">
            <seg n="39eb4ce5">
              Fru talman! Jag tycker inte att det är särskilt opedagogiskt
              att först ställa sig bakom en budget, säga att man ställer upp
              på budgeten och sedan dessutom visa på att man vill gå vidare.
              Jag tycker att det är mycket pedagogiskt. Jag tycker dessutom
              att det är ett väldigt sjyst sätt att redovisa sin politik. Politik
              är inte något statiskt som innebär att den senaste uppgörelsen
              är den sista. Varje uppgörelse flyttar vi fram mot nästa.
            </seg>
            <seg n="2b1dc8fe">
              Jag har inte förhandlat öppet. Jag vill bara ha ett svar från
              socialdemokratin på en enkel fråga, om man fortfarande tycker
              att bostadsbidragen huvudsakligen är ett bostadspolitiskt redskap
              eller inte.
            </seg>
          </u>
          <note type="speaker" n="cdc3b29f">
            Anf. 98 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-7a2e42677c4a4888-2" n="019fb4b5">
            <seg n="13e29edf">
              Fru talman! Jag lägger märke till att Sten Lundström inte svarar
              på om han delar sin partiledares uppfattning att miljöpartister
              är principlösa, Göran Perssons ledarskap uselt, Socialdemokraterna
              högervridna och Vänsterpartiet osynliggjort och utfruset ur arbetet.
              Jag skulle gärna vilja veta om Sten Lundström har den uppfattningen.
            </seg>
            <seg n="3d39ec22">
              Han säger att det inte är opedagogiskt, att det är ett sjyst
              sätt att visa sin politik. Hur sjyst är det då inte från borgerligheten
              att demonstrera sin politik på det sätt vi gör? Men den angriper
              ju Sten Lundström. Då måste vi ändå få försvara oss och säga att
              det förfaringssätt vi har är bättre än det Sten Lundström har
              som har gått in i en koalition med majoriteten och sedan ställer
              sig i kammaren, ställer upp villkor och vill ha svar från Socialdemokraterna
              inför hela borgerligheten. Varje uppgörelse i sig, säger Sten
              Lundström, är ett steg i rätt riktning. Jag är övertygad, Sten
              Lundström, att den dag vi får en ny regering med de borgerliga
              samarbetspartierna kommer varje uppgörelse att vara ett steg i
              rätt riktning. Det kommer att vara ett rejält fall framåt. Jag
              tror att oenigheten i vänsterkartellen är mycket större i mycket
              mer grundläggande och avgörande frågor för Sveriges framtid. Det
              handlar om utrikespolitik, säkerhetspolitik, arbetsmarknadspolitik
              och näringspolitik. Det är något som borde oroa alla svenska medborgare.
              Det oroar mig mer än att vi i den så kallade alliansen inte är
              riktigt överens om bostadsbidragens utformning och så vidare.
              Jag skulle gärna ha gett dig ett långt svar, men nu har min talartid
              gått ut.
            </seg>
          </u>
          <note type="speaker" n="6aea2074">
            Anf. 99 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-4" n="ef8bb672">
            <seg n="532c2b30">
              Fru talman! Det jag försökte visa på i er politik och det som
              skiljer sig från oss som nu har samarbetat är att vi alla fall
              går åt samma håll. När jag läser era reservationer upptäcker jag
              att ni springer från centrum, och sedan springer ni åt olika håll.
              Det är klart att om man springer tillräckligt långt möts man i
              centrum igen. Det är väl det ni får göra, misstänker jag. Men
              det är lång väg att springa innan man möts igen i mitten.
            </seg>
            <seg n="08e262ab">
              Jag konstaterar om investeringsstöd till studentbostäder att
              Moderaterna säger att det ska man inte ha och Centerpartiet att
              man ska ha lite mer av det. Ni har över huvud taget inte samma
              riktning i er politik. Vi har haft samma riktning. Vi har gått
              in för att bygga. Vi har försökt skapa förutsättningar för att
              bygga. Nu måste vi gå vidare, för det här räcker inte.
            </seg>
            <seg n="2f8a58fc">
              När det gäller debatten om vad Lars Ohly har sagt om mina vänner
              i alliansen tänker jag inte ta den debatten. Jag föreslår att
              du tar den debatten med Lars Ohly någonstans ute på stan. Jag
              tror att det är mycket bättre.
            </seg>
          </u>
          <note type="speaker" n="f3aa04e9">
            Anf. 100 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-1" n="de0e8720">
            <seg n="3b4ce273">
              Fru talman! Det lockar även fram en kommentar från min sida när
              Sten Lundström säger att det finns en samstämmighet om att det
              byggs för lite. Då skulle jag vilja veta konkret vad Vänsterpartiet
              har gjort för att det skulle byggas mer. Den politik som ni har
              drivit med de så kallade investeringsbidragen, som vi också hörde
              från talarstolen, visar på att marknaden, det vill säga de som
              bygger, inte är intresserade av dem. Jag skulle vilja veta på
              vilket sätt Vänsterpartiet anser att mer av detsamma som inte
              har fungerat kommer att lösa problemen framåt. Det är den första
              frågan. Hur tänker ni se till att det byggs mer med mer av samma
              politik när man har underkänt det tidigare?
            </seg>
            <seg n="a2227407">
              Det andra är segregationen. I utskottets betänkande finns det,
              som jag sade från talarstolen, ett uppdrag till Boverket att ta
              fram nyckeltal. Jag skulle vilja veta vad Vänsterpartiet tänker
              göra åt segregationen och inte minst bostadssegrationen. Ni motverkar
              ombildning av hyresrätter till bostadsrätter. I de flesta av de
              här områdena är det till hundra procent hyresrätter. Ni vill inte
              ha ägarlägenheter. Ni går emot det som skulle kunna blanda upplåtelseformerna.
              Jag skulle vilja veta varför. Vad är alternativet från Vänsterpartiets
              sida för att se till att också boendet blir en viktig faktor för
              att motverka segregation?
            </seg>
          </u>
          <note type="speaker" n="e7a49290">
            Anf. 101 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-5" n="ef8bb672">
            <seg n="fdb1e64d">
              Fru talman! Vad har vi gjort? Vi har försökt med de här bidragen.
              Det räcker inte hela vägen. Vi måste förstärka dem, se till att
              de blir permanenta och, precis som ni brukar säga själva från
              er sida, det måste vara långsiktighet i det. Det är vad vi kommer
              att försöka skapa.
            </seg>
            <seg n="336eaccb">
              Marknaden har inte visat sig intresserad, säger man. Jag tycker
              att det är värre än så. Marknaden har över huvud taget inte visat
              sig intresserad av att bygga till folk med låga inkomster de senaste
              tio åren. Om inte marknaden är intresserad av att skapa de bostäder
              som folk behöver och efterfrågar får vi väl se till att skapa
              en sådan marknad. Om inte det privata kapitalet vill göra det
              får vi väl se till att de kommunala bostadsföretagen återigen
              sätter i gång sin egen byggverksamhet, gärna ihop med kooperationen.
              Jag hade gärna sett sådana initiativ. Att ha en bostad eller inte
              överlåter jag aldrig på marknaden. Det är ett politiskt beslut.
            </seg>
            <seg n="f9761650">
              Vi löser naturligtvis inte segregationen genom att Boverket tar
              fram nyckeltal. Men för att lösa segregationen kan vi behöva en
              del kunskap som inte alltid finns. Så det är säkert bra.
            </seg>
            <seg n="5d3c3b66">
              Tänk om Folkpartiet hade stött våra förslag på obligatorisk boendeplaneringsprogram
              där man klart ska redovisa åtgärder för att bryta segregationen
              och visa på hur man bygger blandade upplåtelseformer, hur vi bygger
              fler hyresrätter ute i Limhamn i Malmö, hyresrätter ute på Djurgården
              och i Djursholm, hur vi bryter upp de riktigt segregerade enklaverna
              som finns runtom i vårt land där den vita rika övre medelklassen
              bor, där det inte finns tillgång till hyresrätter och där det
              är viktigt att bygga hyresrätter. Om man bara omvandlar en rad
              hyresrätter till bostadsrätter och tror att man på det viset blandar
              bebyggelsen minskar man tillgången till hyresrätter. Den dagen
              Folkpartiet är berett att ställa upp på att vi måste bygga hyresrätter
              i de områden där det i dag i stort sett inte finns alls kan vi
              börja prata om blandad bostadsbebyggelse.
            </seg>
          </u>
          <note type="speaker" n="c06206ca">
            Anf. 102 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-2" n="de0e8720">
            <seg n="a9a1794c">
              Fru talman! Inte ens de så kallade offentligtägda företagen,
              kommunala bostadsföretag, har byggt hyresrätter. Marknaden gick
              ju fullständigt i stå i och med att det blev politikerhyror som
              sattes inte minst genom Annika Billströms agerande i Svenska Bostäders
              styrelse. Den osäkerhet som det innebär att vidta de investeringar
              som krävs är en grundfaktor. Hur tänker Vänsterpartiet förhålla
              sig till en reformerad hyressättning för nyproduktion? Det är
              en oerhört grundläggande faktor som kommer från hela marknaden
              och där det finns stor konsensus om att det är en viktig bit i
              att kunna utveckla och bygga nytt, även hyresrätter.
            </seg>
            <seg n="6d09d1ad">
              Sten Lundström återkommer till att lösningen inte är att ombilda
              hyresrätter till bostadsrätter. Hur ska man då göra i en stadsdel
              med 100 % hyresrätter? På alla ställen går det inte att kompletteringsbygga.
              Om det finns ett behov från människor och önskemål om att få äga
              sin bostad, varför ska Vänsterpartiet motverka det? Hur ser ni
              på bostadskonsumentens möjligheter att påverka sin vardag och
              att ta makt över sitt eget liv? Varför är ni sådana motståndare?
              Det borde vara någonting som gynnar alla. Bostadskonsumenterna
              blir nöjda. Alla blir nöjda. Dessutom påverkar det det kommunala
              självstyret.
            </seg>
            <seg n="511bde10">
              Jag vill höra från Sten Lundström vilka konkreta åtgärder ni
              har att komma med vad gäller segregation. Jag har hitintills inte
              hört någonting. Hur ser ni på en reformering av hyressättningssystemet
              så att det blir möjligt att bygga hyresrätter igen?
            </seg>
          </u>
          <note type="speaker" n="333cbfd1">
            Anf. 103 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-6" n="ef8bb672">
            <seg n="468bdd5f">
              Fru talman! Det är naturligtvis omöjligt att på två minuter svara
              på båda de frågorna. Men låt oss försöka lite grann när det gäller
              att bryta segregationen.
            </seg>
            <seg n="7b365b89">
              Under de senaste åren har jättelika omvandlingar från hyresrätt
              till bostadsrätt skett i det här landet, långt mycket mer än vad
              det nyproducerats hyresrätter. Den dag Folkpartiet är berett att
              säga att dessa lägenheter ska ersättas, och då i de områden där
              äganderätten är fullständigt dominerande, när vi är beredda att
              bygga hyresrätter ute på Djurgården, i Limhamn i Malmö, i de stora
              villaområdena det behöver inte bli på höjden; att bygga hyresrätter
              på marken är en jättebra idé och något jag tycker man skulle göra
              mycket mer och att omvandla villor till hyresrätter runtom i landet,
              då har inte heller jag något problem med detta. Men än så länge
              har omvandlingen från hyresrätt till bostadsrätt inneburit att
              tillgången på hyresrätter och därmed möjligheten att bo bra har
              minskat, och detta har hitintills ökat segregationen.
            </seg>
            <seg n="f6eddee7">
              Det har ökat segregationen i innerstäderna. Det har ökat segregationen
              i de områden i exempelvis Malmö som är genuina bostadsrättsområden,
              jättelika kolosser där det fattas hyresrätter. Där ökar segregationen.
              Kvar blir tyvärr de här öarna med hyresrätter.
            </seg>
            <seg n="88111ff2">
              Med er politik att omvandla ytterligare fler av dessa hyresrätter
              utan att ersätta dem någon annanstans kommer segregationen bara
              att öka. Vi kommer att få en allt större del av bostadsmarknaden
              som är avhängig att du har pengar och kan betala för att bo. Du
              förvandlas från att vara en samhällsmedborgare till en kund på
              en bostadsmarknad. Det är inte jag intresserad av.
            </seg>
            <seg n="a3af662d">
              Segregationen bryter vi genom en ordentlig samhällsplanering.
              Rösta därför gärna för Vänsterpartiets förslag om obligatorisk
              boendeplanering! Det är på det sättet vi kan bryta detta.
            </seg>
          </u>
          <note type="speaker" n="3a0f1f3b">
            Anf. 104 RIGMOR STENMARK (c):
          </note>
          <u who="Q4980351" xml:id="i-d3d628f9a8bbeb50-0" n="457e5bba">
            <seg n="6d3ba697">
              Fru talman! Balans i livet Det är snart jul. Vi är inne i adventstiden.
              Är det någon mer än jag som väntar på och längtar till några dagars
              julstämning, julklappar och julmat men framför allt julefrid,
              tända ljus och julsånger? Jag skulle tro det. Vi människor behöver
              alltemellanåt dagar av vila för att kunna prestera ett bra arbete.
              Det är nödvändigt för att få balans i livet.
            </seg>
            <seg n="f0c57b6a">
              Önskelistor hör också julen till i min familj. Jag tror inte
              att det är något unikt. Önskelistor har vi, får vi och skriver
              vi. Det är spännande. Man får inte allt man önskar, men önskar
              gör vi ändå. Det är kreativt.
            </seg>
            <seg n="7b2fd21c">
              Fru talman! Balans i livet önskelistor ja, det har jag även satt
              som rubrik på mitt anförande om utgiftsområdet Samhällsplanering,
              bostadsförsörjning och byggande.
            </seg>
            <seg n="99090212">
              Balans i livet Bostaden, arbetet, maten inget av detta kan stå
              för sig självt. Allt behövs. Alla de tre ingredienserna är grundläggande
              behov för att få balans i livet.
            </seg>
            <seg n="79c002a3">
              Jag tycker att det är alldeles utmärkt att vi har fått ett samhällsbyggnadsdepartement.
              Jag hoppas att man där ska ta ett samlat grepp även på vårt ansvarsområde.
              Jag tycker att det är bra med en samhällsbyggnadsminister som
              tar ett samlat ansvar, även om jag undrar var hon är i dag. Det
              är oerhört viktigt att inget kommer bort. Bostadsfrågorna får
              inte komma med bara på ett hörn utan måste ha sin beskärda del
              för att samhällsbyggnaden ska bli bra.
            </seg>
            <seg n="b4a5eb05">
              Önskelistor Ja, man kanske kan kalla programförklaringar och
              partimotioner för det. Men för det politiska arbetet är detta
              väldigt bra arbetsinstrument som genomsyrar hela året i riksdagsarbetet.
            </seg>
            <seg n="8b5f34e5">
              Centerpartiet har i sin önskelista, sin partimotion för detta
              utgiftsområde, lagt fram förslag på hur vi vill använda de medel
              som finns för bostadsutskottets område, en önskelista som inte
              heller i år har anammats av majoriteten. Centerpartiet har därför
              valt att inte delta i beslutet om anslagsfördelningen men redovisat
              detta i ett särskilt yttrande som finns i sin helhet i detta betänkande.
            </seg>
            <seg n="37375ab8">
              Centerpartiets budgetförslag med förslag till utgiftstak, anslagsfördelning
              och skatteförändringar ska ses som en helhet där inte någon eller
              några delar kan brytas ut och behandlas isolerat från de andra.
              Balans måste råda mellan alla utgiftsområden.
            </seg>
            <seg n="5033b6ae">
              Centerpartiet önskar och arbetar för ett samhälle där man lägger
              fokus på det friska och inte på det sjuka. Att mer än 20 % av
              den arbetsföra befolkningen är i arbetsåtgärder, öppen arbetslöshet,
              sjukskrivning eller förtidspension är inte tillfredsställande.
              Varje människa är en resurs. Varje individ bidrar till att forma
              samhället.
            </seg>
            <seg n="28cc9b06">
              För att uppnå en positiv förändring fordras ett annat tänkande
              än det som dagens regering presenterar. Den syn som den nuvarande
              finansministern gav uttryck för när han jämförde oss 40-talister
              med ett krävande köttberg visar alltför tydligt på ett nonchalant
              och respektlöst tänkande som naturligtvis även sätter sina spår
              i finansministerns regeringsarbete och budgetplanerande.
            </seg>
            <seg n="e556408d">
              Fru talman! Jag vill kortfattat redovisa inriktningen på vårt
              motionsförslag i förhållande till regeringens förslag.
            </seg>
            <seg n="7aa81724">
              Vi minskar anslaget till bostadsbidrag med 150 miljoner kronor.
              Minskningen blir möjlig genom de förslag som Centerpartiet fört
              fram i andra motioner. Vi anser att människor ska ha mer pengar
              kvar i sin egen plånbok. Det ska löna sig att arbeta. Det är dock
              nödvändigt att bostadsbidragen ses över så att de pengar som finns
              går till dem som verkligen behöver dem.
            </seg>
            <seg n="a6a95086">
              När det gäller investeringsbidrag tycker vi inte att ett generellt
              sådant för nybyggande är bra. Det är inte rätt åtgärd för att
              få till stånd den nyproduktion som behövs av hyresbostäder. Det
              har mycket tydligt visat sig. Här behövs i stället en reformerad
              bostadspolitik som tar ett helhetsgrepp där både regelförändringar,
              konkurrensåtgärder och mark- och planfrågor finns med som ingredienser.
            </seg>
            <seg n="99317291">
              Ingen regel, dock, utan undantag så är det alltid, och det gäller
              även för oss i Centerpartiet. Det är därför vi föreslår att investeringsbidraget
              för studentbostäder ska finnas kvar, dock inte med den ryckighet
              och knyckighet som regeringen visat prov på. Vi vill ha ett långsiktigt
              tänkande så att planeringen för byggande kan fortgå.
            </seg>
            <seg n="6f1c58cc">
              Vi ställer oss avvisande till regeringens förslag att inrätta
              en tjänst som ungdomsbostadssamordnare. Den uppgiften måste naturligt
              ligga hos den nya samhällsbyggnadsministern och hennes fögderi.
              Det behövs inte fler myndighetsorgan, utan det behövs fler bostäder
              och regler som gör att befintligt bostadsbestånd kan användas
              mer effektivt.
            </seg>
            <seg n="f3b656d1">
              Fru talman! Under de kommande åren kommer närmare 1,3 miljoner
              lägenheter i flerbostadshus att kräva ett omfattande bostadsunderhåll.
              Dessutom behöver 65 000 lägenheter per år få vatten- och avloppsledningar
              utbytta. Det är ett underhållsberg som tornar upp sig. En samlad
              översyn måste göras av skatteregler, hyressättningssystem och
              regelverk i syfte att dokumentera behovet av underhåll men framför
              allt för att säkerställa de ekonomiska villkoren kring detta underhållsberg.
            </seg>
            <seg n="1b749dca">
              Miljötänkande och kvalitetstänkande måste ingå i allt byggande,
              anser vi därför inget extra till det.
            </seg>
            <seg n="4f633542">
              Statens bostadsnämnd tar vi bort. Omstruktureringen av kommunala
              bostadsbolag på orter där det råder bostadsöverskott anser vi
              att kommunerna själva ska ta ett övergripande ansvar för. Vi anser
              dock att staten måste ta ett helhetsgrepp för hela landet. Det
              måste finnas arbetstillfällen i hela landet, det måste finnas
              bra kommunikationer i hela landet och det måste finnas bra bostäder
              i hela landet. Det måste finnas människor i hela landet.
            </seg>
            <seg n="9303e505">
              Tomma och förfallna hus mår ingen bra av, oavsett var de finns.
              Det skapar misstämning och oro.
            </seg>
            <seg n="b5bd0e55">
              Fru talman! Vi har ett härligt land! Dessvärre har vi en regering
              som inte inser betydelsen av att satsa på hela vårt land, att
              ta till vara, att sprida arbetstillfällen, att sprida allt som
              man har makt att göra.
            </seg>
            <seg n="f7b7a8e0">
              I dag råder det fullständig obalans i Sverige. Vi i Centerpartiet
              önskar verkligen balans.
            </seg>
            <seg n="92461fba">
              En omläggning av dagens politik enligt Centerpartiets syn på
              underifrånperspektivet gör att även Myndighets-Sverige förändras.
              Dagens länsstyrelser får därmed färre uppgifter. Boverket får
              färre uppgifter. Vi kräver därför en fortsatt effektivisering
              av verksamheterna vid länsstyrelserna och vid Boverket.
            </seg>
            <seg n="d8ceaa09">
              I det här betänkandet finns det en reservation, fru talman, där
              vi i Centerpartiet uppmärksammar riksdagen på den brist som finns
              vid fördelning av de pengar som fördelas till länsstyrelserna.
              Det är egendomligt att regeringen fördelar pengar till länsstyrelserna
              efter så oklara principer som man gör i dag. Titta bara på hur
              man fördelar anslaget till Uppsala! Ett växande befolkningstal
              återspeglas inte i länets andel av det totala anslaget.
            </seg>
            <seg n="f073882c">
              Fru talman! Balans på bostadsmarknaden är något som står högt
              på Centerpartiets önskelista. I dag ser vi att en tredjedel av
              kommunerna har bostadsbrist, en tredjedel har bostadsöverskott.
              Det är bara i en tredjedel av kommunerna i landet det råder balans.
              De finns faktiskt.
            </seg>
            <seg n="f86bc733">
              Fru talman! Personligen tycker jag att det skulle vara mycket
              intressant om bostadsutskottet under år 2005 tittade lite extra
              på de kommuner som har en balans på bostadsmarknaden. Jag tror
              att vi har något mycket intressant att lära av dem.
            </seg>
            <seg n="bad885ce">
              Det är mycket intressant att se att man i många av de kommunerna
              har en bra fördelningspolitik. Man ger till exempel mark till
              många nya byggföretag. Men vi ska också se om man har en bra fördelning
              mellan hyreslägenheter, bostadsrätter och villor och om det finns
              en bra service samt bra kommunikationer till och från olika orter.
              Inte minst ska vi se om det finns en balans mellan stad och landsbygd.
            </seg>
            <seg n="238624e9">
              Det behövs en rad åtgärder även från statens sida för att alla
              våra kommuner ska få de allra bästa förutsättningarna för att
              de ska utvecklas väl och för att alla våra medborgare i Sverige
              ska få ett bra liv. Det är nödvändigt med en ny borgerlig regering
              som är tillåtande, som river hinder och gör det möjligt att leva
              och bo i hela landet.
            </seg>
            <seg n="dbe42a38">
              Fru talman! Balans och önskelistor jag hade innerligt hoppats
              att samhällsbyggnadsministern skulle ha varit här i dag. Jag hade
              velat ge henne Centerpartiets önskelista för en bra bostadspolitik
              för landet.
            </seg>
            <seg n="9e1c556c">
              Jag skulle vilja ge henne uppmaningen att se till att målet för
              bostadspolitiken uppfylls. Jag skulle vilja ge henne en önskan
              om att till målet även foga frågorna om arkitektur och estetik.
              Vi vet att människor mår bättre i en vacker miljö. Trygghetsfrågan
              är en av de viktigaste frågorna för människor i deras boendemiljö.
              I välskötta, sunda och friska miljöer ser man mindre av skadegörelse,
              och människor mår mycket bättre.
            </seg>
            <seg n="a082c0b4">
              Till sist, fru talman, har jag naturligtvis mycket mer att önska
              för att det ska bli balans på det här området. Men låt mig bara
              önska såväl talman som ärade kolleger, kanslier av alla slag och
              åhörare en skön vila i juletid så att man kan komma igen med friska
              tag och känna att man har balans i livet. Tack också för året
              som har gått!
            </seg>
            <seg n="0cfa027d">
              Jag står bakom alla reservationer men yrkar bifall bara till
              reservation 16 under punkt 12.
            </seg>
          </u>
          <note type="speaker" n="658271f3">
            Anf. 105 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-7" n="ef8bb672">
            <seg n="73756040">
              Fru talman! Jag vill ställa ett par frågor till Rigmor Stenmark.
            </seg>
            <seg n="80e56bbb">
              Rigmor Stenmark avslutade nästan sitt anförande med att se fram
              mot en borgerlig regering. Det är i och för sig en av mina mardrömmar,
              men det är en annan sak.
            </seg>
            <seg n="9933a26d">
              När jag gick igenom de olika budgetförslagen från er sida kunde
              jag konstatera att det skiljer sig på bostadspolitikens område,
              från Moderaterna som är klart värst i klassen med en neddragning
              på 6,2 miljarder av de 9 miljarder som finns till 179 miljoner
              som jag tror är förslaget från kd som är snällast i det här fallet.
              Vilken bostadspolitik är det vi får se när den här borgerliga
              regeringen kommer?
            </seg>
            <seg n="d893b6db">
              Sedan har jag en fråga som gäller investeringsstöd till studentbostäder.
            </seg>
            <seg n="e5e762d8">
              Fru talman! Jag delar Rigmor Stenmarks uppfattning. Det är betydelsefullt
              att detta blir tydligt och långsiktigt. Men när jag går till valurnorna
              och ska rösta på Centerpartiet, får jag då Folkpartiets och Moderaternas
              förslag om ett skrotande av investeringsbidraget? Vilken politik
              är det jag får?
            </seg>
            <seg n="1761fd6e">
              När det gäller Statens bostadsnämnd blir jag lite mer förundrad.
              Rigmor Stenmark säger att hela landet ska leva. Vi ska kunna bo
              och verka överallt. Menar Rigmor Stenmark på fullt allvar att
              kommunerna med tomma hus ska stå för de kostnaderna själva? Menar
              Rigmor Stenmark att äldreomsorgen, barnomsorgen och skolan i de
              här kommunerna, som en gång byggde lägenheter därför att de i
              huvudsak behövdes, ska stå för kostnaderna för rivandet själva?
              Därmed slår man i stort sett undan en stor del av den arbetsmarknad
              som finns för kvinnor på de här orterna. Är det detta Rigmor Stenmark
              menar?
            </seg>
          </u>
          <note type="speaker" n="a953f5d7">
            Anf. 106 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-1" n="457e5bba">
            <seg n="d69da0ad">
              Fru talman! Jag kan lova Sten Lundström att det inte blir någon
              mardröm för Sten Lundström att leva i ett borgerligt samhälle,
              definitivt inte. Se bara på hur samhället ser ut i dag, Sten Lundström.
              Jag tror att det är många som känner att det är en mardröm.
            </seg>
            <seg n="368cee77">
              Jag läste i dagens Uppsala Nya Tidning om en kvinna, vi kan kalla
              henne Anna för jag kommer inte ihåg vad hon hette, men ni kan
              läsa artikeln. Hon trodde hon snart skulle vara hemlös. Hon riskerade
              att bli vräkt. Varför då? Jo, hon fick inte lån för att skaffa
              sig en bostad. Hon hade en skilsmässa bakom sig. Hon hade skulder
              bakom sig som hon nu hade betalat. Men hon var ändå inte kreditvärdig.
            </seg>
            <seg n="7b90663b">
              Hur ser det samhälle ut som vi har i dag, Sten Lundström, det
              samhälle som Sten Lundström har varit med och stöttat? Ni har
              ju själva stöttat den regering som finns i dag. Var i stället
              lite självkritisk. Vi kommer att klara av att regera tillsammans.
              Vi har noga satt på pränt de områden som vi kommer att klara.
              Vi kommer inte att förbjuda, stoppa och förhindra. Vi kommer att
              tillåta, riva hinder och göra det möjligt för människor att leva
              och bo i hela vårt land.
            </seg>
          </u>
          <note type="speaker" n="070e553b">
            Anf. 107 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-8" n="ef8bb672">
            <seg n="035a530c">
              Fru talman! Det var inte mycket till svar. Jag fick en filosofisk
              utläggning om hur det är att vara mörkrädd. Det är väl okej.
            </seg>
            <seg n="1b96d851">
              När det gäller de hemlösa tror jag att vi har en ganska bra politik
              att falla tillbaka på. Jag satt tre år i Kommittén för hemlösa.
              Om vi samlar oss och tar till oss Hemlöshetskommitténs förslag
              tror jag att vi kan lösa ganska många problem.
            </seg>
            <seg n="d9c13089">
              När man sedan som fattig, nyskild kvinna inte får lån är det
              lite övermaga att skylla på staten. Hon har, som jag förstår det,
              vänt sig till marknaden, de privata bankerna. De anser henne inte
              vara kreditvärdig, därför får hon inte heller något lån till en
              ny bostad. Det är illa.
            </seg>
            <seg n="d3896e05">
              Men den kanske viktigaste av de frågor jag ställde till Rigmor
              Stenmark, fru talman, handlar om regionalpolitik. Hur menar Rigmor
              Stenmark att kvinnor, äldreomsorg, barnomsorg och skola ska fungera
              på de orter där man fortfarande behöver riva bostäder därför att
              de inte längre behövs? Ska man göra det med egen ekonomi? Det
              system som vi har haft hitintills har drabbat de här kommunerna
              ganska hårt därför att de har fått vara med och finansiera delvis
              själva genom försämring av den offentliga servicen.
            </seg>
            <seg n="ee653193">
              Med Rigmor Stenmarks förslag och tankar att man ska stå för det
              här själv kommer inte ens den lilla del som i dag staten har bidragit
              med för att trots allt underlätta för kommunerna att finnas kvar.
              Hur menar Rigmor Stenmark att de kommunerna med stor utflyttning
              och mycket tungt ska klara att bära den bördan på sin egen kommunalskatt?
            </seg>
          </u>
          <note type="speaker" n="417284a5">
            Anf. 108 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-2" n="457e5bba">
            <seg n="093f5d5e">
              Fru talman och Sten Lundström! Centerpartiet har en helt annan
              politik än vad kommunisterna har. Det är bara så. Vi har inte
              en sådan politik som till exempel undergräver Norrlandskommunernas
              möjligheter att satsa på både skola, barnomsorg och äldreomvårdnad.
              Med Centerpartiets syn skulle vi ha balans i hela landet och människor
              bo överallt.
            </seg>
            <seg n="6ae71801">
              Jag var i torsdags kväll och pratade bostadspolitik. Statens
              bostadsnämnd förklarade och redovisade för mig. De som sitter
              i den styrelsen sade att det inte är klokt att staten går in och
              köper bostäder för 2 miljoner i, tror jag, Umeå. Det fanns 76
              lägenheter i det bostadshuset. Det skulle finnas möjligheter att
              i stället försöka flytta människor.
            </seg>
            <seg n="b134f60c">
              I samma veva diskuterade vi hur det skulle se ut om de myndigheter
              som fanns i Helsingfors skulle flytta ut. Man skulle kunna frigöra
              jag tycker att det var häpnadsväckande bortåt 65 000 lägenheter
              om samtliga statliga myndigheter flyttade från Helsingfors ut
              i landet. Det är kanske inte riktigt önskvärt, men vi har snuddat
              vid de bitarna. Vi har också gjort en förteckning över vilka myndigheter
              som skulle kunna flyttas ut. Nu hjälper i stället Vänsterpartiet
              till med att till och med lägga ned försvarsanläggningar i Arvidsjaur.
              Vad säger de socialdemokratiska ledamöterna där uppifrån om det?
              Det blir inte någon bra politik.
            </seg>
            <seg n="bbc761fc">
              Det behövs definitivt en ny borgerlig regering som tillåter,
              river hinder och möjliggör för människorna.
            </seg>
          </u>
          <note type="speaker" n="5a473616">
            Anf. 109 LILIAN VIRGIN (s):
          </note>
          <u who="Q4984712" xml:id="i-629b8beab41795b9-0" n="6c68d0b2">
            <seg n="da17fe19">
              Fru talman! Jag vill börja med att yrka bifall till förslaget
              i betänkandet och avslag på samtliga reservationer. Maria Öberg
              och jag delar på innehållet i betänkandet, och Maria tar upp frågorna
              kring bostadsbidragen.
            </seg>
            <seg n="edfb2b50">
              Utskottets ställningstagande och överväganden finns väl beskrivna
              i betänkandet. Jag vill tacka Miljöpartiet och Vänsterpartiet
              för ett konstruktivt samarbete som lägger grunden till en framgångsrik,
              social och hållbar bostadspolitik.
            </seg>
            <seg n="b88712ab">
              Vi kan visa på att politik gör skillnad. För oss socialdemokrater
              är bostadspolitiken en viktig del av välfärdspolitiken. Det handlar
              om att se människors behov och att se till att det finns en god
              bostad till en rimlig kostnad.
            </seg>
            <seg n="18998086">
              Fru talman! Det vi diskuterar i dag är utgifterna för samhällsplanering,
              bostadsförsörjning och byggande för kommande år. Ramen för vårt
              utgiftsområde är drygt 9 miljarder kronor.
            </seg>
            <seg n="3fa309e1">
              Med hjälp av socialdemokratisk politik har bostadsbyggandet ökat
              år från år, och vi har nu det högsta bostadsbyggandet på tio år.
              Vi socialdemokrater lovade att det skulle byggas 120 000 bostäder
              under mandatperioden. Boverkets prognoser pekar på att vi kommer
              att nå målet. Regeringens och kommunernas insatser för att komma
              i gång med bostadsbyggandet börjar ge utdelning.
            </seg>
            <seg n="7aa0624e">
              Nu har byggandet av hyresrätter med hyror som människor med vanliga
              inkomster kan efterfråga kommit i gång. Det gäller både större
              och mindre bostäder och studentbostäder. Vi vill se till att byggandet
              fortsätter.
            </seg>
            <seg n="12f43987">
              Fru talman! Vi ser ofta rubriker i medierna som talar om vad
              som är på gång. Det är många positiva nyheter: Bostadsbyggandet
              ökar i Malmö. Ljusare byggtider uppåt för Peab, mest fart är det
              i landets tre storstadsområden Malmö, Göteborg och Helsingfors,
              och bedömningen är att nästa år blir det ännu bättre. Göteborgs-Posten
              säger att byggindustrins framtidstro har snabbt gått från att
              vara riktig svag till urstark. Byggrusch i Luleå. Hos Riksbyggen
              ökar byggandet, och de sätter i gång projekt på flera orter runtom
              i landet. Almegas tjänsteindikator för tredje kvartalet 2004,
              som baseras bland annat på data från Konjunkturinstitutet och
              3 000 tjänsteföretag, säger: Tillväxten i den svenska ekonomin
              kommer att öka kraftigt sista kvartalet i år. Särskilt ljust är
              läget för byggbranschen och leverantörer till industrin.
            </seg>
            <seg n="8ec45982">
              SCB har statistik som visar att de tre första kvartalen i år
              påbörjades byggandet av 20 900 lägenheter. Det är en ökning med
              37 % jämfört med samma period förra året. Bostadsbyggandet ökar
              i de flesta länen, men särskilt utmärker sig Skåne. I Västerbottens,
              Södermanlands och Värmlands län byggs det också.
            </seg>
            <seg n="fcf057f9">
              Det märks att det har hänt saker och att byggandet har kommit
              i gång. Jag ser att det hänger ihop med den politik som vi har
              fört, och även om investeringsstöd och investeringsstimulanser
              är tillfälliga stöd visar det att det har bidragit till att bostadsbyggandet
              har kommit i gång. Det är det jag menar när jag säger att politik
              gör skillnad.
            </seg>
            <seg n="87fe8674">
              Vad händer nu om vi, som Moderaterna vill, låter marknaden styra
              igen? Moderaterna säger att de vill avreglera bostadsmarknaden,
              att det inte ska behövas några stöd eller kompensationer och att
              samtliga subventioner ska avskaffas. Det kallar Moderaterna en
              normaliserad bostadspolitik. Det innebär att marknaden ska styra
              och att det inte behövs någon politik.
            </seg>
            <seg n="76c7b44d">
              Bostadsbyggandet har kommit i gång, och vi vill göra mer för
              att trenden ska hålla i sig. Då behövs det politiska överväganden.
              Det vi ser närmast framför oss är att ersätta de tillfälliga investeringsstöden
              och stimulanserna med ett mer långsiktigt stöd. Därför har Boverket
              fått ett uppdrag att utvärdera de statliga insatserna, och det
              har tillsatts en arbetsgrupp inom regeringen som ska se över de
              nuvarande systemen för bostadsfinansieringen. Arbetsgruppen ska
              komma med förslag till ett nytt system som ska gälla sedan de
              nuvarande stöden upphör 2006.
            </seg>
            <seg n="fcda34d4">
              Vi har inrättat Byggkostnadsforum, som tillför byggbranschen
              viktiga kunskaper och erfarenheter. De har också visat att det
              går att pressa byggkostnaderna med 2530 % med hjälp av skickliga
              upphandlingar.
            </seg>
            <seg n="d1314ba9">
              Vi har också fått en byggsamordnare, som tillsammans med byggbranschen
              ska bygga upp och samordna ett utvecklingsprogram som ska gynna
              konkurrens, kvalitet och också ta till vara erfarenheter. Det
              ska gynna bostadsbyggandet men också anläggningar och offentliga
              byggnader.
            </seg>
            <seg n="51c2e422">
              Fru talman! Den borgerliga bostadspolitiken finns inte eller
              är väldigt otydlig. Är det Moderaternas nedskärningar på 6,2 miljarder
              som ska gälla? Ska bostadsbidragen, räntebidragen och andra stöd
              avskaffas? Om Moderaterna får bestämma minskar anslagen till samhällsplanering,
              bostadsförsörjning och byggande från 9,1 miljarder till 2,9 miljarder.
              Marknaden ska ta över resten enligt Moderaterna.
            </seg>
            <seg n="dd9eca3d">
              Det finns stora skillnader mellan de borgerliga partierna. På
              det här området har alliansen inte nått någon samstämmighet, och
              vi undrar vilket av de borgerliga partierna som är tongivande.
              Är det Moderaterna som är störst?
            </seg>
            <seg n="55912363">
              De borgerliga partierna är inte överens om bostadsfinansieringen.
              Moderaterna vill avreglera, Folkpartiet vill utarbeta långsiktiga
              lösningar, Kristdemokraterna vill inleda en avveckling, och när
              det gäller bostadsfinansiering för byggande på landsbygden har
              Moderaterna och Centern olika uppfattningar.
            </seg>
            <seg n="57cb9e2c">
              Det ni borgerliga partier är överens om är att Byggkostnadsforum
              ska avskaffas och att byggsamordnare inte ska finnas. Det är inte
              mycket att bygga en bostadspolitik på.
            </seg>
            <seg n="53ec2e7f">
              Fru talman! Vi satsar på att utveckla byggsektorn, och vi vet
              också att lägre byggkostnader ger lägre boendekostnader. Därför
              är det en medveten satsning på Boggkostnadsforum och byggsamordnare.
              Vi ser också resultat genom samarbete mellan bostadsbolag och
              byggbolag och nya sätt att upphandla.
            </seg>
            <seg n="216d1177">
              Centern har aviserat att de vill ha marknadshyror. De har anammat
              Moderaternas tankar: Mindre politik, mer marknad, hyror sätts
              efter dem som är beredda att betala. Samtidigt säger Centern:
              Gör något. Det räcker inte med att förbjuda, stoppa, hindra, kontrollera,
              prata. Det behövs handling. Det har vi hört från Centern. Är medicinen
              marknadshyror och att avstå från att bedriva politik?
            </seg>
            <seg n="5c5ecb99">
              Vi socialdemokrater vill inte ha marknadshyror. Det ger inte
              fler bostäder. De förstärker i stället segregationen, och vi jobbar
              i stället med att se över hyressättningssystemet.
            </seg>
            <seg n="1b365c6b">
              När man ser på de ställningstaganden som de borgerliga partierna
              gör framstår Kristdemokraterna som det parti som står närmast
              majoritetens uppfattning. Kristdemokraterna har också en ny motion
              om ett nytt anslag för ett forum för äldres boende. Vi i majoriteten
              kan instämma i mycket av det som förs fram i motionen, men med
              hänvisning till det arbete som pågår med att förankra Äldreberedningens
              över 100 förslag och att kommunerna redan har ett bostadsförsörjningsansvar
              mot hela befolkningen nöjer vi oss med detta. Intressant är att
              Moderaterna och Folkpartiet även här säger nej. De har satt ned
              fötterna och hamnat i ett nej, eftersom motionen har förslag om
              statliga åtgärder som de inte kan stå bakom.
            </seg>
            <seg n="7dd9b2df">
              Fru talman! Utskottet har arbetat med att följa upp och utvärdera
              hur riksdagens beslut genomförts och vilka resultat som de har
              fått. Regeringen har inlett ett långsiktigt arbete för att utveckla
              resultatredovisningen. Det utskottet redovisat i betänkandet vill
              vi ska vara en del i dialogen mellan riksdag och regering för
              utvecklingen av den ekonomiska styrningen.
            </seg>
            <seg n="67cc2bc1">
              Till sist, fru talman, ser jag att Carl-Erik Skårman är upptagen
              på talarlistan, och jag tror mig veta vad han ska säga. Han kommer
              att kritisera regeringen, majoriteten, Socialdemokraterna och
              mig för att vi tar ett initiativ för att regeringen ska bemyndigas
              att under anslaget för Byggkostnadsforum ingå åtaganden som inklusive
              tidigare gjorda åtaganden medför utbetalningar på högst 36 miljoner
              kronor efter 2005.
            </seg>
            <seg n="4b5aa3f8">
              De borgerliga partierna vill inte ge bemyndigandet till regeringen.
              De har motsatt sig inrättandet av Byggkostnadsforum, och därför
              tycker de inte heller att det behövs något bemyndigande.
            </seg>
            <seg n="a95be55d">
              Nu är det så att utskottet har tillstyrkt regeringens förslag
              om anslag för verksamheten vid Byggkostnadsforum. Då tänker vi
              praktiskt och ser att det ger klara fördelar om vi bemyndigar
              regeringen att ingå åtaganden som även sträcker sig över en längre
              tidsperiod.
            </seg>
          </u>
          <note type="speaker" n="1445a2ea">
            Anf. 110 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-7a2e42677c4a4888-3" n="019fb4b5">
            <seg n="8fe48d32">
              Fru talman! Lilian Virgin tackar Vänsterpartiet och Miljöpartiet
              för ett konstruktivt samarbete. Jag tycker att det är en väldigt
              intressant infallsvinkel, inte minst mot bakgrund av det vi har
              lyssnat till från Sten Lundström under den här debatten. Jag skulle
              gärna vilja höra Lilian Virgin förklara för mig hur hon kan tycka
              att det är ett konstruktivt samarbete när Sten Lundström står
              här i debatten och i princip sågar allt det som ni tillsammans
              har gjort, därför att Vänsterpartiet vill någonting annat, vill
              gå något längre och så vidare.
            </seg>
            <seg n="e9120e18">
              Sedan säger Lilian Virgin att bostadsbyggandet har ökat. Det
              håller jag med om, och det tycker vi är bra. Däremot är det inte
              tillräckligt. Problemet är att det, som vanligt med Socialdemokraternas
              politik, är så att man bestämmer för svensken och för medborgaren
              också hur han ska bo. Man bestämmer att barnen ska vistas på dagis,
              och människor ska bo i en lägenhet som inte får vara större än
              6070 kvadratmeter, därför att man styr bidragen så att de bara
              gynnar de mindre bostäderna. Efterfrågan är stor, inte minst på
              större bostäder. 250 000 svenskar säger att de skulle kunna tänka
              sig att skaffa barn om de hade en större bostad.
            </seg>
            <seg n="aad25ea6">
              Jag skulle gärna vilja höra Lilian Virgin förklara för mig hur
              hon ser på investeringsstöden. Ska de enbart gynna en viss sorts
              lägenheter? Vi vet ju att också investeringsstöden haltar en hel
              del, eftersom av 190 miljoner kronor som fanns att fördela i Helsingfors
              har bara 50 miljoner använts. Vad indikerar det, Lilian Virgin?
              Det måste ju ringa några klockor om att någonting inte står rätt
              till med de här stöden.
            </seg>
            <seg n="c824b84d">
              När det för övrigt gäller det stöd som Lilian Virgin säger att
              vi inte längre vill stå bakom, är det så att vi i själva verket
              vill att det ska gynna både privata värdar och andra. Det är inte
              så att vi avvecklar det, utan vi vill utveckla.
            </seg>
          </u>
          <note type="speaker" n="7fada692">
            Anf. 111 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-1" n="6c68d0b2">
            <seg n="83b31088">
              Fru talman! Först när det gäller samarbetet visar det sig att
              vi i alla fall har en bostadspolitik som har lyckats få i gång
              bostadsbyggandet, och det ser jag som en viktig del i det här
              samarbetet. Sedan kan vi ha vissa olika uppfattningar, och det
              ser vi att också de borgerliga partierna har.
            </seg>
            <seg n="a86dc28a">
              Ragnwi Marcelind säger att bostadsbyggandet har ökat. Det var
              skönt att få ett sådant erkännande, efter de inlägg som har varit
              här tidigare. Men det är inte tillräckligt. Och jag håller med;
              det är inte tillräckligt. Därför kommer vi att fortsätta att jobba
              med det här.
            </seg>
            <seg n="53dce52c">
              Vi såg hur det såg ut efter den borgerliga regeringen, när politiken
              retirerade och marknaden fick bestämma. Då var det så att många
              människor inte kunde fråga efter bostäder. De flyttade ihop, och
              de blev trångbodda. Det byggdes ingenting. Vi fick till och med
              ett överskott på bostäder en tid.
            </seg>
            <seg n="ea42faad">
              Men vad är det sedan som har hänt, när människorna fått en framtidstro?
              Jo, då får de råd att flytta och fråga efter en bostad. Vi fick
              en väldigt stor brist på bostäder. Det vi då såg först och främst
              var att de små bostäderna behövdes, och de byggdes inte automatiskt.
              Vi införde stimulansen för små bostäder, därför att vi såg att
              behovet där var allra störst.
            </seg>
          </u>
          <note type="speaker" n="8e945f63">
            Anf. 112 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-7a2e42677c4a4888-4" n="019fb4b5">
            <seg n="4c283864">
              Fru talman! Jag måste säga att jag tycker att det är lite tramsigt
              att ständigt återkomma till att borgerligheten under sina få år
              i majoritetsställning skulle ha havererat hela bostadspolitiken
              i Sveriges rike. Det är nästan så att man skäms när man hör de
              här påståendena hela tiden.
            </seg>
            <seg n="c47a5783">
              Trots allt har Socialdemokraterna nu under tio års tid varit
              vid makten och dessutom under högkonjunkturperioder, som skulle
              ha gynnat och stimulerat till att ta stora initiativ när det gäller
              byggande. Jag tycker att det är lite dåligt.
            </seg>
            <seg n="f79030c6">
              Lilian Virgin säger att borgerligheten inte har någon politik.
              Vi har ju presenterat enormt mycket politik, dessutom ny politik,
              som över huvud taget inte har funnits med i de politiska resonemangen
              tidigare. Men allt detta säger majoriteten nej till. Däremot kan
              vi se att det finns en splittrad hållning i majoriteten, när till
              exempel Sten Lundströms parti säger att man åtminstone ska ha
              ett konstruktivt mål på 45 000 nya lägenheter per år. Det stöder
              inte ens Lilian Virgin ni avstyrker det ju så att de måste reservera
              sig i sin egen koalitionsregering.
            </seg>
            <seg n="2e5dcd5f">
              Vi har lagt ett förslag om att låginkomsttagare ska kunna äga
              sitt boende, och ni ifrågasätter det och säger att staten ska
              inte ta några risker. Då skulle jag vilja fråga: Varför är det
              så angeläget att lägga hundratals miljoner på stimulanser och
              bidrag till byggherrarna, när man kanske skulle kunna se till
              att människor, småbarnsfamiljer, unga människor som är beredda
              att vidga familjen och bli större, fick resurser att kunna göra
              detta? Det skulle inte bara bli gynnsamt och lönsamt för den enskilde,
              inte bara för småbarnsföräldrarna, och det skulle inte bara födas
              mer barn, utan också vara lönsamt för staten. Men det säger ni
              nej till.
            </seg>
          </u>
          <note type="speaker" n="4a0c6b62">
            Anf. 113 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-2" n="6c68d0b2">
            <seg n="92215c17">
              Fru talman! Ragnwi Marcelind vill inte höra verklighetsbeskrivningen,
              som visar att det är brist på bostäder nu men att det när det
              var sämre tider till och med var överskott på bostäder. Det är
              fakta. Men det byggs nu, och det beror på de stimulanser som den
              socialdemokratiska regeringen ser till att vi får.
            </seg>
            <seg n="5224acd9">
              Det här med mål för nya lägenheter är lite lustigt, för där sitter
              Ragnwi Marcelind i samma båt som Vänsterpartiet. Där har ni uppfattningen
              att det är riksdagen som ska fastställa mål för bostadsbyggandet.
              Jag delar inte den uppfattningen. Bostadspolitiken är ett delat
              ansvar mellan kommun och stat. Staten kan se till att vi får verktyg
              men kan inte se till hur mycket det byggs.
            </seg>
            <seg n="eba415c1">
              Jag tycker att vi kan ha ett mål, som vi pratar om, men vi behöver
              inte fastställa det i riksdagen. Vi har olika uppfattningar där.
            </seg>
          </u>
          <note type="speaker" n="6760f39d">
            Anf. 114 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-3" n="845743df">
            <seg n="af2f96be">
              Fru talman! Jag ställde fem frågor till vänsterkartellen och
              då bland annat till Lilian Virgin. Jag har inte fått svar på en
              enda av mina frågor. Jag tänker inte upprepa alla men några.
            </seg>
            <seg n="aa78548a">
              Jag frågade om det fanns något orsakssamband mellan Socialdemokraternas
              bostadspolitik och lägenhetsskandalerna. Sedan var vi inne på
              bostadsbyggandet. Då pratade Lilian Virgin om att det kommer att
              byggas mer ni kan notera att det alltid i prognoserna är nästa
              år som det kommer att byggas mer.
            </seg>
            <seg n="5ce89f9e">
              Det är riktigt att bostadsbyggandet har ökat lite, men det har
              ökat från en exceptionellt låg nivå, och det är inte tack vare
              regeringen utan trots regeringen som bostadsbyggandet har ökat.
              Det säger faktiskt Boverket självt. Det sade man redan när riksdagen
              skulle fatta beslut om investeringsstimulansen, att två tredjedelar
              av lägenheterna skulle byggas utan denna investeringsstimulans.
              Det är egentligen pengar rakt i sjön.
            </seg>
            <seg n="dc84e2d2">
              Sedan räknade jag upp ett antal hinder som man skulle kunna ta
              bort för att få i gång bostadsbyggandet. Det är hinder som det
              inte kostar några pengar att ta bort, utan det skulle bara få
              i gång bostadsbyggandet om man gjorde det.
            </seg>
            <seg n="ac978d5c">
              Det har inte kommit ett enda svar, inte en enda reaktion på något
              av allt det som jag och många andra räknade upp. Min fråga är:
              När kommer det något förslag? Kommer det över huvud taget några
              förslag? Vi har inte sett en enda proposition sedan jag vet inte
              när. Vad sysslar den socialdemokratiska regeringen med? Det borde
              även ni fråga er. Jag vill inte ha förslag om mer hinder och mer
              regler, utan jag vill ha förslag som tar bort hindren.
            </seg>
            <seg n="118c6bef">
              Jag förstår att det kanske inte är så lätt att läsa vad olika
              partier tycker, men Lilian Virgin försöker göra sig lustig på
              något sätt när hon säger att Moderaterna ju tar bort 6,2 miljarder
              när det gäller anslagsområde 18. Ja, det är riktigt, men då har
              Lilian Virgin inte läst att vi lägger på 5,5 miljarder kronor
              på det extra barnbidraget till ensamstående föräldrar och studerande.
              Det är mycket mer än vad Socialdemokraterna lägger på bostadsbidraget.
            </seg>
          </u>
          <note type="speaker" n="753678eb">
            Anf. 115 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-3" n="6c68d0b2">
            <seg n="20c51bb1">
              Fru talman! Det var roligt att höra att även Marietta de Pourbaix-Lundin
              kan tala om att bostadsbyggandet har ökat. Det lät inte så från
              början i hennes anförande.
            </seg>
            <seg n="56ec79d0">
              Det som vi jobbar med nu är att det ska bli långsiktiga spelregler.
              Det var ju Centern som hade önskelistan, men när det gäller hela
              den lista som Marietta hade är det många av de sakerna som är
              på gång. Vi kan ta långsiktigheten; den fanns där. När det gäller
              infrastrukturen tittar man på vad man kan göra, hur man kan underlätta
              för att bygga. Det finns saker som vi inte ställer upp på. Det
              är att man ska förändra utjämningssystemet. Vi vill ju ändå att
              hela Sverige ska leva. Förenkling i PBL ställer vi upp på. Buller
              tittar vi också på i PBL-utredningen. Så det är väldigt mycket
              på gång.
            </seg>
            <seg n="24919de1">
              Jag valde medvetet att inte svara på de här frågorna från början.
              Jag förstod att de skulle komma tillbaka i repliken, och jag tycker
              att det är viktigt att också vi får fram vår bostadspolitik och
              inte bara svarar på era frågor.
            </seg>
          </u>
          <note type="speaker" n="f84f0d69">
            Anf. 116 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-4" n="845743df">
            <seg n="14df7af7">
              Fru talman! Om Lilian Virgin hade lyssnat väldigt noga på mig
              skulle hon ha hört att jag sade att bostadsbyggandet ökar men
              att det inte är tack vare regeringen utan trots regeringen. Jag
              vill upprepa det ännu en gång, för det finns klara bevis för att
              det är så.
            </seg>
            <seg n="2c644415">
              Ja, nu får vi höra att en del av de förslag som vi har inte är
              så tokiga, men vi sitter ju inte vid regeringsmakten, och ni avslår
              jämt alla våra motioner med de här förslagen. Då frågar jag: När
              kommer de konkreta förslagen om att ta bort hinder för bostadsbyggandet?
              När kommer de konkreta förslagen?
            </seg>
            <seg n="2326488c">
              Det hade kanske varit klädsamt om Lilian Virgin hade erkänt att
              hon hade fel när det gällde siffror när hon sade att vi tar bort
              6,2 miljarder. Jag förklarade ju att vi plussar på 5,5 miljarder
              på det extra barnbidraget. Socialdemokraterna lägger bara 3,3
              miljarder på bostadsbidraget, så vi lägger faktiskt mer på barnfamiljer
              än vad Socialdemokraterna gör. Vi kompenserar för mer.
            </seg>
            <seg n="38de38ee">
              Sedan ska jag ta upp en annan sak som Lilian Virgin pratar om.
              Hon säger så här: Vi vill inte ha marknadshyror. Det är ett intressant
              påpekande, men då måste Lilian Virgin vara både blind och döv,
              för marknadshyror finns faktiskt redan för hyresrätter. Men det
              är en svart marknad som råder, och så vill inte jag som moderat
              ha det. Jag vill att de som bor i hyresrätter precis som de som
              bor i småhus och bostadsrätter ska kunna skriva avtal om sitt
              boende på samma villkor. Det kan man inte i dag, utan det är denna
              svart- och mygelmarknad som Socialdemokraterna egentligen säger
              ja till när man säger nej till en marknadsanpassning av hyrorna.
            </seg>
          </u>
          <note type="speaker" n="ab3265bd">
            Anf. 117 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-4" n="6c68d0b2">
            <seg n="7e442654">
              Fru talman! Marietta de Pourbaix-Lundin undrar när det kommer
              några förslag. Marietta borde vara lika väl medveten som jag om
              att PBL-utredningen sitter och tittar på många av de här frågorna.
              Det kommer ett betänkande under nästa år, och då får vi ta oss
              an frågorna. Det har redan kommit ett betänkande som handlar om
              överklagandeprocessen. Så det är mycket jobb på gång där.
            </seg>
            <seg n="b53969da">
              Den här förändringen inom anslaget, att man för över 6,2 miljarder
              från bostadspolitiken, visar ju att det inte är bostadspolitik
              som Moderaterna är intresserade av, utan därifrån är det lätt
              att ta pengar.
            </seg>
            <seg n="bf08cc00">
              Sedan skulle jag vilja ställa en fråga. Marietta de Pourbaix-Lundin
              kan inte svara nu. Det är synd. Jag glömde att ge ett svar förut
              på den fråga om mygel och sådant som jag fick, och jag tänkte
              faktiskt ställa en motfråga: Hur kan er politik förhindra att
              sådana saker uppstår? Tyvärr blev det ett sent svar, och det blev
              en fråga, och den är kanske svår att svara på också för Moderaterna.
            </seg>
          </u>
          <note type="speaker" n="9e098912">
            Anf. 118 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-3" n="457e5bba">
            <seg n="9f7b4991">
              Fru talman! Jag kan inte låta bli att ta upp den kastade handsken.
              Det gäller den fråga som Marietta inte kunde svara på. Jag tycker
              att det är ganska märkligt att man försöker anklaga det ena eller
              det andra politiska partiet för det som har hänt med mygelaffärerna.
              Det är uppenbarligen så att vi inte kan stå här och försvara något
              som är olagligt. Vi kan inte stå här och försvara när man har
              gått ifrån de stiftelser och deras urkunder som man har att följa.
              Jag och Centerpartiet tar i alla fall helt avstånd från sådana
              saker, och det tycker jag även att Socialdemokraterna skulle göra.
            </seg>
            <seg n="dc073abe">
              Lilian Virgin säger att det finns en bra grund för en bostadspolitik.
              Jag tror att vi har suttit ungefär lika länge i utskottet. Det
              är alltför många år som det ständigt bara har hänvisats till utredningar.
              Det är utredningar dacapo, dacapo, dacapo och inga förslag.
            </seg>
            <seg n="4146af43">
              Nu är det halvtid på den här mandatperioden. Nästa år är vi ett
              år före valet. Valet 2006 ska vinnas av de borgerliga partierna.
              Jag anser att det har varit lite besvärande när man har varit
              ute och ständigt har fått höra att det inte finns någon bostadspolitik
              alls i Sverige. Jag har nästan skämts för det, men så har jag
              tänkt: Nej, men Rigmor, du ska inte behöva skämmas för det. Det
              är naturligtvis Socialdemokraterna som ska göra det.
            </seg>
            <seg n="9e78946f">
              Men ni tycks inte ta åt er ett dugg av det, utan du säger att
              det finns en grund för en bra bostadspolitik när vi ser den totala
              obalansen i Sverige. En tredjedel av landets kommuner har överskott.
              En tredjedel har bostadsbrist. Det är bara en tredjedel av landets
              kommuner som har balans.
            </seg>
            <seg n="3d47ba5c">
              Ja visst, man bygger, men man bygger inte det som egentligen
              behövs. Det behövs hyresrätter. Man bygger bostadsrätter, och
              dem skulle man bygga ändå utan investeringsbidrag. Hur hänger
              det här ihop, Lilian Virgin?
            </seg>
          </u>
          <note type="speaker" n="c67bbe28">
            Anf. 119 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-5" n="6c68d0b2">
            <seg n="9d7f7027">
              Fru talman! Först och främst gäller det det som Rigmor Stenmark
              säger om olagligheter. Där det finns olagligheter tar vi självklart
              avstånd från dem. Det är ingenting vi försvarar. Det har ju varit
              en särskild debatt om det här i kammaren, så det trodde jag var
              väldigt tydligt från vår sida.
            </seg>
            <seg n="2915c2aa">
              Rigmor säger också att det är en massa utredningar och inga förslag.
              Nu har jag i alla fall stått här i talarstolen och talat om vad
              det är för någonting vi vill göra, vad vi ser framför oss och
              så vidare. Förslagen kommer.
            </seg>
            <seg n="0dfd6baf">
              Jag har också pekat på att inom alliansen, där ni nu har arbetsgrupper
              på olika områden, har ni ingen arbetsgrupp om bostadspolitiken.
              Därför spretar det åt så många håll.
            </seg>
            <seg n="7a6ae933">
              En sak som förvånar mig mycket är att Rigmor Stenmark är medveten
              om att det är ett överskott på bostäder i vissa kommuner och att
              det är ett problem, men att hon ändå inte kan tänka sig att hjälpa
              de här kommunerna så att de får en rimlig standard på sina övriga
              kommunåtaganden som skola, vård och omsorg som är viktiga för
              kommunmedborgarna. Där vill inte Rigmor Stenmark och Centern vara
              med och hjälpa till.
            </seg>
          </u>
          <note type="speaker" n="6c5d93a5">
            Anf. 120 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-4" n="457e5bba">
            <seg n="3575ea24">
              Fru talman! Jag har själv varit kommunalråd i en kommun där vi
              hade ett jättestort problem med att den äldre befolkningen bara
              ökade och ökade, och vi hade ett totalt befolkningsunderskott
              i kommunen det föddes inga barn. Då kan man inte bara säga: Vi
              hjälper till och begär av staten att bostäderna ska rivas. Det
              är ingen lösning för en sådan kommun. Lösningen ligger i att vända
              på det hela och se till att här skapas det arbetstillfällen, hit
              kommer det folk, här ger man på nytt en framtidstro. Jag vet att
              Lilian Virgin inte är så okunnig att hon inte vet att det är det
              som Centerpartiet önskar. Vi vill att det ska bo och leva människor
              i hela Sverige.
            </seg>
            <seg n="8c429e55">
              Sedan skulle jag vilja ställa en fråga till Lilian Virgin. Ni
              har förbjudit ägarlägenheter. Därmed har ni också svikit en uppgörelse.
              Jag har inte tagit upp det tidigare. Men jag tänkte att jag skulle
              göra det vid något lämpligt tillfälle, och jag tycker att det
              är lämpligt nu. Ni har svikit en uppgörelse genom att vi gick
              med på att införa kooperativa hyreslägenheter mot att ni skulle
              se till att göra det möjligt att införa ägarlägenheter. Vad blev
              det? Ingenting.
            </seg>
            <seg n="fa2efb2c">
              Ni har försökt att stoppa utförsäljningarna för kommunerna när
              de har behövt sälja ut och också har sålt ut sina kommunala bolag
              och sina fastigheter till privata. Det har gått alldeles utmärkt
              trots att ni har försökt stoppa det.
            </seg>
            <seg n="33e2c2f8">
              Ni försöker också förhindra ett nytänkande och försöker hota
              med Moderaterna. Vad är ni rädda för? Centerpartiet lägger fram
              egna förslag och en egen rapport om hyressättningssystemet. Vad
              är ni rädda för?
            </seg>
          </u>
          <note type="speaker" n="54473034">
            Anf. 121 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-6" n="6c68d0b2">
            <seg n="c8e6d286">
              Fru talman! Det låter väldigt vackert när Rigmor Stenmark säger
              att man ska kunna bo och leva i hela Sverige. Det tycker vi också
              att man ska ha möjlighet att göra. Men det är flera steg på vägen,
              och vi tar en del steg för att hjälpa till i de kommuner som behöver
              stöd för att kommunmedborgarna ska kunna få den service de har
              rätt att få.
            </seg>
            <seg n="e4e24c75">
              När det gäller att vi har förbjudit ägarlägenheter är det ingen
              hemlighet att vi inte någon gång har tyckt om det här med ägarlägenheter.
              Det har gjorts flera utredningar om ägarlägenheter. Jag vet inte
              vad det är för uppgörelse som Rigmor Stenmark åberopar att vi
              har svikit. Den senaste utredningen pekar på att detta med ägarlägenheter
              är väldigt likt de bostadsrätter som vi har i Sverige. Då tycker
              vi att det räcker med att ha bostadsrätter.
            </seg>
            <seg n="d96bb83f">
              Men jag tror att när ni pratar om ägarlägenheter har flera av
              er olika uppfattningar om vad det är för något. Ni borde nog fundera
              ut vad det är ni egentligen menar med ägarlägenheter.
            </seg>
            <seg n="3667425b">
              Sedan säger Rigmor Stenmark att Centerpartiet har sin egen politik
              och sitt eget program. Jag trodde att det här med alliansen var
              någonting allvarligt som man skulle jobba vidare på för att få
              en samstämmighet. Men jag förstår nu att det inte gäller på bostadsområdet.
            </seg>
          </u>
          <note type="speaker" n="d8f0dadc">
            Anf. 122 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-3" n="de0e8720">
            <seg n="85cf69ee">
              Fru talman! Ja, Lilian Virgin, jag kan med emfas säga att alliansen
              kommer att se till att det blir en ny bostadspolitik. Jag hoppas
              verkligen att vi får chansen 2006.
            </seg>
            <seg n="eee12bc1">
              Men i dag ska vi diskutera den sittande majoritetens förslag
              och tillkortakommanden och de hinder som finns inom bostadspolitiken.
              Då vill jag börja med att ställa en fråga till Lilian Virgin som
              handlar om bostadssegregationen.
            </seg>
            <seg n="c8fce003">
              Om man har en stadsdel med 100 % hyresrätter, vill jag veta av
              Lilian Virgin hur man kan öka mångfalden. Det finns ett antal
              sådana stadsdelar. Om bostadskonsumenterna, fastighetsbolaget
              och kommunen anser att det vore rimligt att ha upplåtelseformerna
              bostadsrättsföreningar eller så kallade ägarlägenheter, då vill
              jag veta varför riksdagen ska bestämma att de inte får det. Varför
              ska riksdagen bestämma om man kan blanda upplåtelseformerna eller
              inte? Det är ju det som händer i dag. Lagen om allmännyttiga bostadsföretag
              förhindrar ombildning av hyresrätter. Det finns ingen möjlighet
              att bilda ägarlägenheter, för det förbjuder eller omöjliggör riksdagen
              genom att man inte lägger fram ett lagförslag.
            </seg>
            <seg n="c07b1d40">
              Det intressanta är att det finns länder där det finns både bostadsrättsföreningar
              och ägarlägenheter. Det finns olika typer av ägarbostäder. Varför
              är detta omöjligt i Sverige? Och vad har ni för alternativ för
              att minska segregationen och öka integrationen? Ägandet är en
              viktig faktor. Men vad är ert alternativ?
            </seg>
          </u>
          <note type="speaker" n="6563d415">
            Anf. 123 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-7" n="6c68d0b2">
            <seg n="6e7537fb">
              Fru talman! Det var intressant att höra att alliansen kommer
              med en ny bostadspolitik 2006. Jag trodde avsikten var att man
              skulle prata ihop sig innan valet.
            </seg>
            <seg n="ffbf803f">
              Nina Lundström ställer en fråga om segregation och integration.
              Det är ju väldigt viktiga saker. Vi vill på alla sätt motverka
              att det blir en segregation. Det finns områden med bara villor
              där vi tycker att det vore bra om man kunde bygga hyresrätter,
              och vi tycker att man ska kunna ha bostadsrätter och egnahem i
              områden som domineras av hyresrätter. Vi säger inte nej till ombildning
              av hyresrätter, men vi vill ha regler för hur den ska gå till.
              Vi vill att de som bor i hyresrätterna ska kunna vara med och
              bestämma om de vill ombilda till bostadsrätter eller inte. Det
              är därför vi vill ha kravet på två tredjedelsmajoritet. Sedan
              vill vi inte sälja ut hela bostadsbeståndet så att det inte finns
              några hyresrätter kvar i området. Det är viktigt.
            </seg>
            <seg n="3a91b38d">
              Vi vill ha blandade former, och det är det vi jobbar för.
            </seg>
          </u>
          <note type="speaker" n="8781cbbe">
            Anf. 124 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-4" n="de0e8720">
            <seg n="1fab9569">
              Fru talman! Men, Lilian Virgin, det finns fall där man faktiskt
              förhindrar ombildning. Är det så att riksdagen kommer att fortsätta
              att ha uppfattningen att ägarlägenheter inte ska införas, då blockerar
              man möjligheten för människor att äga sina bostäder i de här områdena.
            </seg>
            <seg n="145e148b">
              Jag förstår mycket väl att områden med villor kan kompletteras
              med hyresrätter. Men då måste man för det första skapa förutsättningar
              för att det byggs hyresrätter, och för det andra är det ingen
              lösning när det gäller hundraprocentsområdena.
            </seg>
            <seg n="2ffc80d8">
              Även om bostadskonsumenter, fastighetsbolag och kommuner är överens
              om att det borde gå att ombilda kan vi konstatera, inte minst
              efter debatter i denna kammare, att det fortfarande i dag avstyrks
              och omöjliggörs.
            </seg>
            <seg n="c37b363f">
              Jag har inte hört någon lösning på hur man ska öka integrationen.
              Vi från Folkpartiet anser att ägandet av bostaden är en viktig
              del. Vi vill möjliggöra det i hundraprocentsområdena, och jag
              hade hoppats på att få ett positivt svar från Socialdemokraterna
              och utskottsmajoriteten.
            </seg>
            <seg n="842c3a19">
              Den andra frågan om ägarlägenheter är: Om det nu går i andra
              länder utanför Sveriges gränser att ha både bostadsrättsföreningar
              och ägarlägenheter, varför går det inte i Sverige? Har de så fel
              i de andra länderna?
            </seg>
            <seg n="bc48e993">
              Den tredje frågan gäller reformering av hyressättningssystemet.
              Jag tycker att det är glädjande i dag att höra att Socialdemokraterna
              uppenbarligen är inne på att möjligen vara med på att reformera
              hyressättningssystemet. Om ni tog tag i den frågan skulle det
              gå att öka byggandet av hyresrätter och långsiktigt, i de fall
              man vill, även i villaområden. Men det är en kommunal fråga var
              man vill ha dem byggda.
            </seg>
            <seg n="bc62e1b1">
              När kommer också en reformering av hyressättningssystemet? Det
              är en viktig långsiktig spelregel. Jag vill också gärna ha svaret
              om ägarlägenheter. Har alla länder som har båda kombinationerna
              fel?
            </seg>
          </u>
          <note type="speaker" n="90312466">
            Anf. 125 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-8" n="6c68d0b2">
            <seg n="41724412">
              Fru talman! Angående reformeringen av hyressättningssystemet
              vet vi ju att det finns den här trepartsöverenskommelsen. Man
              har fortsatt jobba med den, och det kommer ett förslag. Jag kan
              inte säga när det kommer, men vi är lika angelägna om att få ett
              förslag om det som Nina Lundström.
            </seg>
            <seg n="63c85f5b">
              Ägarlägenheter: Har andra länder så fel? När vi var i Finland
              och tittade och fick detta med ägarlägenheter beskrivet för oss
              såg vi att ägarlägenheter där till väldigt stor del liknar våra
              bostadsrätter. Det var också med det i åtanke som jag sade att
              jag tror att vi har olika uppfattningar inom olika partier om
              vad ägarlägenheter egentligen är. Men den utredning som var senast
              visar att ägarlägenheter som vi skulle kunna tänka oss dem såg
              ut ungefär som bostadsrättslägenheter.
            </seg>
            <seg n="898c9e89">
              Vi har sagt från Socialdemokraterna att vi inte vill ha ägarlägenheter.
              Som jag ser det är det inte något som förhindrar segregationen.
            </seg>
          </u>
          <note type="speaker" n="b6cd18e6">
            Anf. 126 HELENA HILLAR ROSENQVIST (mp):
          </note>
          <u who="Q4975541" xml:id="i-ab9699ceefc71271-3" n="76865a9c">
            <seg n="fb03b489">
              Fru talman! Jag trodde att det var budgetbetänkandet som vi skulle
              diskutera i dag. Jag önskar att få hålla mig till det i mitt anförande.
              Till att börja med yrkar jag bifall till förslaget i betänkandet
              och genast har Ragnwi Marcelind åsikter om vad jag kommer att
              säga. Ja, det är bra.
            </seg>
            <seg n="40d5c7a7">
              Miljöpartiet är för mångfald i boendet. Detta säger jag med anknytning
              till den senaste debatten i replikskiftet. När vi hade den här
              hearingen i bostadsutskottet den 18 november fick vi höra att
              det var 100 000 människor som stod i kö bara här i Helsingfors
              för att få en lägenhet. Vad jag förstår köar man för hyresrätter.
              Det är alltså det som efterfrågas, och det är det som vi har prioriterat
              i budgetsammanhang också. Regeringen har ju lagt fram den här
              propositionen, och vi står bakom den.
            </seg>
            <seg n="c1d4ccdf">
              De som har råd att köpa, och som förmodligen inte står bland
              de 100 000 människorna i kön i Helsingfors, har ett enormt utbud
              till sitt förfogande. Så där kan jag i och för sig också se en
              viss snedvridning på bostadsmarknaden. Nu fick vi veta att det
              inte var 100 000 i kö som aktivt söker, utan det handlar om 30
              000. Det sade man på hearingen. Varje år förmedlas också mellan
              5 000 och 6 000 lägenheter i Helsingfors.
            </seg>
            <seg n="36d307ce">
              Jag tycker att det har varit väldigt bra saker som vi har varit
              med om, mycket klargörande grejer som vi har hållit på med i bostadsutskottet
              på senaste tiden. Det gäller bland annat vårt besök i Västra Götaland,
              i Göteborg. Där fick vi också en korrigering av vår uppfattning
              av hur mycket studentbostäder som efterfrågades. Vi har fått för
              oss att det rör sig om mellan 50 000 och 60 000. Jag ser att det
              också finns motioner och reservationer från tiden innan man visste
              om hur det egentligen förhöll sig. Då hade vi de här siffrorna
              från SFS. Nu sade man i Göteborg att det är ungefär 10 000 som
              är aktivt sökande. Detta visar sig alltså när man väldigt konkret
              går in i kön: Här är det en student som faktiskt befinner sig
              utomlands under ett halvår och en annan som har ett tillfälligt
              jobb och står och väntar på en plats på universitet. Det är mycket
              sådana saker. Så det är ungefär 10 000, bara för att frisera siffrorna
              lite.
            </seg>
            <seg n="7fd61b8e">
              Det måste byggas. Vi har som sagt prioriterat hyresrätterna,
              de små hyresrätterna. Det gäller de nya, tillträdande, unga människorna
              på bostadsmarknaden antingen man är student eller söker sin första
              bostad kanske för att man har fått ett tillfälligt jobb ett år.
              Det är många ungdomar som arbetar med projektjobb. En bostadsrätt
              är inte det som man i första hand efterfrågar, och man köper inte
              en villa. Det är sådant som man kanske väntar med. Det svåra för
              dem är alltså den första bostaden.
            </seg>
            <seg n="3bd29592">
              Vi fick också höra på bostadsutskottets hearing att omvandlingen
              till bostadsrätter har ökat segregationen. Det var Hans Lind som
              uttryckte det. Han gav oss del av forskning, visserligen i ganska
              liten skala, som han hade utfört. Jag skulle gärna vilja återkomma
              till de diskussionerna när vi diskuterar bostadsrätter och hyresrätter
              så småningom, i kommande betänkande om det går för sig.
            </seg>
            <seg n="de5bad64">
              Som vanligt har det mesta avhandlats när jag kommer upp i talarstolen.
              Det är lite synd. Men då har jag å andra sidan hunnit sitta och
              titta efter lite i propositionen om det verkligen inte finns något
              enda litet förslag om vad det ska komma för proposition där. Det
              gör det faktiskt, och det är på bostadsbidragens område. Där avser
              man att komma fram med ett förslag om förbättrade regler för bostadsbidragen
              under nästa år.
            </seg>
            <seg n="4fed979b">
              Jag trodde att vi var ganska eniga i det här utskottet om den
              roll som bostadsbidragen ska spela som ett bostadspolitiskt instrument.
              Det är ju meningen att det ska ge ekonomiskt svaga hushåll möjlighet
              att hålla sig med goda och tillräckligt rymliga bostäder. Det
              är syftet med det hela. Det är ganska bra träffsäkerhet också,
              något som vi har kontrollerat i vårt utvärderande arbete i utskottet.
              Det har en bra träffsäkerhet. Det är alltså ensamstående kvinnor
              med barn som till allt övervägande del får del av bostadsbidragen,
              och det var också syftet med dem.
            </seg>
            <seg n="f1cdeedc">
              Jag är lite fundersam över en sak som jag också har hittat bland
              motionerna. Det var någon som påpekade här, jag tror att det var
              Rigmor Stenmark, att de äldre ökar i antal. Det har i alla fall
              kommit upp. Jag vill göra en avvägning här, för det här med hissar
              har vi ju diskuterat ganska mycket. Det verkar röra sig om väldigt
              lite. Det här hissbidraget är väl i stort sett redan utnyttjat,
              antar jag. Sedan finns det en motion, och det är i alla fall en
              centerpartimotion har jag sett, som handlar om att man inte ska
              behöva utrusta nya hus med hissar där studenter ska bo. Det är
              ganska konstigt.
            </seg>
            <seg n="2fc6d2ce">
              Det byggs ändå inte så förfärligt många nya bostäder. Eftersom
              vi har sådana problem med de gamla bostäderna som inte har några
              hissar ska väl åtminstone de nya som vi bygger utrustas med hissar
              om det är ett par våningar upp? Åtskilliga av oss som sitter här
              inte alla, för vi har lite yngre tillskott i bostadsutskottet
              också men en del av oss i alla fall kommer inom en inte alltför
              avlägsen framtid att vara beroende av hiss för att komma upp till
              bostaden. Jag är alltså lite fundersam till hur man tänker där.
            </seg>
            <seg n="7c12f60a">
              Det är studenterna, ungdomarna, som jag också prioriterar, som
              ni hör. Sedan är det också inomhusmiljön, och jag vill använda
              ett par minuter till att prata om fukt, mögel och radon. Det finns
              alltid motioner om att de bidragen inte ska behövas, återkommande
              motioner år från år. Jag tycker att de är ganska lätta att bemöta.
            </seg>
            <seg n="895df9cb">
              När det gäller fukt och mögel gör vi en förändring av bestämmelserna
              i den här propositionen. Det är att vi utökar antalet år med fem.
              Det blir alltså från 25 år till 30 år gamla hus som kan omfattas.
              Jag tror att man kommer att behöva använda sig av det här, för
              tyvärr är inte nybyggda hus heller alldeles befriade från de här
              problemen. Jag tror alltså faktiskt inte att det stannar vid 80-talsårgångarna
              utan att vi kommer att få se sådana här problem även i fortsättningen.
              Likadant är det med radonet. Svårigheten där är ju att jag som
              fastighetsägare kanske inte utvecklar symtom förrän efter 30 år
              i bostaden. Det känns inte så väldigt akut.
            </seg>
            <seg n="5cb44ae5">
              En bostad överlever i allmänhet den som bor i den. Det som man
              gör är alltså sådant som efterlevande nya hyresgäster och villaägare
              ska kunna ta del av. Det som görs är väldigt viktigt. Varje år
              dör hundratals människor i lungcancer på grund av radon. Därför
              är det jättebra att man sänkt gränsen till 200 becquerel och att
              man satsar på information så att den mycket nödvändiga saneringen
              får fart.
            </seg>
          </u>
          <note type="speaker" n="1ae891fd">
            Anf. 127 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-7a2e42677c4a4888-5" n="019fb4b5">
            <seg n="a40145d9">
              Fru talman! Helena Hillar Rosenqvist inledde sitt anförande med
              att säga att hon trodde att debatten skulle handla om budgeten,
              för den tänkte i alla fall hon tala om. När jag sedan begär ordet
              blir hon något förvånad. Det är inte så konstigt att jag gör det
              för jag har ju suttit och bearbetat betänkandet tillsammans med
              Helena Hillar Rosenqvist och upptäckt att där inte finns en enda
              reservation från Miljöpartiet. Slutsatsen blir att Helena är hundraprocentigt
              nöjd med den politik som i dag förs av regeringen. Därför har
              jag några korta frågor:
            </seg>
            <seg n="b85630ef">
              Vad anser Miljöpartiet om investeringsstöden, inte minst med
              tanke på att den ena artikeln efter den andra pekar på att dessa
              stöd inte har den effekt som majoriteten påstår att de ska ha?
              De utnyttjas alltså inte. I Helsingforss län har endast 50 av
              avsatta 190 miljoner tagits ut för 2003.
            </seg>
            <seg n="7c9d5aa2">
              Vad anser Miljöpartiet om det uppdrag som getts till Statens
              bostadskreditnämnd, att ta fram förslag till lösningar för hur
              ungdomar ska kunna äga sin lägenhet? Anser Helena att det är korrekt,
              och varför ska i så fall inte andra unga människor, till exempel
              småbarnsföräldrar, också kunna ha den rättigheten?
            </seg>
            <seg n="b2fa14c9">
              Helena säger att för dem som har råd att köpa finns ett stort
              utbud, och att det finns en snedvridning på bostadsmarknaden.
              Då förstår jag inte varför hon inte stöder det förslag som Kristdemokraterna
              lagt fram om att även låginkomsttagare ska kunna äga sitt boende.
              I stället stöder hon det som sägs i majoritetstexten, nämligen
              att det kan ifrågasättas om det begränsade utrymme som finns för
              statliga insatser inom bostadssektorn ska användas på detta sätt
              alltså att stödja låginkomsttagare att äga sitt eget boende. Delar
              inte Miljöpartiet Kristdemokraternas uppfattning i den här frågan?
            </seg>
          </u>
          <note type="speaker" n="ead406d9">
            Anf. 128 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-4" n="76865a9c">
            <seg n="773d05a4">
              Fru talman! Jag var inte alls förvånad över att Ragnwi Marcelind
              begärde replik, utan mera över att det gjordes på det tidiga stadiet
              eftersom jag ännu inte hade sagt någonting. Men jag förstår att
              frågorna redan var formulerade.
            </seg>
            <seg n="20107dc7">
              Beträffande att vi inte har någon reservation och att det skulle
              vara egendomligt vill jag påpeka att i någon annan debatt är det
              Vänsterpartiet som får på tafsen för att de har reservationer.
              Vi har ingen koalition, vilket jag hört att några uttryckt här
              tidigare. Det måste vara ett missförstånd. Det finns ännu icke
              någon koalitionsregering i det här landet.
            </seg>
            <seg n="aa1ed90b">
              I stort sett stöder vi propositionen. Det är på det sättet vi
              har samarbetat. Vi kan inte skuldbeläggas både för att det ena
              partiet har reservationer och för att det andra inte har det.
              Ni får väl bestämma er för vad som är riktigt.
            </seg>
            <seg n="839b0fd8">
              Nu jobbar Vänsterpartiet och Miljöpartiet tydligen på lite olika
              sätt. Jag försöker som gruppledare att avhålla mina kära partikamrater
              från att väcka så många motioner, åtminstone vad gäller att väcka
              samma motioner varje år. I stället tycker jag att vi skulle kunna
              ha temavisa utskottsbetänkanden och beredningar av ärendena så
              att vi slapp de upprepanden som nu finns. Jag hittar mycket sådant
              också här.
            </seg>
            <seg n="0cabf2cc">
              Jag fann ingen anledning att själv reservera mig; jag har haft
              tillräckligt många möjligheter att påverka propositionen. Nu kan
              jag tala om en hemlighet för er, nämligen att om vi inte stödde
              detta är det inte säkert att det skulle gå igenom. Som ni vet
              agerar Miljöpartiet vågmästare, och därför är vi väldigt försiktiga
              med hur vi tassar fram mellan höger och vänster.
            </seg>
          </u>
          <note type="speaker" n="cb3b2adc">
            Anf. 129 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-7a2e42677c4a4888-6" n="019fb4b5">
            <seg n="50a03baa">
              Fru talman! Frågorna var inte formulerade i förväg, utan det
              var när Helena Hillar Rosenqvist så tydligt markerade att det
              skulle handla om budgetbetänkandet, och att det här är Miljöpartiets
              politik, som jag begärde replik. Det finns inte en enda reservation.
              Jag vill inte skuldbelägga Miljöpartiet utan konstaterar bara
              att ni står bakom betänkandet. Då frågade jag hur ni kan stå bakom
              det och gav ett exempel på vad som står där.
            </seg>
            <seg n="46b78e94">
              När Kristdemokraterna vill införa ett system där även låginkomsttagare
              ska kunna äga sitt boende säger Helena Hillar Rosenqvist och Miljöpartiet,
              eftersom de står bakom detta, att det kan ifrågasättas om det
              begränsade utrymme som finns för statliga insatser inom bostadssektorn
              ska användas på detta sätt.
            </seg>
            <seg n="839a99f7">
              Man kan inte i talarstolen säga att marknaden är så problematisk
              att bara de som har pengar kan skaffa sig ett eget boende när
              det finns förslag på att vi ska underlätta för låginkomsttagare
              att också kunna äga sitt boende. Det var precis det som var den
              gamla folkhemstanken. Men det vill inte Miljöpartiet. Det bra
              att vi fått detta klart för oss i dag. Det är fint att det förs
              till protokollet.
            </seg>
            <seg n="7af469f6">
              Jag frågade också beträffande investeringsstödet ifall Miljöpartiet,
              i enlighet med Socialdemokraterna och Vänstern, anser att det
              fungerar bra, att det indikerar att det är ett fungerande system,
              när man inte ens kan ta ut investeringsstöden. Pengarna blir kvar
              på Finansdepartementet i stället för att gynna människor som vill
              ha bostad, som vill ha större bostad, som vill kunna bilda familj.
              Låginkomsttagare som längtar efter att få en större lägenhet får
              stå utan eftersom bidragen fryser inne.
            </seg>
            <seg n="bf87fabe">
              Då frågade jag: Är det ett system som Miljöpartiet tycker är
              bra, eftersom ni inte kommenterar det och ni dessutom säger att
              ni står bakom den förda politiken? Det var bara det jag ville
              ha reda på, Helena Hillar Rosenqvist. Det finns många ytterligare
              frågor, men dem hinner jag tyvärr inte ställa.
            </seg>
          </u>
          <note type="speaker" n="760fef4d">
            Anf. 130 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-5" n="76865a9c">
            <seg n="6484c2d6">
              Fru talman! Det räcker så bra med de två som jag redan fått.
              Jag har skrivit ned dem, och nu ska jag också svara på dem.
            </seg>
            <seg n="ed5f7695">
              Den första frågan, åtminstone i din första replik, handlade om
              investeringsstöden. Jag anser att det är för tidigt att göra en
              utvärdering. De är inte slut ännu, och vi ska först se vad de
              leder till. Det verkar som om ganska mycket nu är på gång. Det
              hoppas jag, för jag tycker att de har gjort nytta. Jag kan också
              ställa mig tveksam till den formen av tillfälliga bidrag, men
              för att få den marknaden var det mycket viktigt.
            </seg>
            <seg n="4e548b8a">
              När det gäller den andra frågan har ju vi som äger våra bostäder
              dragit stor nytta av den lågräntepolitik som vi haft under den
              senare tiden. De som inte dragit så mycket nytta av den, där den
              inte alls kommit till någon nytta, är hyresrätterna. Jag tror
              att Ragnwi Marcelind kan titta på sina egna inbetalningar till
              bostadsfinansieringen och se hur mycket lägre boendekostnaden
              blivit under de senaste åren. Jag var med på den tiden när man
              betalade 1415 % i ränta på villalån.
            </seg>
            <seg n="ed26798e">
              Den som i dag vill köpa sig en bostad inser att priserna tyvärr
              ökar i samma takt som räntan sjunker, men det är faktiskt upp
              till marknaden att avgöra var det hela ska hamna. Den låga räntan
              har dock gynnat oss som äger våra bostäder och fortfarande har
              lån på dem.
            </seg>
          </u>
          <note type="speaker" n="09ea2cb1">
            Anf. 131 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-5" n="de0e8720">
            <seg n="21a1420c">
              Fru talman! Jag upplever att Helena Hillar Rosenqvist i stor
              utsträckning recenserar andras politik. Jag fastnade också för
              det som tidigare sades om att det inte finns några reservationer
              i betänkandet. Det tycker jag är ganska intressant att konstatera,
              särskilt med tanke på Gustav Fridolins inlägg i en tidigare bostadsdebatt.
              Då hade han väldigt många synpunkter på den förda politiken. Miljöpartiet
              skulle driva både lex Helsingfors och mycket annat. Nu kan jag
              konstatera att man i Miljöpartiet kanske är både stolta och nöjda.
            </seg>
            <seg n="30414a46">
              Den fråga jag tänkte ställa till Helena Hillar Rosenqvist handlar
              om segregationen. Jag vill veta vad Miljöpartiet avser att göra
              åt den.
            </seg>
            <seg n="64bd1a64">
              I betänkandet anges det att Boverket ska ges i uppdrag att ta
              fram nyckeltal detta för att man ska kunna studera hur det ser
              ut när det gäller segregationen.
            </seg>
            <seg n="a4fa46c6">
              Folkpartiet har kommit med en rapport. Vi beskriver där hur det
              ser ut när det gäller segregationen. Ett sätt att komma åt det
              hela är att titta på boendet, exempelvis på frågan om att människor
              får äga sitt boende.
            </seg>
            <seg n="13fb4898">
              Jag vill veta varför Miljöpartiet har ändrat uppfattning om ägarlägenheter.
            </seg>
            <seg n="caeb488a">
              Vidare: Om kommunala bostadsföretag och kommuner är överens om
              att det är bra att ombilda hyresrätter till bostadsrätter, kan
              Miljöpartiet då tänka sig att gå med på det? Vi ser i dag exempel
              på att inte ens det räcker för att man ska kunna göra detta. Det
              finns många sådana exempel. Men tycker inte Miljöpartiet att det
              vore bra om alla av de närmast berörda var överens om att man
              kan få ombilda hyresrätt till bostadsrätt?
            </seg>
          </u>
          <note type="speaker" n="631e148a">
            Anf. 132 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-6" n="76865a9c">
            <seg n="b1424acf">
              Fru talman! Vi har ett avtal om samarbete mellan Socialdemokraterna,
              Vänsterpartiet och Miljöpartiet. Den här mandatperioden är det
              budgeten som det rör sig om. Nu diskuterar vi ett budgetbetänkande,
              och jag kan lova, Nina Lundström, att vi har åtskilliga reservationer
              i övriga betänkanden. Jag antog att det var det här betänkandet
              vi talade om liksom om den recension av andra partiers politik
              som jag har tillåtit mig att göra. Jag trodde nämligen att vi
              var här för att kunna tala om varandras politik. Vidare gäller
              det de frågor som jag har och som jag inte haft möjlighet att
              ställa eftersom jag står så långt ned på talarlistan men som jag
              nu kan ställa till Folkpartiet. Jag ber att i kommande debatter
              få återkomma bland annat till de frågor som Nina Lundström tar
              upp.
            </seg>
            <seg n="784d3909">
              Som jag tidigare påpekat är min åsikt att vi av Hans Lind har
              fått bekräftat att segregationen har ökat i de områden med ombildningar
              som han har undersökt. Det manar inte precis till efterföljd.
            </seg>
            <seg n="cf9e35b8">
              Det är inte tvärstopp för någonting. Jag vet att man gärna anser
              att det är fråga om en stopplag. Men det handlar om ett försvårande
              för ombildning och inte om ett idiotstopp, och detta vet Nina
              Lundström.
            </seg>
          </u>
          <note type="speaker" n="6b22d500">
            Anf. 133 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-6" n="de0e8720">
            <seg n="4776b650">
              Fru talman! Ett sätt att se till att det byggs hyresrätter i
              stället för att satsa på kortsiktiga bidrag är att reformera hyressättningen,
              det vill säga att de som ska bygga hyresrätter oavsett om det
              är kommunala bostadsföretag eller om det är privata aktörer vet
              hur kalkylen ser ut, att den håller.
            </seg>
            <seg n="1f8b04f6">
              Kommer Miljöpartiet att ställa upp på en reformerad hyressättning?
            </seg>
            <seg n="aa215f08">
              Kan Miljöpartiet tänka sig att i framtiden sänka fastighetsskatten
              och förmögenhetsskatten? Detta påverkar hyreskostnaden. Anser
              Miljöpartiet att det här är något som man kunde göra något åt,
              i enlighet med Folkpartiets förslag?
            </seg>
            <seg n="384d871d">
              Tycker Miljöpartiet att de bullernormer som finns och att annan
              lagstiftning som gör att man stoppar byggandet, inte minst av
              hyresrätter, är rimliga?
            </seg>
            <seg n="fcee61ab">
              Det finns väldigt många olika typer av hinder för att öka bostadsbyggandet.
              Vi kunde höra här att Miljöpartiet ändå tvekar kring om investeringsbidragen
              varit speciellt bra. Det har varit viktigt med ett tillfälligt
              stöd, säger Helena Hillar Rosenqvist. Men det finns ju annat som
              man kan göra i stället.
            </seg>
            <seg n="b357b545">
              Min fråga är därför: Är ni i Miljöpartiet beredda att se över
              andra åtgärder som skulle vara oerhört mycket bättre och som skulle
              vara långsiktiga något som jag förstått att Miljöpartiet gillar?
              Är alltså långsiktiga förutsättningar som gör att man kan bygga
              kontinuerligt utifrån bostadskonsumenternas behov och önskemål
              något som Miljöpartiet kan ställa upp på?
            </seg>
            <seg n="cf06c0f3">
              Allra sist: Ser Miljöpartiet ägandet som en del av kampen mot
              segregationen det vill säga att människor även i så kallade hundraprocentsområden
              ska kunna äga sin bostad?
            </seg>
          </u>
          <note type="speaker" n="14254f20">
            Anf. 134 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-7" n="76865a9c">
            <seg n="b8a70b29">
              Fru talman! Ursäkta, med det var alldeles för många frågor. Jag
              har inte mer tid än vad du har för att svara på frågor. Det var
              liksom ett rabblande av frågor om sådant som redan varit uppe.
              En del av svaren från förut kan jag säkert hålla med om jag har
              inte noterat dem så otroligt noga. Jag är dock tacksam för passningen
              här.
            </seg>
            <seg n="a8d5d0f8">
              Vad jag skulle vilja se är fler byggprojekt där den som bygger
              också förvaltar fastigheten. Jag glömde det där förut, så det
              är bra att jag får tillfälle att säga det. Nina nämnde att Miljöpartiet
              tycker att det är viktigt med ett långsiktigt, hållbart byggande
              och boende. Däri ingår faktiskt den nämnda frågan. Det där är
              sådant som jag skulle vilja jobba med.
            </seg>
            <seg n="f7f7e9c7">
              De andra frågorna om hyresrätter, hyressättningssystem, fastighetsskatt
              och förmögenhetsskatt är sådant som vi återkommer till i kommande
              betänkanden. Jag hoppas att jag då får riktigt goda möjligheter
              att utveckla de frågorna.
            </seg>
            <seg n="02efc62e">
              Jag är den som kanske starkast har ifrågasatt trepartiöverenskommelsen.
              Alla ni andra tyckte att det var väldigt bra när vi fick det där
              klart för oss. Jag var, som sagt, den enda som ifrågasatte trepartiöverenskommelsen.
              Jag tyckte att det var lite ovanför folks huvuden och att det
              kunde bli så att man skulle vilja bli av med gamla hyresgäster.
              Jag har många synpunkter på de sakerna, men det är väl sådant
              som vi, som sagt, får återkomma till.
            </seg>
          </u>
          <note type="speaker" n="48d55398">
            Anf. 135 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-5" n="845743df">
            <seg n="baa737f5">
              Fru talman! Jag begärde ordet när Helena Hillar Rosenqvist inledde
              mycket positivt om att Miljöpartiet är för mångfald i boendet.
              Wow ! Nu kommer Helena Hillar Rosenqvist, tänkte jag, att säga:
              Vi har ändrat oss när det gäller ägarlägenheterna en gång till,
              skulle jag vilja tillägga. När ert förslag kommer upp kommer vi
              att stödja förslaget om att få ägarlägenheter även i Sverige.
            </seg>
            <seg n="d3f40375">
              Nog är det väl, Helena Hillar Rosenqvist, en paradox att man
              kan äga sin bostad om den så att säga är på marken men inte om
              huset ställs upp. Nog är det väl en paradox här i Sverige att
              vi har det på det sättet.
            </seg>
            <seg n="5f69286d">
              Jag har två frågor till Helena Hillar Rosenqvist. Tidigare hade
              jag ett antal frågor, men det var till hela vänsterkartellen.
              Jag har dock inte fått särskilt många svar. Något svar fick jag
              i samband med att Lilian Virgin var uppe. Därför måste jag kolla
              med Miljöpartiet. Vi kan ta två av de hinder för bostadsbyggandet
              som lästes upp och som Lilian Virgin var positiv till.
            </seg>
            <seg n="2129aed0">
              Först gäller det infrastruktursatsningar, vägsatsningar, för
              att få i gång bostadsbyggandet. Landshövdingen i Helsingforss
              län kom i april 2003 med en rapport, Vägskäl för bostadsbristen
              . Där konstaterar landshövdingen att man kanske skulle kunna bygga
              56 000 lägenheter i Helsingforssområdet. Men 40 000 av dessa lägenheter
              är beroende av att det kommer pengar till trafik- och infrastrukturinvesteringar
              i Helsingforss län. Tycker Helena Hillar Rosenqvist att det behövs?
              Det är min första fråga.
            </seg>
            <seg n="19eff4da">
              Vidare gäller det bullernivåerna. I Sverige är det så konstigt,
              för samma regler gäller oavsett om man bygger i en storstad som
              Helsingfors eller om man bygger ute på landsbygden. Var och en
              förstår att det, av naturliga skäl, bullrar mer i en storstad
              än det gör ute på landsbygden. Man måste alltså få helt andra
              regler, mer flexibla regler, när det gäller bullernivåerna.
            </seg>
            <seg n="e73ad4cd">
              Min nästa, mycket enkla, fråga blir därför: Tycker Helena Hillar
              Rosenqvist att vi ska ha en ändring här så att det blir möjligt
              att bygga även i storstäder?
            </seg>
          </u>
          <note type="speaker" n="b3128a27">
            Anf. 136 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-8" n="76865a9c">
            <seg n="766d431f">
              Fru talman! Det var två väldigt intressanta frågor. När det gäller
              den första frågan, den om infrastrukturen, vill jag säga att bostäderna
              faktiskt ingår i infrastrukturen. Den infrastruktur som Marietta
              de Pourbaix-Lundin frågar efter gäller främst vägar.
            </seg>
            <seg n="4baf5842">
              Såvitt jag förstår är det väldigt många människor här som främst
              efterfrågar kollektivtrafik, så det viktigaste är att man bygger
              ut kollektivtrafiken. På liknande sätt är det i mitt län. Där
              bor det inte så hemskt mycket folk, bortsett från Linköping och
              i Norrköping. Vad man där försöker satsa på är spårvägsutbyggnaden.
              Kollektivtrafiken är alltså otroligt viktig.
            </seg>
            <seg n="0dd6efef">
              Vidare handlar det om hur man planerar de nya områdena. Det handlar
              om att det finns mindre köpcentrum och om att det finns en dagligvaruhandel
              som folk kan ta sig till. Marietta de Pourbaix-Lundin var kanske
              med när jag här talade om att ha rullatoravstånd till butiken.
              Det är väldigt viktigt hur vi planerar etableringar av stormarknader,
              outlet -butiker och annat sådant som gör människor otroligt bilberoende.
              Jag efterlyser alltså att planeringen fullföljs för kollektivtrafiken
              och även för dagligvaruhandeln och andra butiker i närheten av
              där man bor.
            </seg>
            <seg n="20f3a211">
              Det är väldigt många människor som är störda av buller, och det
              gäller inte bara bullret från gatan och trafiken utan också fläktbuller
              och lågfrekvent buller. Det är en otroligt stor stressfaktor för
              många. Man kanske inte hör det lika mycket som man upplever det
              inom sig och som det påverkar kroppen. Jag tror att man kan göra
              väldigt mycket åt det, bland annat att man planerar lägenheterna
              så att den del av lägenheten där man ska sova är bortvänd från
              bullerstörningarna.
            </seg>
          </u>
          <note type="speaker" n="90e0cdb8">
            Anf. 137 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-6" n="845743df">
            <seg n="5cf8455c">
              Fru talman! Men det mesta av kollektivtrafiken går faktiskt också
              på vägar och behöver vägar, så är det. Jag tror inte att man vill
              ha spårvagnar in i Helsingfors utifrån till exempel där jag bor.
              Det behövs faktiskt vägar.
            </seg>
            <seg n="4e0aef0c">
              I Helsingforssområdet har vi en gemensam bostads- och arbetsmarknad.
              Man bor inte precis där man jobbar, så man måste kunna förflytta
              sig. Jag utgår från att alla faktiskt inte har rullator, utan
              en del arbetar också, och då måste man kunna komma till sitt arbete.
              Jag tycker inte att jag fick något riktigt svar på min fråga.
            </seg>
            <seg n="a9492f60">
              Det är bullret utifrån jag pratar om. Det är flera byggprojekt
              i Helsingforss innerstad som har stoppats på grund av bullernivåerna
              och de bullernormer som gäller i dag. Det gör att bostadsbyggandet
              i Helsingfors, där vi har 100 000 människor i bostadskö, inte
              blir av. Är det verkligen rimligt? I konsekvensens namn borde
              egentligen Miljöpartiet säga att de flesta som bor i Helsingforss
              innerstad måste flytta, för de som redan bor där är utsatta för
              det buller som de som skulle flytta in skulle bli utsatta för.
              Det vore faktiskt konsekvent om man sade det.
            </seg>
            <seg n="3619bc6c">
              Vi vet alla att det i dag finns väldigt bra isolerande fönster.
              Man hör inte bullret inne. Men nu bygger allt på att man ska mäta
              bullret med öppet fönster, och där vet vi hur det fungerar i innerstan.
              Där fick jag inte heller något bra svar.
            </seg>
            <seg n="7ace7e25">
              Jag vet inte hur ni i vänsterkartellen ska få ihop det. Helena
              Hillar Rosenqvist tycker inte att det behövs vägar utan kollektivtrafik,
              och kollektivtrafiken går inte på vägar enligt henne. När det
              gäller bullret vill inte Helena Hillar Rosenqvist göra några större
              förändringar utan tycker att allting är bra.
            </seg>
          </u>
          <note type="speaker" n="052207b3">
            Anf. 138 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-9" n="76865a9c">
            <seg n="377d7ba6">
              Fru talman! Nej, Marietta de Pourbaix-Lundin, jag försöker bara
              komplicera det hela och påpeka att buller inte bara kommer utifrån.
              Jag är mycket väl medveten om det, eftersom jag själv lever i
              två helt motsatta miljöer, nämligen på Munkbron och ute på landet
              där jag kan ha alla fönster öppna dygnet runt utan att bli störd
              av så mycket ljud.
            </seg>
            <seg n="e9b8237a">
              Jag vill komplicera det hela lite. Om Marietta de Pourbaix-Lundin
              inte är nöjd med mina svar beror det antagligen på att jag inte
              levererade de svar som hon efterfrågade. Jag anser att infrastruktur
              i städer och i stadsbebyggelse för det mesta åtminstone borde
              bygga på kollektivtrafik och planering för det och på hur man
              förlägger dagligvaruhandeln.
            </seg>
          </u>
          <note type="speaker" n="ae1be247">
            Anf. 139 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-5" n="457e5bba">
            <seg n="772defbf">
              Fru talman! Även jag blev glatt överraskad när Helena Hillar
              Rosenqvist sade att Miljöpartiet är för mångfald. Jag skrev hoppsan.
              Jag tänker fråga lite om det. Det innebär också att Helena Hillar
              Rosenqvist håller med Centerpartiet om att vi ska utveckla hela
              landet, att människor ska kunna bo både på landsbygden och i staden.
              Då undrar jag: Hur ser Miljöpartiet på landsbygdsbornas möjligheter
              att ta sig till dagligvaruhandeln, till skolor och olika former
              av service? Hur ser Helena Hillar Rosenqvist på möjligheten att
              med en bil ta sig fram ute på landsbygden? Det är alldeles omöjligt
              att åka en buss som över huvud taget inte finns.
            </seg>
          </u>
          <note type="speaker" n="8aa520d3">
            Anf. 140 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-10" n="76865a9c">
            <seg n="6578e47c">
              Fru talman! Mångfalden i boendet för mitt vidkommande består
              av att försöka värna om hyresrätten, med tanke på de hot som hyresrätten
              har varit utsatt för. Det har varit en kraftig attack från borgerligt
              håll och antagligen en from önskan från borgerligt håll att jag,
              efter det att utredningen om att äga sin lägenhet hade kommit,
              skulle svälja den med hull och hår. Nu var det så att vi kom överens
              om att vi skulle låta utreda saken och få en utredning som bland
              annat tar upp jämförelsen med Finland. Men vi kanske inte ska
              veckla in oss i det, utan mångfalden för mig är att värna om hyresrätten.
              Vi kommer till det den 19 januari, tror jag, när vi åter ska samlas
              här. Vi har en tendens i det här utskottet att prata om allting
              alltid.
            </seg>
            <seg n="4b899a28">
              Att bo ute i glesbygden är inte lätt, det kan jag intyga som
              bor där själv. Nu har jag inte med mig den lapp som jag nästan
              ständigt haft med mig med uppgift om hur många glesbygdsbutiker
              som läggs ned varje år. Det är förfärligt många. Det spelar ingen
              roll att vi i kommunerna har möjlighet att stödja en glesbygdsbutik.
              Det är inte ett gynnande av en enskild, utan det är fullkomligt
              tillåtet och önskvärt. Men det hjälper inte om folk inte handlar
              i den butiken. Då tröttnar till slut handlaren. Det är ett väldigt
              stort problem.
            </seg>
            <seg n="78a08826">
              Hade vi den infrastruktur som nätet av glesbygdsbutiken skulle
              utgöra skulle vi inte behöva åka på våra vägar i riktigt samma
              utsträckning. Jag är ingen bilmotståndare. Jag skulle inte själv
              klara mig utan bil, men det gäller att samordna transporterna
              och massa annat. Vi har, förmodar jag, en ganska stor samsyn om
              de miljöfordon som vi ända håller på att utveckla i det här landet.
            </seg>
          </u>
          <note type="speaker" n="039b46ef">
            Anf. 141 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-6" n="457e5bba">
            <seg n="0a5a6e50">
              Fru talman! Då vill jag gå till det som Helena Hillar Rosenqvist
              tyckte att vi skulle hålla oss till, nämligen utgiftsområde 18.
              Där står det bland annat i propositionen: Vidare föreslår regeringen
              att 4 miljoner kronor för 2005 förs över från anslag 31.5 det
              är bidrag till Fonden för fukt- och mögelskador att användas för
              att utveckla och genomföra en miljöutbildning för byggnadsarbetare.
            </seg>
            <seg n="ff23f071">
              Man för över det till Boverket. Man tar alltså pengar från Fonden
              för fukt- och mögelskador samtidigt som vi vet att den här fonden
              mycket väl behövs då flera och flera, främst barn och ungdomar,
              drabbas av allergisjukdomar. Varför går Helena Hillar Rosenqvist
              med på det?
            </seg>
            <seg n="7eea26b0">
              Det är lite anmärkningsvärt att Helena Hillar Rosenqvist är så
              snabb i sitt omdöme. När en person säger att det inte behövs så
              många studentbostäder som de samlade studentorganisationerna i
              landet säger behövs anammar Helena Hillar Rosenqvist vad en vd
              för ett studentlägenhetsföretag sagt och förkastar hela studentkåren.
              Det tycker jag är anmärkningsvärt. Lite sakta i backarna, skulle
              jag vilja säga. Det har dessutom gått en alltför kort tid.
            </seg>
            <seg n="87f0f8bd">
              Detsamma gäller den korta tid som vi hade att utvärdera hur omvandling
              från hyresrätter till bostadsrätter hade slagit. Helena Hillar
              Rosenqvist tar en persons åsikt, gör den till sin egen, förkastar
              andra möjligheter och säger att detta är hela sanningen. Det kan
              inte vara så. Lite sakta i backarna där också.
            </seg>
            <seg n="b679dd04">
              Vi har ännu inte sett resultaten. Alla var överens i den hearing
              som var om att det var alltför kort tid för att göra denna utvärdering
              och dra några slutsatser.
            </seg>
          </u>
          <note type="speaker" n="5208beeb">
            Anf. 142 HELENA HILLAR ROSENQVIST (mp) replik:
          </note>
          <u who="Q4975541" xml:id="i-ab9699ceefc71271-11" n="76865a9c">
            <seg n="6064ba16">
              Fru talman! Vad gäller Fonden för fukt- och mögelskador har jag
              tyckt att det har varit väldigt viktigt att utbilda byggnadsarbetare.
              Det hänger till viss del samman med det här, för det handlar också
              om att förebygga att man bygger in fukt och mögel i husen. När
              vi ser att alla pengar inte går åt håller jag självklart stenhårt
              öga på de här fonderna. De har inte utnyttjats i den utsträckning
              som de hade behövts. Man behöver se över reglerna. Det blir lite
              för dyrt för den enskilde fastighetsägaren att åtgärda de här
              skadorna.
            </seg>
            <seg n="9ad8e81d">
              Det kan jag hålla med om. Jag tycker inte att det är något fel
              att man utbildar byggnadsarbetare.
            </seg>
            <seg n="4927faca">
              Som vanligt blir det så mycket frågor. Det är begränsat utrymme
              för mig att svara på dem. Jag tycker att det är viktigt att lyssna
              när man är ute och träffar företrädare för studenterna och dem
              som ska tillhandahålla bostäder. Det står väldigt många i kö.
              Förvalta en kö kan man göra, och folk står i kö. Men vid två tillfällen
              har vi hört hur man delar in köandet i dem som står i kö och dem
              som är aktiva i kön. Det är två olika sätt att förhålla sig till
              kön. Det tycker jag att vi fick ganska klart för oss i Göteborg
              när vi var där. Det var intressant att höra. Jag förringar inte
              problemet på något vis och ställer inga vd:ar emot varandra. Det
              här är olika sätt att se. Det måste de som handhar köerna ha totalkoll
              på. När de talar om för oss hur det föreligger tycker jag faktiskt
              att vi kan lyssna på dem.
            </seg>
          </u>
          <note type="speaker" n="b896315b">
            Anf. 143 CARL-ERIK SKÅRMAN (m):
          </note>
          <u who="carl-erik_skarman_1ce1ac" xml:id="i-ac4ee92754aa0c5c-0" n="7dc59fa3">
            <seg n="79350119">
              Fru talman! Det har talats mycket om hur Socialdemokraterna har
              drivit politiken de senaste tio åren. Egentligen, fru talman,
              är det ju så att med några mandatperioders undantag har Socialdemokraterna
              dominerat bostadspolitiken under 70 år, ända sedan 30-talets början.
            </seg>
            <seg n="bba03f35">
              Vad är resultatet? Jo, dessvärre en misslyckad bostadspolitik,
              omfattande bostadsbrist i storstäderna och stora överskott i glesbygderna.
              Det är bostadsbrist i varannan kommun, 100 000 bostadssökande
              i Helsingforssregionen och 26 000 tomma lägenheter i glesbygdskommunerna
              eller stagnerande kommuner. Inte ens om man anställde Stålmannen
              som bostadssamordnare kunde man använda de 26 000 tomma lägenheterna
              för att trycka in Storstockholms bostadssökande.
            </seg>
            <seg n="4e0e3a23">
              Varför har det inte byggts bostäder där det har behövts? Och
              varför har det byggts bostäder där det uppenbarligen inte har
              behövts? Det är frågor som de socialdemokratiska bostadspolitikerna
              borde sätta sig ned och tänka på. Är det måhända något systemfel
              i den socialdemokratiska bostadspolitiken? Misstanken gnager säkert
              hos många socialdemokrater. Vad blev det av resultaten, de goda
              billiga bostäder i mängd som de bostadspolitiska systemen enligt
              vallöftena skulle ha givit oss?
            </seg>
            <seg n="35531882">
              Raden av misslyckade bidragssystem för bostadsbyggandet talar
              ett tydligt språk. Hur gick det med den hyresreglering som krigsåren
              skapade? Hur gick det med paritetslånesystemet som sköt ränteskulderna
              framför sig tills de blev så tunga att det inte gick att skjuta
              på dem längre? Hur gick det med de garanterade räntelånen som
              till sist höll på att få statsbudgeten att kantra? Hur har det
              gått med de kommunalt styrda hyrorna i bruksvärdessystemet när
              hyrorna på politiska initiativ, som exempelvis i Helsingfors,
              sattes så lågt att det inte var ekonomiskt möjligt att bygga något
              nytt?
            </seg>
            <seg n="edfca315">
              Fru talman! Försöken att införa planhushållning på bostäder är
              lika många som dess misslyckanden. En politik som ger konsumenterna
              möjlighet att inom ramen för de egna resurserna genom fritt val
              styra de ekonomiska förutsättningarna för vad som ska byggas är
              vad vårt samhälle behöver. Då kan tillgången på önskvärda bostäder
              öka och byggandet av bostäder i glesbygder som misslyckade lockbeten
              för eventuella arbetsplatsetableringar undvikas.
            </seg>
            <seg n="d1859784">
              Nu finns det ju olika uppfattningar om planhushållningens attraktivitet.
              Men jag tror att de flesta ändå är överens om att om man tillämpar
              planhushållning och försöker dra åt det hållet måste man hålla
              god ordning på sina siffror. Slarv får förödande effekter i ett
              planhushållningssystem.
            </seg>
            <seg n="483c7ef1">
              Att det på en minutiöst reglerad marknad uppstår brister och
              därmed följande grå och svarta affärer är knappast förvånande.
              Sådant kan iakttas överallt. Rabatterade hyror och förbigående
              av bostadsköer, till och med datjor, förekommer rentav även i
              vårt välordnade samhälle. De senaste veckornas avslöjanden visar
              brutalt och tydligt att det förekommer i stor utsträckning även
              hos dem som borde veta bättre, vare sig det gäller ombudsmän,
              politiker eller andra, för all del direktörer också. Nu får de
              som har skämt ut sig ta ansvar för vad de har gjort.
            </seg>
            <seg n="70b8a86a">
              Någon har frågat här tidigare vad man ska göra för att få en
              bättre tingens ordning. Vi kan lära oss av bostadsrättsmarknaden
              som en gång i världen var reglerad och som vidhäftades samma problem
              med folk som gick omkring med svarta pengar och kontakter. I dag
              är den ren, därför att det är en öppen marknad där var och en
              kan se vad som händer. Priserna noteras. Ingen behöver bli lurad.
            </seg>
            <seg n="f445c062">
              Att köer, brister och byråkratisk planhushållning leder till
              missbruk är inget förvånande eller nytt. Vad som är mer förvånande
              är att de som styr den reglerade bostadsmarknaden gång på gång
              visar slarv med siffrorna i sin administration. Vanligen inskränker
              det sig väl till mindre frågor, men i samband med bostadsavsnittet
              i årets budgetproposition har det varit exceptionellt.
            </seg>
            <seg n="5f4866cb">
              Sista kvällen innan utskottsbetänkandet måste justeras för att
              passa in i kammarens planering kunde de som satt framför sina
              datorer se att utskottsmajoriteten krävde att utskottet skulle
              väcka ett utskottsinitiativ som utökar regeringens bemyndigande
              till att spendera 36 miljoner kronor på Byggkostnadsdelegationens
              fleråriga byggprojekt. De som inte satt vid sina datorer fick
              vänta med att häpna tills dess att de kom till Riksdagshuset inför
              sammanträdet klockan nio dagen efter.
            </seg>
            <seg n="59e2b74b">
              Häpna var just vad det fanns anledning att göra. För som skäl
              för ett så sent utskottsinitiativ anfördes att departementet tappat
              bort och glömt att ta med vad man önskade, och nu var det sista
              chansen att rätta till saken. Precis som om man inte hade haft
              möjlighet att rätta till sina uppgifter under de nära två månader
              som gått sedan budgetpropositionen lämnades! Att oppositionen
              inte ens får en sportslig chans att sätta sig in i majoritetsförslagen
              bryr man sig uppenbarligen inte om. Vilken hänsynslöshet mot utskottet
              är inte detta! Vilken nonchalans mot hela budgetprocessen!
            </seg>
            <seg n="184f9d99">
              Regeringskansliet har ökat från 2 435 tjänstemän år 2000 till
              3 642 år 2004, det vill säga med 50 %. Man frågar sig hur regeringen
              drar nytta av sina skickliga tjänstemän. Det är uppenbarligen
              inte för att hålla rätt på Bostadsdepartementet och ge gott underlag
              för riksdagen att bedöma regeringens förslag.
            </seg>
            <seg n="f074464f">
              Fru talman! I det här läget är det inte bara myglarna på bostadsmarknaden
              i regleringsiverns bakvatten som har anledning att skämmas. Hela
              vänsterkartellen har anledning att skämmas. Skäms hela vänsterkartellen!
              Så där gör man inte!
            </seg>
          </u>
          <note type="speaker" n="1a6d64df">
            Anf. 144 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-9" n="ef8bb672">
            <seg n="4063175b">
              Fru talman! Det är inte utan att det är härligt att höra en riktig
              högerpatriark höja rösten och säga till oss andra att vi ska skämmas,
              att få höra riktig, härlig, gammaldags högerpolitik.
            </seg>
            <seg n="fcb11473">
              Att titta tillbaka bostadspolitiskt är naturligtvis intressant.
              Man talar om ett totalt misslyckande. Det är ett misslyckande
              att vi byggde en miljon bostäder på tio år som gjorde att folk
              fick någonstans att bo. Det är ett misslyckande att mina föräldrar
              kunde flytta från en etta med toalett på gården till en nybyggd
              tvårumslägenhet. Det är naturligtvis ett misslyckande att folk
              har fått möjlighet att bo bra. Det är naturligtvis ett stort misslyckande
              att arbetarklassens barn fick ett eget rum så att de kunde sköta
              sina studier och därmed också öka sina möjligheter i samhället.
              Det är ett stort misslyckande alltihop om vi ska tro Carl-Erik
              Skårman.
            </seg>
            <seg n="ed1200c0">
              Carl-Erik Skårman talar om myglarna på bostadsmarknaden. Ja,
              tar du bort regelverken, tar du bort bostadsförmedlingarna, tar
              du bort bostadsanvisningslagen, tar du bort förutsättningarna
              att överklaga att du inte har fått en bostad, då ökar möjligheten
              för myglarna.
            </seg>
            <seg n="ec2f6c5f">
              Vi är överens. Vi ska bekämpa myglarna på bostadsmarknaden. Det
              kan vi göra tillsammans men inte genom att göra myglarnas sätt
              att skaffa sig bostäder till det regelverk som finns. Det är inte
              att komma till rätta med myglarna. Det är att komma till rätta
              med problemet på ett helt annat sätt, nämligen att det blir fullt
              lagligt att vara myglare.
            </seg>
            <seg n="5abbc12f">
              Det är den politiken som Carl-Erik Skårman talar sig varm för:
              Lämna över allting till marknaden! Låt plånboken bestämma vem
              som ska få bo och inte bo! Har vi tur kommer sedan den här marknaden
              att producera en och annan bostad också till dem som inte är särskilt
              lönsamma att ha i sitt hägn.
            </seg>
            <seg n="fbeb661b">
              Carl-Erik Skårman, du är urtypen för en patriark på högerkanten!
              Det är kul med sådana också.
            </seg>
          </u>
          <note type="speaker" n="41e769d9">
            Anf. 145 CARL-ERIK SKÅRMAN (m) replik:
          </note>
          <u who="carl-erik_skarman_1ce1ac" xml:id="i-ac4ee92754aa0c5c-1" n="7dc59fa3">
            <seg n="8c41bcb9">
              Fru talman! Om det är att vara urtypen för en patriark på högerkanten
              att vilja bygga bostäder som folk vill ha är jag gärna en patriark
              på högerkanten. Jag vet att Sten Lundström inte är det. Han vill
              nämligen ha regleringar, och regleringar är förutsättningen för
              att det ska gå att mygla. Det är då man kan utnyttja sina kontakter
              för att gå vid sidan om reglerna. Det är då man kan skaffa sig
              datjor bortåt Nynäshamn. Det är då man kan betala svart för att
              slippa de regler som finns.
            </seg>
            <seg n="d827b5b8">
              Jag tror att Sten Lundström försöker slå blå dunster i ögonen
              på folk när han vill förneka att det är just reglerna som är orsaken
              till att myglarna har sådana framgångar.
            </seg>
            <seg n="d9f15437">
              Jag tycker inte att det var tråkigt att Sten Lundströms föräldrar
              kunde skaffa sig en större lägenhet, lika lite som jag tycker
              att det är tråkigt att Ernst Wigforss föräldrar kunde köpa sitt
              hus, vilket han i sina memoarer uppskattar mycket då det gav familjen
              en större säkerhet att vara mindre beroende av godtyckligheten
              i ett hyresförhållande. Jag hoppas att Sten Lundströms föräldrar
              också hade den möjligheten. Det skulle ha gett familjen större
              säkerhet att kunna äga och disponera sin bostad själv. Det är
              någonting jag önskar alla.
            </seg>
            <seg n="f504f4cd">
              Jag beklagar att Gunnar Sträng inte är kvar. Egnahemsfolket är
              vårt folk, sade han. Han stödde också den tanken, liksom Ernst
              Wigforss. Men den moderna socialdemokratin hoppar av detta.
            </seg>
          </u>
          <note type="speaker" n="0b1a0075">
            Anf. 146 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-10" n="ef8bb672">
            <seg n="ba1aa883">
              Fru talman! Blå dunster är väl ungefär det sista jag försöker
              slå i ögonen på folk, men det är en annan sak. Jag för en röd
              politik.
            </seg>
            <seg n="9e8b5a4b">
              Nej, jag har ingenting emot egnahemsbyggandet. Jag tycker att
              det är alldeles utmärkt att folk kan bygga sin egen villa eller
              till och med köpa en villa byggd av någon annan ägd av banken,
              vanligtvis, för tid och evighet. Jag har ingenting emot det. Jag
              har heller ingenting emot bostadsrätten, som är den form jag själv
              valt att bosätta mig i. Framför allt har jag absolut ingenting
              emot hyresrätten och alla de människor som behöver hyresrätt,
              precis som mina föräldrar gjorde under hela sin livstid eller
              nästan hela; i slutet köpte de en bostadsrätt.
            </seg>
            <seg n="d133bd59">
              Men jag har väldigt mycket emot en bostadsmarknad där det är
              plånbokens storlek som helt avgör din förutsättning att bo. Det
              är det som Carl-Erik Skårman företräder. Det är den tanken Carl-Erik
              Skårman har. Det är plånboken och marknaden som ska styra hela
              bostadssektorn.
            </seg>
            <seg n="7967039d">
              Det finns alltid förlorare på en marknad. Det finns de som det
              inte är lönt att bygga för därför att de inte har något marknadsvärde,
              och det finns ett marknadsvärde som gör att en del människor aldrig
              kommer att kunna bli delaktiga. Dessutom har vi behov av hyresrätter
              inte minst för att kunna ha en arbetsmarknad som är flexibel,
              där folk har möjlighet att röra på sig.
            </seg>
            <seg n="39f918a1">
              Jag ska bara ta upp en punkt till. Det finns en myt i diskussionen
              om vad som byggdes i glesbygden, nämligen att man byggde för skojs
              skull eller därför att man hade vissa förhoppningar om att det
              skulle flytta dit folk. Det mesta av det som har byggts har en
              gång i tiden byggts därför att man på bruksorterna hade behov
              av industriarbetare. Man hade behov av skogsarbetare. Så byggde
              man bostäder åt de här människorna. Problemet är att en omstrukturering,
              som det i sig inte är något större fel i, innebar att dessa arbetstillfällen
              försvann, och därmed försvann också hyresgäster från de här bostäderna.
              Det innebär att ungdomar på de här orterna väljer, med all rätt,
              att söka sig hemifrån, gå in på universitetet eller bara sticka
              i väg och prova någon annan del av livet.
            </seg>
            <seg n="42b32f14">
              De tomma bostäderna beror på bristen på arbete i glesbygden,
              inte på att man byggde fel.
            </seg>
          </u>
          <note type="speaker" n="5bbeb5ac">
            Anf. 147 CARL-ERIK SKÅRMAN (m) replik:
          </note>
          <u who="carl-erik_skarman_1ce1ac" xml:id="i-ac4ee92754aa0c5c-2" n="7dc59fa3">
            <seg n="09512d94">
              Fru talman! En förutsättning för den socialistiska detaljpolitiken
              är att vi har en brist. Det är nämligen då det ges möjlighet att
              gå in och detaljstyra efterfrågan, manipulera människor från deras
              egentliga önskningar och på det viset kunna styra hur människor
              bor, allt utifrån ideologiska önskemål. Det är det stora sveket
              mot människorna och det som ger förutsättningarna för mygel, för
              kringgående av regler och för att ge den som har goda kontakter
              och nära kunskaper om hur saker och ting fungerar möjlighet att
              tricksa sig fram på bostadsmarknaden.
            </seg>
            <seg n="a5643a50">
              Det behöver inte nödvändigtvis vara så att man går förbi existerande
              lagar, men man bryter mot den faktiska moralen, något som uppenbarligen
              har skett i många fall i fackföreningarna. Detta kräver att det
              finns regler som det går att bryta emot. Därför är de som vinner
              på ett regleringssamhälle också de som på det här sättet kan dela
              ut favörerna.
            </seg>
          </u>
          <note type="speaker" n="f43efc17">
            Anf. 148 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-9" n="6c68d0b2">
            <seg n="0310f2a6">
              Fru talman! Tänk vad rätt jag hade när jag visste vad Carl-Erik
              Skårman skulle ta upp och att han skulle kritisera vårt initiativ
              om bemyndigande till regeringen!
            </seg>
            <seg n="fc92407f">
              Utskottet anser att verksamheten vid Byggkostnadsforum skulle
              underlättas och att det är betydelsefullt att pilotprojekt kan
              genomföras med längre tidsperspektiv. Det var därför vi föreslog
              det här initiativet. Anslaget finns, och det handlar alltså om
              användningen av pengarna.
            </seg>
            <seg n="334b066a">
              Moderaterna tycker dock inte om detta. Vi ska inte ha något Byggkostnadsforum.
              Vi ska inte ha en byggsamordnare inte ens om det var Stålmannen
              som var byggsamordnare, hörde vi. Det är ändå roligt att se vilket
              engagemang det finns i bostadsfrågorna trots att Moderaterna inte
              vill ha någon bostadspolitik.
            </seg>
            <seg n="fd30168e">
              Vi tycker i stället att det här förslaget är bra och att det
              ska kunna användas smidigt. Då ställer jag mig frågan: Vad hade
              Carl-Erik Skårman gjort om han också hade tyckt att detta var
              ett bra förslag och att vi behöver Byggkostnadsforum för att få
              i gång byggverksamheten? Hur hade han gjort om han tyckt att denna
              verksamhet behövdes?
            </seg>
          </u>
          <note type="speaker" n="c4f7d958">
            Anf. 149 CARL-ERIK SKÅRMAN (m) replik:
          </note>
          <u who="carl-erik_skarman_1ce1ac" xml:id="i-ac4ee92754aa0c5c-3" n="7dc59fa3">
            <seg n="8da9ac9a">
              Fru talman! Lilian Virgin ska noga notera att det jag kritiserade
              var regeringen och regeringens sätt att hantera detta. Jag menar
              att regeringen hänsynslöst har trampat på utskottet. Inte minst
              dess socialdemokrater har verkligen fått trycka näsan i mattan
              därför att regeringen har slarvat. Privat tycker jag att det är
              illa handlat mot utskottets ledamöter. Jag har förståelse för
              om Lilian Virgin känner sig illa behandlad av regeringen.
            </seg>
            <seg n="085cb7b9">
              Om det inte hade funnits ett bra förslag i samband med den här
              propositionen skulle jag naturligtvis ha tagit upp detta med departementet
              på ett tidigt stadium och sagt att det här måste ni ändra på.
              Kanske hade jag lämnat en motion i anslutning till propositionen
              för att på det sättet rätta till det som regeringen inte lyckades
              åstadkomma på ett bra sätt.
            </seg>
            <seg n="a1ab245f">
              Det är alltså en kvalitet på regeringsarbetet som jag tycker
              är illa. Det gör att det är väldigt tveksamt vad regeringen kan
              åstadkomma framöver i alla sina planerarambitioner om det ska
              gå till på det här sättet. Det är inte första gången faktiskt.
              Det finns tidigare exempel på underlåtenhetssynder från departementets
              sida i det här avseendet, och det tycker jag är mycket oroväckande.
              Särskilt när man har sådana ambitioner att planera i detalj hur
              människorna ska ha det i vårt land kan man väl inte slarva på
              det här viset och lämna sina kamrater i riksdagen att stå här
              och skämmas.
            </seg>
          </u>
          <note type="speaker" n="8fdccbca">
            Anf. 150 LILIAN VIRGIN (s) replik:
          </note>
          <u who="Q4984712" xml:id="i-629b8beab41795b9-10" n="6c68d0b2">
            <seg n="19459a09">
              Fru talman! När Carl-Erik Skårman stod i talarstolen sade han
              att vi skulle skämmas i utskottet. Nu säger han att det inte är
              oss han kritiserar utan regeringen. Men jag känner inte att regeringen
              har trampat på utskottet utan att vi har kommit fram till en praktisk
              lösning, och jag skäms inte för det. Jag tycker att man ska kunna
              använda de initiativ som är möjliga och rätta till saker om man
              behöver göra en mer praktisk hantering. Men det var det.
            </seg>
            <seg n="0f060212">
              Nu vill jag bara passa på att till utskottskansliet och ledamöterna
              i bostadsutskottet samt även till talmannen och kammarkansliet
              säga tack för i år och önska er allihop en god jul.
            </seg>
          </u>
          <note type="speaker" n="23179c23">
            Anf. 151 CARL-ERIK SKÅRMAN (m) replik:
          </note>
          <u who="carl-erik_skarman_1ce1ac" xml:id="i-ac4ee92754aa0c5c-4" n="7dc59fa3">
            <seg n="a2434e85">
              Fru talman! Hela vänsterkartellen ska skämmas när man har en
              sådan ledning som inte kan sköta sig bättre. Det är därför ni
              ska skämmas allihop. Men orsaken till det är regeringen.
            </seg>
            <seg n="c30d296f">
              Med detta önskar jag också gärna god jul.
            </seg>
          </u>
          <note type="speaker" n="c302fcb9">
            Anf. 152 LARS TYSKLIND (fp):
          </note>
          <u who="Q6217745" xml:id="i-a7dfa3ab6939a291-0" n="80c2e25d">
            <seg n="b2207cfc">
              Fru talman! Jag står naturligtvis bakom alla Folkpartiets reservationer
              i betänkandet, men jag yrkar också bifall till reservation nr
              13, så delar Nina och jag det yrkandet.
            </seg>
            <seg n="985b82c0">
              Min partikollega Nina Lundström har tidigare i debatten gett
              en bra bild av den liberala bostadspolitik Folkpartiet står för.
              Jag ska endast försöka komplettera den bilden, men det blir naturligtvis
              en del överlappningar. Det kan inte hjälpas.
            </seg>
            <seg n="1ff4f6b4">
              Vi har som huvudtes i Folkpartiet att bostadspolitiken ska utgå
              från de enskilda bostadskonsumenternas behov och att deras val
              av bostad står i centrum. Vi gör det i och för sig lite enkelt
              för oss. Vi behöver inte värdera olika upplåtelseformers värde
              och användning. Vi låter bostadskonsumenten ta det beslutet. Det
              innebär naturligtvis att vi måste skapa regelverk från statens
              sida som gör att det blir möjligt att verkligen göra de här valen.
            </seg>
            <seg n="3c6a8b1a">
              Vi anser att dagens politik, som har nämnts många gånger av de
              borgerliga ledamöterna, faktiskt har stora inslag av förbjudande,
              hindrande och stoppande. Det har det getts exempel på. Det är
              subventionssystemet, allmännyttiga bostadsbolag, nej till ägarlägenheter
              och svårigheten att omvandla till bostadsrätter. Det sistnämnda
              är kanske det tydligaste exemplet, när enskilda bostadskonsumenter
              verkligen vill ta ansvar för sitt boende, få kontroll över kostnader
              och så vidare.
            </seg>
            <seg n="644e6f61">
              Fru talman! Det är helt klart att bostadspolitiken måste byta
              inriktning mot att tillåta, ta bort hinder och göra enskildas
              valmöjligheter verkliga. På något vis har mycket handlat om hur
              vi ska administrera bristen. Men jag skulle vilja höja blicken
              lite grann. Lösningen är naturligtvis att man bygger mer så att
              man kan täcka efterfrågan.
            </seg>
            <seg n="cd4269ab">
              Det har tagits upp många synpunkter på detta i debatten, men
              jag vill lyfta fram några saker som vi i Folkpartiet tycker är
              viktiga områden. Det är att grundläggande strukturer måste förändras
              för att ge förutsättningar för ökat byggande. Jag vill börja med
              konkurrens på byggmarknaden.
            </seg>
            <seg n="fde95f88">
              Ytterligare konkurrens inom byggandet krävs både för att öka
              byggandet och för att pressa ned byggkostnaden. Folkpartiet har
              tillsammans med övriga tre borgerliga partier utvecklat denna
              fråga i reservation nr 13. Vi anser att Konkurrensverkets roll
              ska stärkas genom att resurser koncentreras där och att verkets
              uppdrag att övervaka konkurrensen inom byggsektorn görs tydligare
              än i dag. Till exempel bör Boverkets resurser inom området överföras
              till Konkurrensverket. Då jämställs den här marknaden med andra
              branscher på ett helt annat sätt.
            </seg>
            <seg n="8b5e6a05">
              En viktig del är att göra det lättare för utländska aktörer att
              komma in på den svenska marknaden. För att EU:s regler om fri
              rörlighet för varor och tjänster ska kunna fungera fullt ut måste
              även informella hinder tas bort, som krånglig byråkrati och en
              stelbent arbetsmarknad.
            </seg>
            <seg n="e79ee06a">
              Folkpartiet har i sin bostadsmotion också tagit upp problemet
              med svartarbete inom byggbranschen, som ur konkurrenssynpunkt
              naturligtvis missgynnar seriösa företag. När vi talat om det som
              behövs har vi använt oss av uttrycket Operation byggsanering,
              som en jämförelse med det begrepp man använde för några år sedan
              när det gällde krogsanering, som man har haft relativt stor framgång
              med i den branschen.
            </seg>
            <seg n="06f85d86">
              Nästa punkt som det naturligtvis finns en del enighet om är infrastruktur
              som förutsättning för byggande. Reservation 16, som också är en
              gemensam borgerlig reservation, handlar om detta.
            </seg>
            <seg n="cd05f7a6">
              Folkpartiet har i en motion lyft fram problematiken att beslut
              om att bygga bostäder och att bygga infrastruktur ofta ligger
              i olika beslutsförsamlingar. Regering och riksdag bekostar infrastrukturen
              på många områden medan kommunerna ska besluta om byggandet. Exemplet
              från landshövdingen i Helsingfors belyser detta mycket väl.
            </seg>
            <seg n="8c4fa3f1">
              Det är bara att konstatera, som också har nämnts förut, att infrastruktursatsningar
              är en grundförutsättning för ökat byggande inom många områden.
              Vi såg vilken vikt detta har vid besöket i Göteborg, som har nämnts
              några gånger. Vi var även på norra älvstranden och såg hur man
              byggde ut. Det visade sig att infrastrukturen sviktade ganska
              snabbt om man inte hade med den i ett tidigt skede i planeringen.
            </seg>
            <seg n="1b900107">
              Från Folkpartiets sida har vi i andra sammanhang lagt fram förslag
              om alternativ finansiering vid infrastrukturutbyggnad. Det förutsätter
              att staten ändå tar ansvar för dessa investeringar och att de
              inte ersätts av kommunernas ansvar, som utskottsmajoriteten tar
              upp. Det är klart att kommunerna i vissa lägen har ett ansvar.
              Men det kan aldrig ersätta statens övergripande ansvar för de
              stora infrastruktursatsningarna.
            </seg>
            <seg n="1c3a0427">
              Sedan kommer jag till en tredje punkt som heter bostadsfinansieringsfrågor.
            </seg>
            <seg n="232e599d">
              I utskottstexten kan man läsa att det finns flera skäl att nu
              börja diskutera formerna för den framtida bostadsfinansieringen.
              Då kan man ställa en berättigad fråga, fru talman: Varför först
              nu? Det är egentligen helt onödigt att ställa frågan eftersom
              jag kan läsa mig till svaret i betänkandet. Det står att läget
              på bostadsmarknaden har nödvändiggjort tillfälliga insatser såsom
              investeringsbidrag och investeringsstimulanser vilka gjort att
              behovet av en mer permanent förändring av statens bostadsfinansieringsinsatser
              fått stå tillbaka för beslut som kan få snabbt genomslag. Det
              är inget exakt citat.
            </seg>
            <seg n="92471621">
              Från vår sida i Folkpartiet anser vi att man har gjort ett stort
              tankefel. Detta har egentligen inte bidragit till något positivt
              på bygg- och bostadsmarknaden utan bara skapat osäkerhet om vilka
              regler som ska gälla från tid till annan. Det intressanta är att
              den här marknaden gång på gång faktiskt har efterfrågat långsiktiga
              och stabila regler.
            </seg>
            <seg n="f8fa1375">
              Enligt Folkpartiets förslag är en grundläggande översyn av statens
              roll i finansieringssystemet helt nödvändig. Även räntebidragssystemet
              måste ingå i utredningsuppdraget. Målet är just ett långsiktigt
              stabilt system i motsats till dagens ryckighet. Vi vill även att
              enskildas möjligheter att välja upplåtelseform sätts i fokus.
              Möjligheter för hushåll med lägre inkomst att äga sin bostad bör
              speciellt uppmärksammas i översynen.
            </seg>
            <seg n="415edfa0">
              Man kan sammanfatta att vi inte tycker att man ska jobba med
              de stora produktionsstöden utan att man ska sätta den enskilda
              individens möjligheter i centrum. Det är viktigt att även ha lite
              internationella utblickar och se vilka erfarenheter som finns
              i utlandet. Det finns många länder som har lyckats mer eller mindre
              med detta. Det är kanske svårt att efterapa precis, men det finns
              erfarenheter att hämta.
            </seg>
            <seg n="35165cf6">
              När det gäller översynen av finansieringssystemet kan man i Vänsterpartiets
              reservation det framgår med all önskvärd tydlighet se att partiet
              vill ha en inriktning på fortsatta statliga investeringsstöd av
              mer permanent typ.
            </seg>
            <seg n="31ac8405">
              När det gäller utskottsmajoriteten är man milt sagt lite diffus
              i frågan om hur man egentligen vill gå vidare. Är Socialdemokraterna
              också av den åsikten att det är den inriktningen man jobbar med,
              det vill säga att investeringsstöd till produktionen ska lösas?
              Det vore intressant om någon i något sammanhang kunde ha synpunkter
              kring vad som är den grundläggande idén i den framtida bostadsfinansieringen.
            </seg>
            <seg n="39d41387">
              Jag önskar alla närvarande god jul ingen glömd.
            </seg>
          </u>
          <note type="speaker" n="10c5afbe">
            Anf. 153 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-11" n="ef8bb672">
            <seg n="0a1ff771">
              Herr talman! Jag vill bara kort förklara vad vi säger. Det är
              ett investeringsstöd för produktion men också mycket tydligt kopplat
              till boendekostnad. Det är grunden för vårt förslag. Det ska inte
              utgå något stöd om det inte går att prestera ett bygge med rimliga
              hyresnivåer.
            </seg>
            <seg n="08e875ca">
              Orsaken till att jag begärde replik har snarare att göra med
              konkurrensutsättning. Vi är överens om att byggsektorn behöver
              konkurrensutsättning för att få ned byggkostnaderna. Det som gör
              mig lite orolig är när man pratar om utländsk arbetskraft. Därför
              vill jag ställa några tydliga frågor till Lars Tysklind.
            </seg>
            <seg n="cabf98e6">
              Tycker Lars Tysklind att det är rimligt att byggnadsarbetare
              som har tillkämpat sig kollektivavtal med rimlig lön för sitt
              arbete ska konkurreras ut av till exempel lettiska arbetare som
              jobbar för helt andra timlöner? Är det det som är konkurrens enligt
              Lars Tysklind? Ställer Lars Tysklind upp på den gamla traditionen
              att en svensk arbetare eller en som arbetar på svensk arbetsmarknad
              lyder under de kollektivavtal som finns i det här landet?
            </seg>
          </u>
          <note type="speaker" n="27b379d6">
            Anf. 154 LARS TYSKLIND (fp) replik:
          </note>
          <u who="Q6217745" xml:id="i-a7dfa3ab6939a291-1" n="80c2e25d">
            <seg n="8e5a0b48">
              Herr talman! Låt oss se på utländska företags möjligheter att
              komma in på den svenska marknaden. Vi har ett tydligt exempel
              i Vaxholm. Problemet är att vi inte kan hantera frågan. Vi har
              hamnat i det läget att ett EU-företag har kommit till Sverige
              och anser sig ha fri rätt att komma hit. Man har en regering bakom
              sig. Å andra sidan har vi också en regering och fackförening bakom
              oss. Här måste naturligtvis finnas ett system för detta. Det kan
              inte vara så att så fort ett utländskt företag kommer hit ska
              frågan om hur det ska gå till avgöras i arbetsdomstolar.
            </seg>
            <seg n="35b48c0c">
              Jag anser naturligtvis att om man jobbar på den svenska arbetsmarknaden
              ska man ha lön efter svenska avtal. Sedan finns det övergångsregler
              kring hur länge man är här. I dagsläget är det svårt för ett utländskt
              företag att över huvud taget förhandla till sig ett läge om minimilöner.
              Även om företaget går in på en minimilönenivå godkänns inte det
              heller.
            </seg>
            <seg n="1c5952de">
              Är det rimligt att en svensk byggarbetare blir utkonkurrerad
              av någon som gör arbetet billigare? Det kan hända att de utländska
              företagen också kan importera material billigare. Det är en verklighet
              som finns i de flesta branscher att den som gör jobbet billigast
              och bäst blir den som levererar.
            </seg>
          </u>
          <note type="speaker" n="caf23f4b">
            Anf. 155 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-12" n="ef8bb672">
            <seg n="e97bc068">
              Herr talman! Det är inte helt lätt att förstå vad Lars Tysklind
              säger. Det har inte ett dugg med dialekten att göra. Den förstår
              jag alldeles utmärkt.
            </seg>
            <seg n="2da4e74f">
              Det finns ingen, vad jag vet, som har protesterat mot att ett
              lettiskt företag eller något annat företag bygger en skola i Sverige.
              Det är det det här handlar om. Det handlar om att när man jobbar
              på den svenska arbetsmarknaden jobbar man under svenska kollektivavtal.
              Minimilöner är en av de saker som inte finns på svensk arbetsmarknad.
              Det är kollektivavtalen som styr lönesättningen.
            </seg>
            <seg n="05ba6b03">
              Det är ingenting som hindrar samma företag om de kan bygga billigare
              att komma hit och bygga skolan, under förutsättning att arbetskraften
              jobbar under svenska kollektivavtal.
            </seg>
            <seg n="226c54d0">
              Om det finns brister får vi väl skärpa lagstiftningen, Lars Tysklind,
              så att vi kan garantera att de svenska kollektivavtalen gäller
              för dem som finns på svensk arbetsmarknad. Jag är inte heller
              särskilt glad över att Arbetsdomstolen eller EG-rätten eller någon
              annan ska avgöra löneförhållandena på svensk arbetsmarknad. Vi
              har haft en lång tradition med den fria förhandlingsrätten som
              vi ska slå vakt om. Risken är att vi får se något annat, till
              exempel en statlig lönepolitik, som inte är särskilt ovanligt
              runtom i världen, med garanterade minimilöner och annat som vi
              till exempel ser i USA. Vi måste slå vakt om den fria förhandlingsrätten
              och kollektivavtalen. Det kan vi säkert göra tillsammans i riksdagen,
              men jag är inte riktigt säker på att jag förstod Lars Tysklind
              alldeles rätt.
            </seg>
          </u>
          <note type="speaker" n="3a231e94">
            Anf. 156 LARS TYSKLIND (fp) replik:
          </note>
          <u who="Q6217745" xml:id="i-a7dfa3ab6939a291-2" n="80c2e25d">
            <seg n="02b943c3">
              Herr talman! Jag kanske använde fel ord i sammanhanget, och då
              får jag be om ursäkt för det.
            </seg>
            <seg n="b35e5e91">
              Jag ställer mig bakom att vi ska värna kollektivavtalen. Men
              det finns även lägstalönenivåer, och det vore rimligt om vi även
              använde dem. Många länder i övriga Europa har minimilöner. Det
              är kanske inget vi ska eftersträva, men vi måste ha något som
              åtminstone går att använda i systemet. Annars blir det mycket
              informella hinder för utländska företag att ta sig hit i alla
              fall. Det måste finnas en arbetsmarknad som trots allt fungerar
              för ett utländskt företag att jobba på.
            </seg>
          </u>
          <note type="speaker" n="dec80475">
            Anf. 157 DAN KIHLSTRÖM (kd):
          </note>
          <u who="Q5213808" xml:id="i-91d6c0c3d8d40251-0" n="0f5d0a25">
            <seg n="a26d389c">
              Herr talman! Det har gått lång tid. Vi har diskuterat i flera
              timmar. Det står att jag ska använda tio minuter, men jag kommer
              nog inte att använda hela den tiden. Dessutom har jag gett bort
              lite av tiden till den förste talaren i vår debatt.
            </seg>
            <seg n="1a62eb1c">
              Det här är den årligen återkommande och omfattande budgetdebatten.
              Den är stimulerande på många olika sätt. Det har varit en frisk
              debatt här, och det har framkommit klara skiljelinjer mellan de
              olika politikgrupperingarna. Det här är också en möjlighet för
              alla partier att föra fram sina förslag i budgetprocessen, vilket
              vi naturligtvis tar vara på.
            </seg>
            <seg n="25a9a2a5">
              Jag ska kommentera några ytterligare områden som vi kristdemokrater
              tar upp i våra bostadspolitiska motioner och som innehåller konkreta
              budgetförslag. De framkommer också i de kristdemokratiska reservationerna
              och i det särskilda yttrandet. För att inte ytterligare förlänga
              voteringen framöver har jag inga ytterligare yrkanden, men jag
              står naturligtvis bakom de kristdemokratiska reservationerna och
              det yrkande som har lagts fram förut.
            </seg>
            <seg n="27ade87c">
              Vi har också ett omfattande särskilt yttrande, vilket betyder
              att vi kristdemokrater inte deltar i beslutet under punkt 1.
            </seg>
            <seg n="df83a204">
              Jag ska ta upp några områden som har berörts här. Vad jag förstår
              återkommer Maria till några av områdena. Det gäller först bostadsbidragen.
            </seg>
            <seg n="92ce8a20">
              Den förändring av bostadsbidragssystemet som Socialdemokraterna
              genomförde 1997 har faktiskt drabbat många barnfamiljers ekonomi
              hårt. Den har flera anmärkningsvärda brister ur en fördelningspolitisk
              synvinkel. Vi kristdemokrater har under flera år krävt en ordentlig
              genomgång och en utredning som konstruerar ett bättre bidragssystem.
              En översyn bör snarast göras av bostadsbidragsreglerna och av
              de konsekvenser de lett fram till. Regeringen har, precis som
              har sagts här, aviserat att man ska återkomma till riksdagen med
              en proposition om förbättrade regler för just bostadsbidraget
              under 2005. Vi ska kanske lätta lite på förlåten och ta reda på
              hur det går i det arbetet när det gäller översynen av bostadsbidragen.
            </seg>
            <seg n="9ade73db">
              Vi tror att det tar lite tid för ett nytt system att träda i
              kraft, och därför föreslår vi flera förändringar i det nuvarande
              regelverket, för att få bort de värsta orättvisorna. Kristdemokraterna
              satsar 450 miljoner kronor på bostadsbidragen utöver regeringens
              budget för 2005.
            </seg>
            <seg n="a60acdee">
              Endast bostadsbidraget kan sägas ha en särskild inriktning mot
              de resurssvaga hushållen särskilt. Barnomsorgssubventionerna gynnar
              i dag de resursstarka hushållen. Föräldrapenningen följer förälderns
              inkomst innan barnet har fötts. Barnbidraget utbetalas lika till
              alla.
            </seg>
            <seg n="d73ada26">
              Låt mig bara nämna några av de konkreta förslag till ändringar
              som vi lägger när det gäller bostadsbidragen.
            </seg>
            <seg n="51a9eb14">
              Genom dessa åtgärder som vi föreslår rättas de värsta orättvisorna
              till i dagens system. Men på sikt är naturligtvis inte detta tillräckligt,
              utan bostadsbidragen måste förändras i sin helhet. Vi kanske får
              höra mer från nästa talare om vilka förbättringar ni föreslår.
            </seg>
            <seg n="ebf1d4d7">
              Jag vill också säga någonting om studentbostäder, som har varit
              uppe på agendan tidigare i dag. För att kunna börja studera på
              universitet eller högskola måste man ha en bostad. De senaste
              åren har det skett en enorm expansion på universitetsorterna,
              och det innebär att alla universitet har problem med att skaffa
              bostäder till alltfler studenter. Man skulle kunna säga att det
              minsann inte bara är att öka antalet studieplatser. Både staten
              och kommunerna har ett stort ansvar för bostadssituationen för
              studenterna. Studenternas bekymmersamma boendesituation beror
              också på bristen på bostäder i samhället i allmänhet. Den långsiktigt
              viktigaste förändring som behövs för att också alla studenter
              ska kunna skaffa sig en bostad är ett ökat byggande totalt.
            </seg>
            <seg n="a8e61200">
              Först och främst anser vi kristdemokrater att det ska finnas
              en tydlig koppling mellan antalet studieplatser och bostadsmöjligheterna
              på högskoleorterna. Tilldelningen av nya studieplatser bör ske
              med beaktande av hur bostadsmöjligheterna ser ut i den aktuella
              kommunen.
            </seg>
            <seg n="343035a5">
              Vi menar att det behövs en särskild bostadspolitisk stimulans
              också för studentbostäder. Vi föreslår därför att ett nytt investeringsbidrag
              inrättas. Det investeringsbidrag för studentbostäder som fanns
              tidigare har fungerat bra och har haft avsedd effekt. Vi har stött
              detta bidrag även om kritik riktats mot att regeringen vid upprepade
              tillfällen har ändrat villkoren. Det är ett av bekymren med regeringens
              bostadspolitiska tillfälliga stimulanser att de blir svårtolkade
              och att en ryckighet uppstår.
            </seg>
            <seg n="cd936935">
              En annan åtgärd som vi tror skulle ge fler bostäder till studenter
              är att skattebefria uthyrning för privatpersoner av lägenheter
              eller delar av hus eller lägenhet till studenter. I dag är det
              inte lönsamt på grund av skattesystemet, och därför avstår husägare.
              Det finns massor av fritidshus och även villor som står tomma
              periodvis. Det enklaste sättet att få i gång andrahandsuthyrningen
              vore att lyfta ut den ur hyresregleringen och ur skattesystemet.
              I vårt grannland Norge finns ett sådant system, där man kan hyra
              ut en del av sin bostad som inte överstiger 50 % av kvadratmeterytan
              utan att behöva betala skatt. Genom denna åtgärd skulle fler studenter
              få en bostad även i vårt land ganska snabbt.
            </seg>
            <seg n="a37ab6a5">
              Jag är medveten om att uthyrningsfrågan naturligtvis i första
              hand är en skattefråga, men det vore intressant att höra regeringspartiets
              konkreta recept för att få fram betydligt fler bostäder till studenterna.
              Vi kanske kan få höra det här.
            </seg>
          </u>
          <note type="speaker" n="9b862fe4">
            Anf. 158 MARIA ÖBERG (s):
          </note>
          <u who="maria_oberg_88426a" xml:id="i-e5a6513894d3f486-0" n="b235cdb7">
            <seg n="ddadd9e7">
              Herr talman! I dag har vi här i kammaren länge och väl debatterat
              bostadspolitiken som helhet, men jag hade tänkt rikta in mig endast
              på bostadsbidragen och deras roll som ett viktigt bostadspolitiskt
              verktyg.
            </seg>
            <seg n="304a0a60">
              För oss socialdemokrater är en god bostad en social rättighet.
              Boendet är en grundläggande del av välfärden. Känslan som ett
              eget hem ger kan aldrig underskattas. Friheten, allvaret och ansvaret
              börjar där, i ens första egna hem.
            </seg>
            <seg n="df529795">
              Det finns stora klyftor i boendet, framför allt kanske när det
              gäller storstadsregionerna. Men det finns också helt olika förutsättningar
              mellan olika delar i en och samma kommun. Vi vet att segregationen
              i boendet följer med barnen och ungdomarna in i skolan och med
              de vuxna in i arbetslivet och kulturlivet. Vi kan inte acceptera
              att boendet cementerar klassklyftor. Alla ska ha råd att bo bra.
            </seg>
            <seg n="3e1be480">
              För många, inte minst barnfamiljer, går en alltför stor del av
              den disponibla inkomsten till boendet. Därför är bostadsbidraget
              viktigt för många grupper med låg betalningsförmåga för att man
              ska kunna tillhandahålla en god boendestandard.
            </seg>
            <seg n="c9b74997">
              Vi har en genomgående hög och relativt jämn boendestandard i
              Sverige. Att sträva efter någonting annat är inte acceptabelt
              för oss socialdemokrater. Lösningen finns faktiskt inte i att
              några grupper ska nöja sig med sämre standard.
            </seg>
            <seg n="7932606a">
              Bostadsbidraget ska tillsammans med andra stöd användas för att
              förbättra boendestandarden för människor med låg inkomst. Men
              det är framför allt barnfamiljernas boendesituation som ska säkerställas.
            </seg>
            <seg n="1b90a054">
              Herr talman! Jag sade för en kort stund sedan att boendestandarden
              är relativt jämn, men vi har lärt oss att det är just barnfamiljerna
              som har en mindre bostadsyta och färre rum per person. Tyvärr
              är det barnfamiljerna som är trångbodda. Men det ska också tilläggas
              att trångboddheten har minskat de senaste tio åren, och det är
              bra.
            </seg>
            <seg n="07a3c5d8">
              Därför är det så viktigt att just se att det ofta är bostadsbidraget
              som gör det möjligt att efterfråga en bostad som motsvarar familjens
              behov. Familjeutredningen gjorde för några år sedan i sitt arbete
              också en översyn av bostadsbidraget. Av kommitténs betänkande
              framgår att bostadsbidraget har fyllt sin funktion. Olika uppföljningar
              som har gjorts av bostadsbidraget visar också att det är familjer
              med den svagaste ekonomin som får bostadsbidrag. Den stora gruppen
              bland dem är ensamstående föräldrar med barn, oftast kvinnor.
            </seg>
            <seg n="2f0ec764">
              Bostadssituationen i storstäderna har urartat. Priserna på lägenheter
              haussas upp till rekordnivåer. Men det råder ingen brist på bostadsrätter
              i våra storstäder. Det finns bostadsrätter till salu både här
              och där, både utanför och inne i städerna. Det råder en brist
              på hyresrätter, som människor har råd att betala. Hyresgäster
              med låga men ibland också vanliga inkomster är helt utestängda
              från den här marknaden. Det råder en diskriminering på bostadsmarknaden
              i dag. Med fel inkomst eller fel namn är det oerhört svårt att
              få en bostad.
            </seg>
            <seg n="205b4fe0">
              I en sådan situation är bostadsbidraget fortfarande nödvändigt
              för många barnfamiljer som ska se till att deras ekonomi går ihop.
              Det kanske är just de extra hundralapparna som gör det möjligt
              att få någonting över när alla nödvändiga kostnader är betalda.
              Det kanske är det som ger den lilla guldkanten i tillvaron så
              att man orkar streta vidare. Det är en viktig uppgift för oss
              i riksdagen att se till att vi genom bostadsbidraget ger ett rättvist
              stöd till landets barnfamiljer så att de kan tillhandahålla en
              god boendestandard.
            </seg>
          </u>
          <note n="14d3b050">
            Jag vill yrka bifall till förslaget i betänkandet och avslag
            på samtliga reservationer.
          </note>
          <note type="speaker" n="8bfd3c88">
            Anf. 159 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-7" n="de0e8720">
            <seg n="5cb527eb">
              Herr talman! Maria Öberg säger att man genom bostadsbidraget
              ska ge stöd till landets barnfamiljer. Låt mig då påminna om att
              det bostadsbidrag som finns i dag har snävats in genom många regelförändringar,
              så att det i dag i princip går till ensamstående kvinnor med barn
              och till en liten andel studerande. Det är inget generellt stöd
              till barnfamiljer.
            </seg>
            <seg n="7d4ff57c">
              Folkpartiets uppfattning är att barnfamiljernas ekonomiska situation
              ska stärkas men att det finns delar i bostadsbidraget som skapar
              bekymmer. Det är bland annat marginaleffekter, och det handlar
              också om att barnfamiljerna inte kan styra sin konsumtion, utan
              man låser det vid bostadskonsumtionen. Därför skulle jag vilja
              höra vad Maria Öberg menar med att alla barnfamiljer behöver bostadsbidraget
              eller att bostadsbidraget ska ges som ett stöd till landets barnfamiljer,
              för så ser inte regelverket ut i dag.
            </seg>
            <seg n="23bf1e78">
              Jag delar uppfattningen att prisbilden när det gäller bostadsrätter
              och det generella bostadsköandet är ett resultat av att det inte
              byggs tillräckligt. Ett sätt att pressa priser och se till att
              det finns bostäder utifrån bostadskonsumenternas efterfrågan är
              att se till att skapa de strukturer som Lars Tysklind var inne
              på. Det handlar om att skapa strukturer så att det byggs mer och
              så att man genom konkurrensen också pressar produktionskostnaderna.
            </seg>
            <seg n="d43b0606">
              Framför allt handlar det också om att se till att den disponibla
              inkomsten hos barnfamiljer är rimlig, att det lönar sig även för
              kvinnor att arbeta och att man kan disponera sin inkomst friare.
              Men vad menar Maria Öberg med att bostadsbidraget är ett stöd
              till landets barnfamiljer?
            </seg>
          </u>
          <note type="speaker" n="3c5183b5">
            Anf. 160 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-1" n="b235cdb7">
            <seg n="dafd972e">
              Herr talman! Jag kanske uttryckte mig otydligt, men när vi tittar
              på bostadsbidraget ser vi faktiskt att det i dag oftast är barnfamiljer
              som har bostadsbidrag. Det har visat sig vara ett väldigt effektivt
              instrument när det gäller att kunna efterfråga en bostad. Det
              gör faktiskt att barnfamiljer har en möjlighet att på bostadsmarknaden
              tillhandahålla en god bostad.
            </seg>
            <seg n="75468729">
              Sedan tänkte jag prata lite grann om konkurrensen på byggmarknaden.
              Lars Tysklind var inne på det. Men i Socialdemokraternas värld
              konkurrerar man faktiskt inte med andra människors löner för att
              hålla nere bostadsproduktionen på bostadsmarknaden, utan där stimulerar
              vi faktiskt. Det är brist på hyresrätter i dag. Det är brist på
              små hyresrätter. Därför har vi infört ett investeringsstöd, just
              för att stimulera byggandet av små hyresrätter, men kravet är
              att det faktiskt ska vara rimliga hyror också.
            </seg>
          </u>
          <note type="speaker" n="8da18b72">
            Anf. 161 NINA LUNDSTRÖM (fp) replik:
          </note>
          <u who="Q4356431" xml:id="i-a02cda28c809033a-8" n="de0e8720">
            <seg n="0e757acf">
              Herr talman! Ja, regeringen och Socialdemokraterna i utskottet
              tycker att det är bra att stimulera byggandet av de små hyresrätterna,
              och vi var inne på barnfamiljerna. Vi vet att trångboddheten bland
              barnfamiljer ökar. Jag kan konstatera, i egenskap av fyrabarnsförälder,
              att det är långt ifrån alla barn som i dag har rätten till ett
              eget rum. Det är i de flesta familjer ganska självklart att man
              i dag återigen delar rum med sina syskon.
            </seg>
            <seg n="bfffebd9">
              Men jag vill ändå uppehålla mig kring bostadsbidraget. Är det
              inte så att Maria Öberg också kan konstatera att det finns marginaleffekter?
              Inte minst utredningen Ur fattigdomsfällan visade ju hur svårt
              det är för en del barnfamiljer att öka sin arbetstid eller öka
              sin inkomst därför att bidragen då försvinner med en gång. Det
              är svårt att komma ur detta. Är inte detta ett bekymmer?
            </seg>
            <seg n="ed62e2fa">
              Det andra problemet med bostadsbidragen har varit att de också
              har drivit på prisbilden i fråga om vad det kostar att bo. Det
              finns en snedvridning i själva bostadsbidragets konstruktion.
              Men vi i Folkpartiet är fullt medvetna om att så länge vi inte
              kan föreslå en annan typ av stödsystem för de ensamstående föräldrarna
              kommer vi att fortsätta att hålla fast vid att bostadsbidraget
              behövs, men vi är på intet sätt nöjda med de konsekvenser det
              får. Och vi kommer att arbeta för att hitta ett annat slags stöd
              så att det även lönar sig för ensamstående kvinnor med barn att
              arbeta och att öka sin inkomst.
            </seg>
          </u>
          <note type="speaker" n="b701afd6">
            Anf. 162 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-2" n="b235cdb7">
            <seg n="5a741e15">
              Herr talman! Jag tycker att det är lite slarvigt att stå här
              i kammaren och säga att det ska löna sig för ensamstående föräldrar
              att arbeta. Min erfarenhet som ensamstående förälder är att man
              arbetar, och man arbetar väldigt mycket. Jag tror inte att det
              första man tänker på som ensamstående förälder är: Ska jag jobba
              25 % extra, eller påverkar det mitt bostadsbidrag? Jag tror inte
              att det är så människor resonerar.
            </seg>
            <seg n="e28ae946">
              Vad som fascinerar mig med Folkpartiet är att man säger att bostadsbidragen
              tenderar att höja hyrorna på marknaden, att bostadsbidraget till
              ensamstående mammor på något vis skulle vara det som gör att bostadsproducenterna
              på marknaden inte producerar hyresrätter. Det fascinerar mig väldigt
              mycket att ni tycker att bostadsbidraget just är det avgörande
              för att man inte producerar bostäder på Sveriges bostadsmarknad
              i dag.
            </seg>
          </u>
          <note type="speaker" n="4d069761">
            Anf. 163 DAN KIHLSTRÖM (kd) replik:
          </note>
          <u who="Q5213808" xml:id="i-91d6c0c3d8d40251-1" n="0f5d0a25">
            <seg n="bb1fa44e">
              Herr talman! Jag har också en fråga om bostadsbidragen. Precis
              som jag sade i mitt anförande aviserar regeringen att man under
              2005 ska återkomma till riksdagen med en proposition avseende
              förslag om förbättrade regler för bostadsbidraget. Så står det
              i propositionen.
            </seg>
            <seg n="508fa4a8">
              Då tänker jag så här: Med andra ord tycker också regeringen eller
              majoriteten, som Maria Öberg tillhör, att det finns stora brister
              i dagens system. Jag har pekat på några konkreta förslag som vi
              kristdemokrater har på det här området. Det skulle vara intressant
              att höra Maria Öbergs synpunkter och funderingar på det här området.
              Vad är det som är dåligt i dag, och vad behöver enligt er förbättras?
            </seg>
          </u>
          <note type="speaker" n="22bee7ff">
            Anf. 164 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-3" n="b235cdb7">
            <seg n="5ceebb0d">
              Herr talman! Jag tror att det var Rigmor Stenmark som pratade
              om önskelistor och julafton. Tyvärr är det inte julafton nu. Man
              kan inte alltid veta vad som komma ska, inte ens så här före jul.
              Det är precis så med den utredning om bostadsbidraget som vi har
              aviserat ska komma 2005. Det vore fel av mig att stå här och ha
              åsikter om någonting som är under utredning. Vi får nog allt vänta
              på den så kallade julafton.
            </seg>
            <seg n="679c26b9">
              Jag tänkte på det som Kristdemokraterna vill, att man ska ha
              en avstämningstid i mitten av året. Bostadsbidraget grundar sig
              ju på den taxerade inkomsten. När jag skilde mig och flyttade
              och fick bostadsbidrag var man från försäkringskassan väldigt
              noga med att informera mig. Man sade: Maria, får du förändringar
              i din inkomst under året så anmäl det.
            </seg>
            <seg n="1b0d6da5">
              Det fascinerar mig att en del av borgerligheten helt plötsligt
              inte har tilltro till att människor, om det vet att de får en
              ökad eller minskad inkomst under året, anmäler det till försäkringskassan.
              Men för mig blir det knepigt om man ska ha en avstämning mitt
              i ett år när det bygger på en taxerad inkomst. Vi deklarerar uppenbarligen
              bara en gång per år.
            </seg>
          </u>
          <note type="speaker" n="9179cab0">
            Anf. 165 DAN KIHLSTRÖM (kd) replik:
          </note>
          <u who="Q5213808" xml:id="i-91d6c0c3d8d40251-2" n="0f5d0a25">
            <seg n="cf6cc8ff">
              Herr talman! Det står ändå ganska mycket i propositionen om att
              det slår ganska fel när vi nu gör årsvisa avstämningar. Det är
              många procent jag har inte de siffrorna i huvudet. Men det slår
              åt båda hållen, så någonting måste göras på det här området. Och
              de här avstämningarna finns när det gäller studiebidrag och annat,
              så det borde kunna gå på det här området också.
            </seg>
            <seg n="06aacc7c">
              Nu frågade jag inte i första hand efter en åtgärdslista från
              Socialdemokraterna och om vad som skulle göras. Min fråga gällde
              mer att det, eftersom den här översynen ska göras, måste finnas
              brister. Då tänkte jag att Maria Öberg kanske skulle ha kunnat
              nämna något om vilka brister ni ser att det finns i dagens system.
            </seg>
            <seg n="26ed6256">
              Sedan vill jag säga något när vi ändå är inne på det här med
              bostadsbidragen och diskussionen om familjer. Maria tog i inledningen
              av sitt anförande också upp hur viktigt det är att man kan vara
              med och påverka sin egen boendesituation och så vidare. Vi kristdemokrater
              har då lagt fram ett förslag om en möjlighet också för låginkomsttagare
              att äga sitt boende. Vi tycker att det är lite märkliga svar vi
              får i betänkandet. Det är nämligen många miljoner i bidrag och
              stöd som ges. Man skulle kunna säga så här: En annan infallsvinkel
              på en sådan fråga skulle kunna vara att staten bestämmer sig för
              att stödja låginkomsttagare på annat sätt, så att de kan äga sitt
              boende. Det är en annan infallsvinkel när man har en viss summa
              att använda. Det vore intressant att höra hur Maria Öberg ser
              på det.
            </seg>
          </u>
          <note type="speaker" n="5c4f9ba5">
            Anf. 166 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-4" n="b235cdb7">
            <seg n="3e09c2ee">
              Herr talman! Jag tänkte bara kort kommentera din fråga om Socialdemokraterna
              inte ser några brister i dagens system och bostadsbidraget. Jo,
              men Socialdemokraterna är inget statiskt parti som tycker att
              om man har tillsatt någonting för ett visst antal år så fungerar
              det till punkt och pricka. Det är därför vi ser över det. Vi avser
              att återkomma i den frågan.
            </seg>
            <seg n="10970922">
              Det är klart att det finns saker att förbättra. Vi kan också
              se att det är barnfamiljerna som är de som är trångbodda och att
              det är svårt att komma in på bostadsmarknaden i dag, så det är
              klart att vi ser brister. Men vi avser, som sagt var, att återkomma
              i den frågan.
            </seg>
          </u>
          <note type="speaker" n="a665189a">
            Anf. 167 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-7" n="457e5bba">
            <seg n="b9d52058">
              Herr talman! Det råder en diskriminering på bostadsmarknaden
              i dag, sade Maria Öberg. Jag tycker att det var klädsamt och att
              Lilian Virgin ska lyssna till det erkännandet.
            </seg>
            <seg n="2b42cf48">
              När det gäller bostadsbidraget har jag en gång varit med och
              förhandlat fram det. Jag har också varit med och sett till att
              det har ändrats. Efter det att bostadsbidraget en gång hade beslutats
              rullade det på, och det tog en alltför stor del av riksdagens
              anslag för att betala ut bostadsbidrag. Det var inte träffsäkert,
              och sedan ändrade man på reglerna för bostadsbidrag. Men nu ser
              vi återigen att det inte har träffsäkerhet.
            </seg>
            <seg n="55be3d41">
              Det som jag tycker är mest anmärkningsvärt är att människor får
              vänta upp till två år för att få rättelse. Det är ju inte så farligt
              om man har fått för mycket pengar och ska betala tillbaka. Jo,
              det kan ju också vara farligt om man inte har varit så framsynt
              att man har pengarna i sin hand. Men om man har fått för lite
              pengar är det inte heller så kul att behöva vänta två år för att
              få rättelse. Det här måste vi se över. Jag tycker att det är bra
              att Maria Öberg också här ger ett erkännande och säger att man
              måste se över det.
            </seg>
            <seg n="7053d6d9">
              Men frågan är om vi ska fortsätta med den här formen av bostadsbidrag,
              eftersom vi så klart ser att det genererar ogynnsamma marginaleffekter.
              Alla har inte små barn som de behöver vara hemma hos. För dem
              tycker jag att man ska ha ett annat system. Barnen växer ganska
              snabbt, och ensamstående mammor vill också komma ut på arbetsmarknaden
              men blir fast i en fattigdomsfälla. Det tycker jag inte att Maria
              Öberg kan vara glad för.
            </seg>
            <seg n="e2e30e6f">
              Jag skulle också vilja pressa Maria Öberg lite på vad som finns
              i julklappen.
            </seg>
          </u>
          <note type="speaker" n="f4c19106">
            Anf. 168 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-5" n="b235cdb7">
            <seg n="3187ee6b">
              Herr talman! Som Rigmor säkert vet har jag barn och är van att
              säga: Nej, det får ni vänta med till julafton. Och jag säger igen:
              Nej, jag har inte för avsikt att stå här och debattera ett kommande
              ärende som inte är färdigbehandlat. Det vore inte rätt av mig.
            </seg>
            <seg n="0c35342f">
              Enligt mig finns det inget borgerligt parti i dag som föreslår
              löneökningar och skattesänkningar som kan hjälpa mina medsystrar
              från Kommunal som jobbar inom vården. Det finns ingen undersköterska
              i Sverige i dag som jobbar 75 % och tjänar 18 000. Tjänar man
              10 000 eller 11 000 är det bra.
            </seg>
            <seg n="962947c7">
              Bostadsbidraget är ju så viktigt för att man ska kunna efterfråga
              en bostad. Det är ett bostadspolitiskt verktyg. Det är så vi ser
              det. Det är viktigt att hålla i fokus att det handlar om ett verktyg
              för att du ska kunna efterfråga en bostad, en god bostad, som
              jag vet att Rigmor också tycker att människor ska ha.
            </seg>
          </u>
          <note type="speaker" n="d695aa36">
            Anf. 169 RIGMOR STENMARK (c) replik:
          </note>
          <u who="Q4980351" xml:id="i-d3d628f9a8bbeb50-8" n="457e5bba">
            <seg n="8e4ae837">
              Herr talman! Centerpartiet har föreslagit ett helt nytt system
              när det gäller inkomstskatterna för framför allt dem med låga
              inkomster, för de grupper som du tog upp. Det har vi gjort väldigt
              seriöst. Riksdagens utredningstjänst har räknat på det, och jag
              lovar att jag ska distribuera ett av mina exemplar till dig.
            </seg>
            <seg n="19801817">
              Det är inte så, Maria Öberg, att det inte finns något riksdagsparti
              som inte har räknat på hur man skulle kunna förändra situationen
              för människor med låga inkomster. Centerpartiet har gjort det
              mycket seriöst. Vi skickar med på julklappsönskelistan att ni
              ser över det. Och var lika ärlig som du var när du sade att det
              råder diskriminering på bostadsmarknaden. Jag lovar att jag ska
              stödja ett annorlunda system om det är i enlighet med vad vi har
              sagt, att låginkomsttagare blir vinnare på ett sådant system.
            </seg>
          </u>
          <note type="speaker" n="2dbe5e3a">
            Anf. 170 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-6" n="b235cdb7">
            <seg n="75d543b0">
              Herr talman! Jag ska inte veckla ut mig. Jag ska bara säga till
              Rigmor Stenmark att vi förutsätter inte att de partier som är
              representerade i Sveriges riksdag är oseriösa, utan vi tror mycket
              väl att varje parti utifrån sina partiideologier gör olika framställningar
              i den här kammaren. Vad jag menar är att jag tvivlar på men jag
              ska titta på det att det finns ett enda riksdagsparti som kan
              höja lönerna och sänka skatterna i det tempo som gör att en ensamstående
              undersköterska kan efterfråga en god och rimlig boendestandard.
            </seg>
          </u>
          <note type="speaker" n="6acce0d4">
            Anf. 171 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-13" n="ef8bb672">
            <seg n="1508debf">
              Herr talman! Jag redovisade ganska tydligt vad Vänsterpartiet
              vill se i bostadsfrågan, men jag har förstått att Maria Öberg
              inte ska dela ut några julklappar eller berätta något om vad som
              komma ska.
            </seg>
            <seg n="9657a7d5">
              Först och främst skulle jag vilja tacka för att jag fick svar
              på den fråga jag ställde från talarstolen. Vi är överens om att
              bostadsbidragen är ett bostadspolitiskt instrument.
            </seg>
            <seg n="e179074d">
              Jag har trots allt några frågor som jag skulle vilja att du svarar
              på. Tycker du att det är rimligt, Maria, att man inte har räknat
              upp bostadsbidragen efter inkomst- och hyresnivåerna sedan 1996?
              Det är alltså åtta år sedan nu. Vilka är det enligt ditt förmenande
              som har hamnat utanför bostadsbidraget och som kanske skulle behöva
              det?
            </seg>
            <seg n="1e99be8d">
              Det andra gäller 28-årsgränsen som finns i systemet, det vill
              säga att om du är över 28 år och inte har barn kan du inte få
              bostadsbidrag. Kommittén för hemlösa visar ganska tydligt att
              det skulle förbättra situationen för många hemlösa om hyresvärdarna
              visste att betalningsförmågan ökade hos de här grupperna.
            </seg>
            <seg n="cc688762">
              Har det någonsin föresvävat er att det kanske är fel att ha en
              28-årsgräns? Det kanske vore ganska bra om fler människor som
              är svaga jag vet att de hemlösa oftast är mycket svagare än de
              ensamstående föräldrarna också kunde använda sig av bostadsbidraget
              som ett sätt att komma in på eller stanna kvar på arbetsmarknaden.
            </seg>
          </u>
          <note type="speaker" n="ef30b2e0">
            Anf. 172 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-7" n="b235cdb7">
            <seg n="1eb591c0">
              Herr talman! Jag skulle bara vilja säga om de hemlösa och bostadsbidragen
              att jag vet att det finns ett instrument i kommunerna som gör
              att kommunerna kan försäkra sig om att det finns ett antal lägenheter
              till hemlösa. Då vet jag inte om det är bostadsbidragens roll
              i den frågan som är mest avgörande, utan jag tror att det handlar
              mer om ett ansvarstagande från kommunerna. Har man hemlösa i en
              kommun har man faktiskt möjlighet i dag att hyra lägenheter via
              socialtjänsten för att hemlösa ska ha någonstans att bo, så jag
              vet inte om bostadsbidragets roll i detta är avgörande. Jag tror
              inte det.
            </seg>
          </u>
          <note type="speaker" n="8bb9069f">
            Anf. 173 STEN LUNDSTRÖM (v) replik:
          </note>
          <u who="Q5967964" xml:id="i-3967c9d2ff076a45-14" n="ef8bb672">
            <seg n="9ac814c9">
              Herr talman! Det finns sociala eller kommunala kontrakt man kan
              kalla det vad man vill. Det är inget som en kommun är tvungen
              att ha. Det finns kommuner som inte har det, och det finns kommuner
              som har det. Problemet är att det inte är en egen bostad, utan
              du hyr den i andra hand. Det är när du vill söka dig ut på den
              öppna bostadsmarknaden som problemen uppstår. Det är många som
              inte kommer ifrån sina sociala kontrakt. Det finns exempel på
              folk som har bott med sociala kontrakt i både fyra och fem år,
              inte för att de inte skulle klara av ett annat boende utan därför
              att den öppna bostadsmarknaden inte tar emot dem. För just den
              gruppen hade ett bostadsbidrag varit alldeles lysande för att
              komma ifrån det många gånger ganska förnedrande sättet att leva
              på som det är att bo med kommunala kontrakt. Kontrakten innehåller
              en massa förbud, som att du inte får ha övernattningsgäster, inte
              får ha husdjur, inte får ha fester, inte får dricka sprit.
            </seg>
            <seg n="929ed2e6">
              För att komma ifrån den här typen av kontrakt och få ett normaliserat
              boende och rätt till ett eget kontrakt, hade bostadsbidragen behövts.
              Det hade varit en signal till hyresvärdarna att här finns en finansiering.
            </seg>
            <seg n="14ad4eef">
              När vi var i USA såg vi ett jättelikt system av bostadsbidrag,
              så kallade voucher, som hade precis den funktionen. Man hade ett
              eget kontakt och en voucher i handen som gjorde att hyresvärden
              visste om att du kunde betala för dig varje månad. Och det var
              inte enbart ensamstående föräldrar eller föräldrar över huvud
              taget. Det omfattade alla som inte kunde skaffa sig en egen bostad.
              Nog borde vi klara det här bättre än USA?
            </seg>
          </u>
          <note type="speaker" n="337489b1">
            Anf. 174 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-8" n="b235cdb7">
            <seg n="949b5de7">
              Herr talman! Eftersom Sten Lundström och jag tillhör de partier
              som samarbetar kan vi kanske fram till julafton prata om det vi
              upplevde i USA, fördelar och nackdelar. Det vore återigen fel
              av mig att stå i den här talarstolen och läcka om vad som kanske
              ska hända på julafton. Jag föreslår att vi i god samarbetsanda
              diskuterar de förslag och de åtgärder som vi båda upplevde i USA.
            </seg>
          </u>
          <note type="speaker" n="7754a181">
            Anf. 175 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-7" n="845743df">
            <seg n="a4bace1a">
              Herr talman! Maria Öberg pratar om känslan av att ha en egen
              lägenhet. Tänk om hon hade pratat med samma entusiasm om känslan
              av att kunna försörja sig själv! Så pratar hon om att alla ska
              ha råd att bo bra. Ja, det är ju faktiskt så att den största utgiften
              är skatten. Det gäller även låg- och medelinkomsttagare. Det är
              därför vi moderater sänker skatten extra mycket just för låg-
              och medelinkomsttagare, för att man ska ha känslan av att kunna
              försörja sig själv och ha sitt liv i sina egna händer.
            </seg>
            <seg n="5b3123b9">
              Sedan har det varit mycket diskussion om bostadsbidraget. Jag
              vill citera från budgetpropositionen, avsnittet som handlar om
              bostadsbidrag: Tillsammans med skatt innebär det att bidragstagaren
              får behålla cirka hälften av löneökningen som han eller hon får,
              till exempel genom att gå från del- till heltidsarbete. Detta
              kan medföra att det uppfattas som att det lönar sig dåligt att
              öka arbetstiden.
            </seg>
            <seg n="4fdace99">
              Ja, det är väl inte bara så att det kan uppfattas. Det är så
              att det lönar sig dåligt att gå från deltid till heltid om man
              har bostadsbidrag kombinerat med skatterna vi har i Sverige. Nästan
              alla partier har stått här och pratat om de förskräckliga marginaleffekter
              som bostadsbidraget medför. Det står också i budgetpropositionen.
              Men det finns bara ett parti här som gör något åt det, och det
              är Moderaterna. Vi gör något åt det. Vi föreslår ju att man ersätter
              bostadsbidraget med ett barnbidrag till ensamstående föräldrar
              och studerande, ett barnbidrag per barn fram till 18 års ålder.
            </seg>
            <seg n="e19c0fce">
              Jag har en fråga om det. Jag antar att även Maria Öberg tycker
              att det är oroande med de här marginaleffekterna, för det står
              ju i budgetpropositionen. Vad tänker ni göra för att komma åt
              de här marginaleffekterna och för att de som är i den här situationen
              ska kunna ha den självkänsla det innebär att kunna försörja sig
              själv?
            </seg>
          </u>
          <note type="speaker" n="89d3a22a">
            Anf. 176 MARIA ÖBERG (s) replik:
          </note>
          <u who="maria_oberg_88426a" xml:id="i-e5a6513894d3f486-9" n="b235cdb7">
            <seg n="498a30e4">
              Herr talman! När man säger att det lönar sig dåligt att arbeta
              och att det uppstår marginaleffekter av arbete ska man veta att
              Socialdemokraterna har ett mål när det gäller arbetslösheten.
              Vi har alltid stått för arbetslinjen. Vi har haft ett mål under
              lång tid: att vi ska halvera arbetslösheten. Det om något tycker
              jag är ett bra och vettigt mål för politiken, att se till att
              människor inte står utanför arbetsmarknaden.
            </seg>
            <seg n="e9ec6503">
              Som jag sade tror jag inte att det första mina medsystrar i Kommunal
              som jobbar inom vården som är slavar under deltiden, brukar jag
              säga, för de får inga heltidsarbeten; det finns inga tänker på
              när de vaknar på morgonen är: Oj, det blir så mycket marginaleffekter
              så jag ska nog inte jobba extra i dag. Nej, jag tror att mina
              medsystrar och andra som jobbar inom till exempel vården, och
              som jobbar väldigt mycket, gärna tar på sig att jobba mer. Jag
              tror inte att man, som Moderaterna säger, vaknar på morgonen och
              säger: Oj, det har blivit en marginaleffekt, så jag kan nog inte
              gå till jobbet när de ringer till mig i dag.
            </seg>
          </u>
          <note type="speaker" n="c280c2b8">
            Anf. 177 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-3ef3fffa9aaa1308-8" n="845743df">
            <seg n="94b1aa54">
              Herr talman! Det var väl inte riktigt ett svar på min fråga,
              detta om arbetslösheten och att det är er målsättning att bekämpa
              den. Det kan man säga som en parentes att ni inte har lyckats
              med heller. Ni har ju suttit vid makten så länge. Ändå säger Maria
              Öberg att det inte finns några heltidsarbeten. Vems fel är det?
              Inte är det mitt fel i alla fall, kan jag ju säga.
            </seg>
            <seg n="9ec4102a">
              Som sagt, tillbaka till Moderaternas förslag: Vi lägger faktiskt
              5,5 miljarder för att kompensera att vi tar bort detta. Regeringen
              lägger 3,3 miljarder på bostadsbidraget. Vi lägger 5,5 miljarder
              på att kompensera för att vi tar bort bostadsbidraget. Det är
              lite som i Fem myror är fler än fyra elefanter. Nog är väl ändå
              5,5 miljarder kronor mer än 3,3 miljarder kronor? Det kan väl
              inte vara så att socialdemokratiska miljarder är mer värda än
              moderata miljarder? Det betyder att vi faktiskt lägger mer pengar
              på att göra det möjligt för ensamstående och studerande med barn
              att arbeta mer utan att drabbas av den marginaleffekt som alla
              här i kammaren i dag har bekräftat finns och inte är bra. Vi kommer
              med förslaget. Vad gör Socialdemokraterna?
            </seg>
          </u>
          <note type="speaker" n="dc14eff4">
            Anf. 178 MARIA ÖBERG (s) replik:
          </note>
          <u who="maria_oberg_88426a" xml:id="i-dd0309636c17a9fc-0" n="b235cdb7" next="i-90d3271db6b4bf6e-0">
            <seg n="7388bf1e">
              Herr talman! Det är lite fascinerande, och det skulle jag vilja
              veta mer om. 17 % av de människor som har bostadsbidrag är sammanboende.
              De uppbär 20 % av den totala budgeten för bostadsbidraget i dag.
              Jag blir lite fascinerad men det kan jag kanske inte få svar på
              nu över hur man ser på familjepolitiken i stort när man säger
              att ensamstående föräldrar ska få ett extra barnbidrag. Hur får
              man ihop det i den borgerliga alliansen, alltså just den synen
              på familjepolitiken? Jag vet att det är ensamstående föräldrar
              som har det svårast i samhället i dag. Däremot fascineras jag
              över hur man med ert sätt att se kanske ska stimulera till fler
              skilsmässor för att folk ska få ett extra bostadsbidrag.
            </seg>
          </u>
          <note n="797d05a4">
            Överläggningen var härmed avslutad.
          </note>
          <note n="581aa89c">
            11 § Bordläggning
          </note>
          <note n="0468a44f">
            Anmäldes och bordlades
          </note>
          <note n="01e5312f">
            12 § Anmälan om interpellationer
          </note>
          <note n="85901c19">
            Anmäldes att följande interpellationer framställts
          </note>
          <note n="55008e2d">
            den 3 december
          </note>
          <note n="ca8d7775">
            Anna Grönlund Krantz
          </note>
          <note n="b13d80f7">
            Tobias Billström
          </note>
          <note n="355df225">
            public service
          </note>
          <note n="ca8d7775">
            Anna Grönlund Krantz
          </note>
          <note n="3d1f289d">
            Interpellationerna redovisas i bilaga som fogats till riksdagens
            snabbprotokoll tisdagen den 14 december.
          </note>
          <note n="736f3fd4">
            13 § Anmälan om frågor för skriftliga svar
          </note>
          <note n="bf4b429a">
            Anmäldes att följande frågor för skriftliga svar framställts
          </note>
          <note n="c6a57e27">
            den 6 december
          </note>
          <note n="6da9a844">
            Lars Johansson
          </note>
          <note n="cf0001e4">
            Kerstin Kristiansson Karlstedt
          </note>
          <note n="9169bf23">
            Linnéa Darell
          </note>
          <u who="maria_oberg_88426a" xml:id="i-90d3271db6b4bf6e-0" n="b235cdb7" prev="i-dd0309636c17a9fc-0">
            <seg n="572ff567">
              Torsten Lindström
            </seg>
          </u>
          <note n="d7be4cc7">
            Krister Hammarbergh
          </note>
          <note n="b1f5eaa5">
            Claes Västerteg
          </note>
          <note n="06a87e47">
            Sten Tolgfors
          </note>
          <note n="deabe971">
            Frågorna redovisas i bilaga som fogats till riksdagens snabbprotokoll
            tisdagen den 14 december.
          </note>
          <note n="99d3e35b">
            14 § Anmälan om skriftliga svar på frågor
          </note>
          <note n="2f93a0ec">
            Anmäldes att skriftliga svar på följande frågor inkommit
          </note>
          <note n="55008e2d">
            den 3 december
          </note>
          <note n="ec28d533">
            Kent Olsson
          </note>
          <note n="2328c892">
            Lennart Kollmats
          </note>
          <note n="7b9f4ae2">
            Svaren redovisas i bilaga som fogats till riksdagens snabbprotokoll
            tisdagen den 14 december.
          </note>
          <note n="ec4c45d6">
            15 § Kammaren åtskildes kl. 18.47.
          </note>
          <note n="907d6707">
            Förhandlingarna leddes
          </note>
          <note n="b26901e1">
            /Monica Gustafson
          </note>
        </div>
      </body>
    </text>
  </TEI>
</teiCorpus>
