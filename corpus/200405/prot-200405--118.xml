<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--118</head>
          <docDate when="2004-05-11">2004-05-11</docDate>
        </div>
      </front>
      <body>
        <div>
          <note n="d65fc8e8">
            ﻿
          </note>
          <note n="0041a63e">
            Riksdagens protokoll
          </note>
          <note n="4d42a6cc">
            2004/05:118
          </note>
          <note type="date" n="9c65c1b9">
            Onsdagen den 11 maj
          </note>
          <note n="209c2b32">
            Kl. 09:00 - 18:18
          </note>
          <note n="db9b9dd5">
            1 § Meddelande om allmän debattimme
          </note>
          <note n="7ee2e29d">
            Andre vice talmannen meddelade att allmän debattimme skulle äga
            rum onsdagen den 18 maj efter voteringen kl. 9.00. Meddelandet
            hade delats ut till kammarens ledamöter.
          </note>
          <note n="e6cb14e2">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="851860c6">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="f2273537">
            3 § Hänvisning av ärende till utskott och beslut om förlängd
            motionstid
          </note>
          <note n="6795a695">
            Föredrogs och hänvisades
          </note>
          <note n="62eb6b42">
            Kammaren biföll talmannens förslag att motionstiden för ovanstående
            proposition skulle förlängas till onsdagen den 15 juni .
          </note>
          <note n="af1f48a0">
            4 § Förnyad bordläggning
          </note>
          <note n="f3686817">
            Föredrogs och bordlades åter
          </note>
          <note n="3cfc5f66">
            5 § Verksamheten i Europeiska unionen 2004
          </note>
          <note n="058712d0">
            Föredrogs
          </note>
          <note type="speaker" n="03bf5f40">
            Anf. 1 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-8c95b7ca1c77309e-0" n="db9d1ed9">
            <seg n="5e4d45a6">
              Fru talman! Vår tidigare kollega Birger Möller, liberal riksdagsman
              från Göteborg, har i dagarna givit ut boken Vad är EU och vad
              kan det bli? I den här intressanta och läsvärda boken återger
              han inledningsvis ett uttalande av den italienska politikern Aldo
              Moro i ett samtal med Olof Palme någon gång i början av 70-talet
              där han liknar dåvarande EG vid den katolska kyrkan. Han säger:
              Du måste stiga in i den utan reservationer, men när du väl är
              där kan du synda och få förlåtelse. På annat sätt brukar det ibland
              uttryckas som att om man går med i en klubb får man lov att acceptera
              klubbens regler och inte krångla så mycket.
            </seg>
            <seg n="d8d66c6f">
              Fru talman! Jag tycker att detta i grunden är en felaktig syn
              på den europeiska unionen. EU är en union av demokratiska stater
              i Europa. Det säger sig självt att den då måste fungera demokratiskt,
              det vill säga reglerna kan ändras. Romfördraget är inte evangelium
              som alla måste följa. Det man kan lära sig av Italien är naturligtvis
              att det går att synda. Det har Italien utnyttjat i stor utsträckning,
              och vi kunde vara lite mindre av den duktigaste eleven i klassen,
              kan man tycka ibland.
            </seg>
            <seg n="44938fd2">
              Men det grundläggande är ju att reglerna går att ändra, även
              om det är en krånglig procedur. Reglerna har också ändrats. Romfördraget
              har efterträtts av Maastricht, Amsterdam, Nice, och nu har vi
              ett förslag till en ny konstitution eller grundlag för EU.
            </seg>
            <seg n="a91199d0">
              Ibland säger man att Sverige är så litet att vi inte kan åstadkomma
              några ändringar. Vi är bara ett par tre procent av EU. Det är
              klart att i en demokrati måste man ha bundsförvanter så att man
              får ett flertal. De som ligger närmast oss är naturligtvis de
              andra nordiska medlemmarna. Vi kan ofta komma överens genom att
              vi har väldigt mycket gemensam politisk kultur och naturligtvis
              också historia och geografi.
            </seg>
            <seg n="2d51a87c">
              Men det finns också andra som är naturliga bundsförvanter för
              oss. Det är de baltiska staterna, ibland Benelux. De små staterna
              kan över huvud taget ha både gemensamma intressen och gemensamma
              idéer. Men det finns också andra konstellationer. I dagens betänkande
              kan vi läsa om hur statssekreterare Lars Danielsson talar om att
              det är de sex stora nettobetalarna som agerar gemensamt. Det kan
              vara ganska naturligt, och på det sättet kan vi alltså hitta olika
              bundsförvanter.
            </seg>
            <seg n="c9b09ba9">
              Ibland är det fråga om en mycket långsiktig opinionsbildning
              för att ändra någonting. Då handlar det om att vi måste hitta
              bundsförvanter ute i EU:s medlemsstater. Det får inte bara bli
              en klubb för regeringschefer, ministrar och ett särskilt EU-parlament
              utan vi måste helt enkelt finna bundsförvanter i ländernas förvaltningar,
              bland deras företag och i det så kallade civila samhället eller
              bland frivilligorganisationerna.
            </seg>
            <seg n="75b22994">
              Ibland har vi i Sverige haft, och det finns kanske fortfarande,
              en ganska steril diskussion om man är för eller emot EU. Jag får
              säga att jag tycker synd om Miljöpartiets ledning som inte lyckades
              flytta sin partikongress en millimeter bort från denna ganska
              dogmatiska uppfattning. Att problemen är delvis självförvållade
              brukar inte göra dem roligare.
            </seg>
            <seg n="18f7afe6">
              Men även vi som är för ett svenskt medlemskap lockas ibland in
              i samma ofruktbara diskussion. En onyanserad kritik mot EU får
              oss att försvara det mesta som har gjorts i stället för att ge
              besked om hur vi vill utveckla EU. Att vara för eller emot är
              ungefär lika smart som om skåningar skulle säga att de var för
              eller emot Sverige. Vi är en del av Europa, och den viktiga debatten
              handlar om hur vi vill utveckla Europa. Att man är för att vi
              är med i Europa betyder inte att man är för allt som beslutas,
              lika lite som man kan tro att skåningar är för allt som beslutas
              här i Sveriges riksdag.
            </seg>
            <seg n="88eb1817">
              Den statsman som jag tidigare hänvisade till sade: Politik är
              att vilja. Ja, men det gäller också att veta vad man vill. Om
              jag i en mening skulle uttrycka vad jag hoppas av EU är det att
              det ska bli mindre renodlat marknadsliberalt och mer socialliberalt.
            </seg>
            <seg n="b0890724">
              När man umgås med de så kallade eurokraterna, om man vill fortsätta
              den religiöst färgade liknelsen från Aldo Moro, kan man säga att
              de är den fria marknadens prästerskap nere i Bryssel. Man får
              ibland känslan av att de har glömt det grundläggande motivet för
              marknadsekonomi, nämligen att det är ett sätt att skapa välstånd
              för konsumenterna.
            </seg>
            <seg n="17e02241">
              Det verkar ibland som om man tycker att det är viktigare att
              skapa rättvisa mellan producenter och mellan olika försäljare
              av varor. De har svängdörrar på kontoren nere i Bryssel, medan
              de som representerar konsumenter och ideella organisationer har
              svårare att ta sig in. Den värsta synden enligt det här prästerskapet
              är ju snedvridning av handeln därför att det sägs leda till sämre
              effektivitet i produktionen, sämre allokering av resurserna på
              fint språk.
            </seg>
            <seg n="500cbca8">
              Men jag ser ju, och jag hoppas att de flesta gör det, marknadsekonomin
              som ett viktigt medel för ökat välstånd, inte en överordnad religion
              som ska tillämpas i alla sammanhang.
            </seg>
            <seg n="990d7b67">
              När man har andra mål än ökad produktion och låga priser duger
              inte marknadsekonomin. Som möjligen någon förstår tycker jag att
              alkoholpolitiken är ett bra exempel på den här situationen. Det
              säger jag inte därför att det råkar vara ett område som jag känner
              till utan därför att det är det mest tydliga exemplet på att vi
              har haft nackdelar av att vara med i EU därför att man har tillämpat
              marknadsekonomiska principer alltför dogmatiskt.
            </seg>
            <seg n="78ceb130">
              Det finns naturligtvis fler exempel. Tjänstedirektivet är ett.
              Vi liberaler är för ökad konkurrens på tjänsteområdet. Det är
              i högsta grad av svenskt intresse dessutom. Men konkurrensen ska
              inte ske hursomhelst. Den får till exempel inte hota vår alkoholpolitik.
              Att undanta alkohol vore enligt min uppfattning den allra bästa
              lösningen på det problemet. Men det får inte heller leda till
              så kallad lönedumpning. Enligt vår uppfattning bör arbete i Sverige
              ersättas med löner på svensk nivå. Därmed är det inte sagt att
              alla företag måste tvingas att ansluta sig till svenska kollektivavtal
              för att få verka i Sverige. Det är inte så som statsministern
              brukar uttrycka det, nämligen att svenska arbetare ska tvingas
              ned till lettiska lönenivåer utan snarare ska vi unna lettiska
              arbetare svenska lönenivåer.
            </seg>
            <seg n="331d8476">
              Det är naturligtvis lätt att säga att subsidiaritetsprincipen
              innebär att vissa saker ska lösas på EU-nivå, till exempel handelspolitik,
              och andra saker bör lösas på nationell nivå, till exempel socialpolitik.
              Det svåra uppträder när det blir en konflikt mellan handelspolitik
              och socialpolitik. Då kan man fråga sig om handelspolitiken i
              alla avseenden ska ha företräde. Lite grann så har det varit.
              Jag tycker att det finns ljuspunkter i till exempel förslaget
              till nytt fördrag ny grundlag för EU. Där framhålls de sociala
              hänsynen på ett bättre sätt än tidigare. Det är ett av skälen
              till att jag hoppas att det förslaget kommer att antas.
            </seg>
            <seg n="8613b2df">
              Erfarenheten visar att vi svenskar kan påverka EU till större
              öppenhet, till exempel hänsyn till folkhälsa i det nya grundlagsförslaget
              och ökat stöd för en restriktiv narkotikapolitik.
            </seg>
            <seg n="4ab9ff02">
              Det här betänkandet är i hög grad enigt. Det är därför jag framför
              dessa allmänna reflexioner. Nu finns det också en viss tonvikt
              i betänkandet på EU:s samarbete österut. Där finns en reservation
              från Folkpartiets ledamöter, nr 4, som jag yrkar bifall till.
              Stödet till det civila samhället i Vitryssland är viktigt. Här
              tycks ha uppstått ett dödläge där EU:s heliga principer att inte
              betala till något som är momsbelagt står mot Vitrysslands vägran
              att ge momsfrihet till frivilliga organisationer. Enligt vår uppfattning
              får man inte fastna i detta utan EU måste se till att man kan
              stödja det civila samhället, som är så viktigt för demokratins
              utveckling i Vitryssland. Med detta ber jag att få yrka bifall
              till reservationen 4.
            </seg>
          </u>
          <note type="speaker" n="c9b57794">
            Anf. 2 HOLGER GUSTAFSSON (kd):
          </note>
          <u who="holger_gustafsson_cb5978" xml:id="i-604c4ec465cde8c9-0" n="d85adef6">
            <seg n="c0fc2f22">
              Fru talman! Jag vill börja med att yrka bifall till Kristdemokraternas
              reservation nr 6. Anledningen är att regeringen måste ge högsta
              prioritet åt arbetet mot allvarliga brott mot grundläggande mänskliga
              rättigheter. Det gäller nutida slavhandel av kvinnor och barn
              för sexuell exploatering. Denna människohandel måste bekämpas
              på alla fronter. Och i dag är det EU som ska stå i fokus i den
              här debatten. Den svenska regeringen måste agera! Det som pågår
              är värre än gamla tiders slavhandel från Afrika till västvärlden.
              EU måste sätta stopp för detta. Den svenska regeringen, en av
              de 25 medlemsländerna, måste ta initiativ till handling.
            </seg>
            <seg n="365f39d1">
              I en rapport från FN och OSSE riktas skarp kritik mot bristerna
              i kampen mot människohandel på Balkan. Kortsiktiga metoder prioriteras
              framför att motarbeta de bakomliggande orsakerna till människohandeln.
              Enligt rapporten är fattigdom, diskriminering, brist på utbildning
              och arbetslöshet de viktigaste grundfaktorerna. Det förebyggande
              arbetet handlar mest om informationskampanjer, som enligt FN-rapporten
              genomförs ineffektivt och utan samordning och utvärdering.
            </seg>
            <seg n="d561ee2b">
              Fru talman! Kristdemokraterna vill se en djupare ekonomisk integration
              för att bekämpa fattigdomen. EU:s nya grannländer måste därför
              ges möjlighet att delta i den europeiska inre marknaden för att
              förbättra sin situation.
            </seg>
            <seg n="18713efa">
              Kristdemokraterna vidhåller att den svenska regeringen måste
              fokusera sina biståndsinsatser för utveckling av demokrati, mänskliga
              rättigheter, rättssamhällets principer och dess praktiska genomförande.
              Det är fråga om att sätta stopp för illegal invandring till EU.
            </seg>
            <seg n="fe2b9197">
              Kristdemokraterna anser att EU i sitt arbete med de nya medlemsländerna
              ska prioritera ett fungerande yttre gränsskydd och korruptionsbekämpning.
              Vi ska vidta alla till buds stående medel att stoppa människosmuggling
              via de nya medlemsländerna. Sverige kräver att EU genom sitt utvecklingssamarbete
              på Balkan stöder kompletteringsutbildning av polisen och andra
              myndigheter just för att sätta stopp för denna illegala och inhumana
              slavhandel.
            </seg>
            <seg n="f7628bed">
              Fru talman! Regeringen och EU gör alldeles för lite för att bekämpa
              vår tids största skandal, att människor säljs på en illegal marknad.
            </seg>
          </u>
          <note type="speaker" n="10a8f228">
            Anf. 3 AGNE HANSSON (c):
          </note>
          <u who="agne_hansson_33b450" xml:id="i-3de2f631c16fc19b-0" n="455a66d0">
            <seg n="84fa511b">
              Fru talman! Rubriken på den här debatten är Verksamheten i Europeiska
              unionen 2004. Det är en redogörelse över vad som har hänt under
              det gångna året och mindre om att diskutera framtiden. Det kan
              te sig inte särskilt spännande att göra detta, men inte desto
              mindre är det utomordentligt viktigt att vi diskuterar både vad
              som har hänt och vad som ska hända framåt. Bland alla de händelser
              som har inträffat i EU är det väl inte de som riksdagen i första
              hand ska ägna sig åt att diskutera nu. I stället avser ett sådant
              här betänkande att vara mer en kontrollvakt mot regeringen.
            </seg>
            <seg n="ab7ede5e">
              Riksdagen och regeringen samråder i EU-nämnden, men eftersom
              det är regeringen som har ansvaret för utrikespolitiken är det
              oftast också regeringens linje som dominerar i det här sammanhanget.
              EU-politiken förknippas då med regeringen och regeringens politik.
            </seg>
            <seg n="15bc4767">
              Från Centerpartiets sida hade vi velat se en kraftigare ansträngning
              från regeringen för att förankra EU-politiken bland svenska medborgare.
              Det har naturligtvis att göra med hur man agerar i EU-sammanhang,
              det vill säga med fasthet och konsekvens och att visa på fördelarna
              med ett EU-samarbete. Där hade jag önskat en kraftfullare insats.
              Vi har naturligtvis alla ett ansvar, men som jag sade är det den
              som dominerar som sätter skalan i det sammanhanget.
            </seg>
            <seg n="d2d17f35">
              Vi ska ta till vara de marginella fördelar med EU som finns,
              visa på att strukturfonderna och regionalpolitiken utvecklas och
              ta tillbaka alla de fördelarna till landet. Det gäller också jordbruksstödet.
              Det här kommer igen i diskussionerna om det finansiella perspektivet.
              Från Centerpartiets sida stöder vi linjen med en budgetökning
              på 1 %. Det finns ingen anledning att diskutera medlemsavgifter
              utöver det. Men det finns en risk att regeringen hamnar med svartepetter
              om alliansländerna medlemsstaterna börjar att tänka på sitt och
              Sverige inte gör det. Då riskerar vi att den mernytta av EU-samarbetet
              som vi har kommer att bli mindre.
            </seg>
            <seg n="8883df24">
              Den andra punkten jag vill peka på är hanteringen av Lissabonstrategin.
              Lissabonstrategin innebär att Europa ska bli den främsta tillväxtregionen
              i framtiden, och ganska snart. Där har vi långt att gå, därför
              att vi är långtifrån den bästa tillväxtregionen i världen just
              nu. Där handlar det mer om att rekommendera de andra medlemsstaterna
              att göra vad de kan inom länderna för att öka sin tillväxt. Det
              gäller också att ta hem de möjligheterna i Sverige, att satsa
              på företagande och tillväxt genom stimulanser och framför allt
              genom skattesystemet. Där hade vi också önskat en kraftfullare
              linje.
            </seg>
            <seg n="a5ea4e4d">
              Det här är två av de fyra frågor som jag har varit med om att
              peka på i ett särskilt yttrande där vi har tittat på utvecklingen
              bakåt. Nu befinner vi oss i ett tioårigt medlemskap, och man kan
              sträcka ut den recensionen något i tiden.
            </seg>
            <seg n="bf846fdb">
              Vi har också i det särskilda yttrandet pekat på samordningen
              och prioriteringen av biståndsresurserna. Det har Holger Gustafsson
              varit inne på, så jag ska inte ytterligare ägna mig åt det.
            </seg>
            <seg n="7076b92c">
              Den fjärde punkten vi har pekat på är resurser och insatser för
              att hantera kriminaliteten inom EU.
            </seg>
            <seg n="c79bc4ba">
              Det här betänkandet handlar också lite grann om framtiden. Här
              finns en rad motioner från flera riksdagsår och motioner som ingetts
              med anledning av skrivelsen. De berör framtiden, och jag tänkte
              peka på ett par av de motionskrav som vi från Centerpartiet har
              och som har behandlats i det här sammanhanget.
            </seg>
            <seg n="c8d43c61">
              Centerpartiet vill se ett EU som talar med en röst i utrikespolitiken.
              Det vill vi därför att vi vill se en slagkraftighet, vi vill se
              en tyngd i politiken och vi vill se att EU kan påverka och bli
              en faktor tillsammans med men också för att matcha den andra storheten
              i utrikespolitiska sammanhang, nämligen USA.
            </seg>
            <seg n="2cdb9637">
              Vi har under de senaste åren sett erfarenheter av misslyckanden
              inom EU på det här området. Det tydligaste misslyckandet är väl
              Irak, där vi fick se en allians mellan England och USA å ena sidan
              och Frankrike och Tyskland å andra sidan. Där fanns även Sverige
              med, och jag tycker att det var riktigt att Sverige ställde upp
              på den linjen.
            </seg>
            <seg n="e9ea0315">
              Det här ledde till en handlingsförlamning inom EU där vi inte
              kunde göra den insats som vi borde ha kunnat göra i det sammanhanget.
              Det förlamade FN, och det innebar att USA tillsammans med England
              sedan tog saken i egna händer och ockuperade Irak.
            </seg>
            <seg n="9b1f299b">
              Men det är inte bara det att detta har hänt i denna fråga, att
              vi inte lyckades i Irak så kraftfullt som vi borde ha gjort, utan
              den här oenigheten har också tagit kraft inte minst under det
              senaste året i EU genom att tid och kraft måste ägnas åt att återigen
              ena EU:s medlemsstater i utrikespolitiken. Det är tid och kraft
              som vi kunde ha använt mycket mer progressivt framåt, genom att
              arbeta aktivt för att hindra våld och andra ting som är viktiga
              ur ett utrikespolitiskt perspektiv.
            </seg>
            <seg n="17203e86">
              Det andra exemplet är forna Jugoslavien, främst Kosovo, där EU
              misslyckades med att förhindra våld, mord och förstörelse. Även
              där fick USA rycka in och rädda liv när EU misslyckades.
            </seg>
            <seg n="fbb09436">
              Det här är misslyckanden som inte behöver upprepas, och ska inte
              upprepas. Europa kan inte och ska inte behöva förlita sig på USA,
              utan vi bör kunna klara de här sakerna på egen hand. Då måste
              EU tala med en röst i utrikespolitiken och ge tyngd åt den.
            </seg>
            <seg n="ca34f028">
              Ett steg i rätt riktning har tagits när EU nu har fått en utrikesminister.
              Med det blir utrikespolitiken tydligare. Men det är inte tillräckligt.
              För att den ska bli tydligare måste, enligt Centerpartiets uppfattning,
              vetorätten i utrikespolitiken avskaffas. Ett eller två länder
              kan inte få tillåtas blockera arbetet och ansträngningarna för
              att förhindra våld inom EU eller någon annanstans i världen där
              det finns anledning att EU anstränger sig för att förhindra det.
            </seg>
            <seg n="53e3df55">
              Det ställer naturligtvis högre krav på alla medlemsstater att
              samarbeta dem emellan och att ta ansvar, men det här är bra för
              Europapolitiken totalt sett. Vi behöver det för att bli effektivare
              i samarbetet.
            </seg>
            <seg n="a0abe834">
              I vår motion som behandlas i detta betänkande föreslår vi att
              regeringen ska arbeta för en sådan ordning att vetorätten avskaffas
              och därmed enhälligheten i beslut inom utrikespolitiken. Vi är
              ensamma om den uppfattningen, vilket förvånar mig. Vår uppfattning
              har följts upp i reservation nr 1, och jag yrkar bifall till den.
            </seg>
            <seg n="bac5c7a0">
              Den andra reservationen som jag har till detta betänkande berör
              den europeiska grannskapspolitiken, där vi menar att EU, och även
              Sverige, bör agera på ett mer resolut sätt i södra Kaukasien.
            </seg>
            <seg n="277a8594">
              Fru talman! Vi vill se mer av förankring av EU-politiken. Vi
              vill se mer av att aktivt ta till vara mervärdet av samarbetet
              inom EU. Sverige bör arbeta för att EU talar med en röst högt
              och ljudligt i utrikespolitiken och att man gör det effektivare
              genom att avskaffa vetorätten i utrikespolitiska beslut. Vi vill
              se ett ökat fokus riktat mot södra Kaukasien och ett resolutare
              handlande gentemot Ryssland.
            </seg>
            <seg n="a3e68cab">
              Vi står bakom dessa två reservationer från Centerpartiet och
              det särskilda yttrandet, men för att spara tid upprepar jag bara
              mitt yrkande om bifall till reservation 1.
            </seg>
          </u>
          <note type="speaker" n="9ecf2a08">
            Anf. 4 KENNETH G FORSLUND (s):
          </note>
          <u who="kenneth_g_forslund_a4c621" xml:id="i-1d94d9170c9694c3-0" n="d751428d" next="i-01cc37005712cb87-0">
            <seg n="a43481f3">
              Fru talman! Så här års är det av tradition årsbokslutens och
              bolagsstämmornas tid. Då summeras och diskuteras vad som varit
              under det gångna året. Regeringens skrivelse, årsboken om EU,
              är på sätt och vis en av alla dessa verksamhetsberättelser som
              läses och begrundas.
            </seg>
            <seg n="d4954707">
              Årsboken om EU ger en överskådlig bild av vad som hänt inom EU
              under det gångna året och Sveriges agerande inom EU. För den som
              vill veta mer om EU kan årsboken rekommenderas till läsning.
            </seg>
            <seg n="1c601b34">
              Agne Hansson sade tidigare att det kanske inte ter sig som det
              mest spännande att diskutera vad som varit, och det kan jag i
              och för sig hålla med om. Det är inte nödvändigtvis så att man
              ska läsa årsboken från pärm till pärm, utan man kan lika väl använda
              den som en folkbildande uppslagsbok, även om jag kan hålla med
              om att den som läsning kanske inte är det allra piggaste man kan
              ha på nattduksbordet.
            </seg>
            <seg n="cb4afdc6">
              Här behandlas den övergripande utvecklingen inom EU, förbindelserna
              med omvärlden, arbetet med den kommande långtidsbudgeten, konsumentfrågor,
              åtgärder mot fusk, konkurrenskraftsfrågor, arbetet med ett nytt
              kemikaliedirektiv, miljöfrågor och, självklart, jordbruksfrågor
              ett område som jag tycker att EU ägnar för mycket tid och framför
              allt för mycket pengar.
            </seg>
            <seg n="817575b3">
              År 2004 var mycket betydelsefullt för Europeiska unionen. Tio
              nya stater blev den 1 maj medlemmar i unionen en historisk utvidgning.
              Förhandlingarna med Bulgarien och Rumänien avslutades, och beslut
              togs om att inleda förhandlingar med Turkiet och Kroatien. EU
              kommer alltså av allt att döma att fortsätta att växa, från dagens
              nivå på 25 medlemsstater till 27 år 2007 och sedan i framtiden
              ännu fler.
            </seg>
          </u>
          <note n="61b853dd">
            Ett nytt fördrag har undertecknats, ibland kallat förslag till
            ny grundlag. En ny kommission utsågs under året, och ett nytt
            Europaparlament valdes av befolkningen i medlemsstaterna.
          </note>
          <u who="kenneth_g_forslund_a4c621" xml:id="i-01cc37005712cb87-0" n="d751428d" prev="i-1d94d9170c9694c3-0">
            <seg n="c4ff12dd">
              I det arbete som gjorts i utrikesutskottet med det betänkande
              om regeringens skrivelse som vi nu debatterar har fokus lagts
              på frågor som rör EU:s nya grannländer i öster det är alltså en
              följd av utvidgningen.
            </seg>
            <seg n="9f1708e8">
              Det är mycket viktigt för oss att inom EU, genom den europeiska
              grannskapspolitiken, undvika alltför skarpa politiska, ekonomiska
              och sociala skiljelinjer i Europa i kölvattnet av 2004 års utvidgning.
              Det får inte bli så att murar flyttas. Det måste bli så att murar
              rivs ned.
            </seg>
            <seg n="a87c0c4a">
              Att det tämligen brokiga regelverk som hittills har reglerat
              det gränsöverskridande samarbetet med länderna öster om oss nu
              möjligtvis kan bli lite enhetligare är lovvärt. Såväl politiken
              för det utökade Europa Wider Europe , som vi ibland kallar det
              som den nya grannskapspolitiken har haft och har som uttalat mål
              att erbjuda ett alternativ till medlemskap i unionen snarare än
              att utgöra en väg till anslutning. Hela utrikesutskottet anser,
              i kontrast till den linjen, att EU:s politik i förhållande till
              grannländerna Moldavien, Ukraina och Vitryssland bör innehålla
              ett medlemskapsperspektiv. Vi stöder det på att enligt unionsfördragets
              artikel 49 får varje europeisk stat som respekterar de grundläggande
              principer som anges i fördragets artikel 6.1 ansöka om att bli
              medlem i unionen. Denna princip måste också gälla för EU:s östliga
              grannstater.
            </seg>
            <seg n="c09d4963">
              För Sveriges del för att återvända hem kan vi konstatera att
              det kanske enskilt största beslutet och den enskilt största händelsen
              under 2004 var beslutet om lokaliseringen av vad vi skulle kunna
              kalla för den europeiska smittskyddsmyndigheten, alltså det nya
              europeiska centret för förebyggande och kontroll av sjukdomar.
              Det kommer att lokaliseras, beslutade man, till Sverige och i
              praktiken till Karolinska Institutet i Solna. Det är ett beslut
              som togs i EU under våren 2004 och som kommer att få lång påverkan
              för både Sverige och EU.
            </seg>
          </u>
          <note n="6d2a4c0e">
            Fru talman! Avslutningsvis vill jag yrka bifall till förslaget
            i utrikesutskottets betänkande UU10 i sin helhet och yrka avslag
            på samtliga reservationer som det har yrkats bifall till eller
            kommer att yrkas bifall till.
          </note>
          <note type="speaker" n="6c63ceea">
            Anf. 5 AGNE HANSSON (c) replik:
          </note>
          <u who="agne_hansson_33b450" xml:id="i-3de2f631c16fc19b-1" n="455a66d0">
            <seg n="c1d2447d">
              Fru talman! Jag kan hålla med Kenneth G Forslund om väldigt mycket
              av vad han sade, men inte det sista när han yrkade avslag på de
              reservationer som jag har lagt till betänkandet. Detta föranledde
              mig till att ta en replik och undra lite över det här.
            </seg>
            <seg n="a2b422cd">
              Men låt mig börja med ett par saker i Kenneth Forslunds anförande
              där han berörde EU:s jordbrukspolitik. Han tyckte att EU ägnade
              för mycket tid åt jordbruksfrågorna och att de också tog för mycket
              av pengarna. Ska det uppfattas som att det är regeringens och
              majoritetens uppfattning att man skulle ha minskat på den delen?
              På vilket sätt skulle man då hävda svenska intressen i de sammanhangen?
              Ska man ta hem de satsningarna i inrikespolitiken i stället?
            </seg>
            <seg n="a7ce9b19">
              Sedan pekade Kenneth G Forslund på Smittskyddsinstitutet som
              ett exempel på en effekt av vårt arbete, och det är viktigt. Vi
              menar att vi hade behövt ta hem väldigt mycket mer än just det
              till Sverige för att få en ökad förståelse för EU-politiken.
            </seg>
            <seg n="1bb0adaa">
              Låt mig sedan också säga att det finns mycket i betänkandet om
              enighet när det gäller södra Kaukasus och grannskapspolitiken.
              Men varför avstyrker man min reservation och min motion om att
              uppmana Ryssland och övriga aktörer att samarbeta med OSSE?
            </seg>
            <seg n="908e6bc6">
              Slutligen är det något jag inte förstår. Står inte regeringen
              och regeringspartiet bakom en effektivare utrikespolitik i EU?
              Och varför säger man nej till att bli effektivare genom att avskaffa
              vetorätten? Det är vi ju gemensamt ense om inom FN.
            </seg>
          </u>
          <note type="speaker" n="12f67e48">
            Anf. 6 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-0" n="d751428d">
            <seg n="17632f91">
              Fru talman! Agne Hansson! När det gäller jordbrukspolitiken har
              ju en av de synpunkter som har framförts från Sverige i diskussionerna
              om EU:s ekonomi varit att vi kanske blir tvungna att åternationalisera
              den här verksamheten. Vi är inte nöjda med jordbrukspolitiken
              så som den är utformad i dag. Och jag tror att det är en uppfattning
              som är ganska vitt spridd i den här riksdagen bland många olika
              partier att vi faktiskt lämnade ett väldigt reglerat system eller
              i alla fall var på väg att lämna ett väldigt reglerat system innan
              Sverige gick med i EU och att vi sedan i princip fick återreglera
              vårt system.
            </seg>
            <seg n="688a1e5e">
              När det gäller en effektivare utrikespolitik noterade jag att
              Agne Hansson sade i sitt anförande att han var förvånad över att
              Centerpartiet var det enda partiet som hade uppfattningen att
              man ska avskaffa vetorätten i utrikespolitiken. Jag är också förvånad,
              men jag är förvånad över att Centern tycker detta. Jag har lite
              svårt att förstå tanken.
            </seg>
            <seg n="79ab518e">
              Ambitionen om en effektivare utrikespolitik delar vi, men jag
              tror inte att vägen till en effektivare utrikespolitik går via
              att man säger: Nej, vi behöver inte nödvändigtvis bli eniga i
              de här frågorna, utan någon form av majoritetsbeslut skulle kunna
              fattas. Jag tror att det skulle vara en svaghet för utrikespolitiken
              om den inte är gemensam till hundra procent. Däremot delar jag
              Agne Hanssons och Centerpartiets frustration över bristen på enighet
              och oförmågan att uppnå gemensamma ståndpunkter, exempelvis när
              det gäller Irakkriget. Samtidigt kan jag bara konstatera att varje
              misslyckande på det här området med att uppnå enighet leder oss
              närmare den dag vi faktiskt verkligen lyckas.
            </seg>
          </u>
          <note type="speaker" n="9cc53bab">
            Anf. 7 AGNE HANSSON (c) replik:
          </note>
          <u who="agne_hansson_33b450" xml:id="i-3de2f631c16fc19b-2" n="455a66d0">
            <seg n="cecafa80">
              Fru talman! Vi är inte heller nöjda med jordbrukspolitiken inom
              EU och det sätt på vilket regeringen hanterar den. Vi menar till
              exempel att regeringen inte har tagit hem alla de fördelar som
              den borgerliga regeringen förhandlade fram i EU, nämligen genom
              att också satsa lika mycket nationellt gentemot de stöd vi kan
              ta hem från EU. Så på den punkten är vi så att säga oense om vad
              vi är ense om när det gäller att inte jordbrukspolitiken är bra,
              om jag uttrycker mig så.
            </seg>
            <seg n="3ea45fac">
              Sedan gäller det utrikespolitiken. Uppfattningen om oförmågan
              och splittringen delar vi. Men vad vill vi göra åt detta för att
              bli effektivare, för att undvika att stå handlingsförlamade i
              situationer som när det gäller forna Jugoslavien eller Irak nästa
              gång det skulle inträffa och EU behöver göra insatser? Vad är
              det för skillnad, Kenneth Forslund, på att undanröja handlingsförlamning
              i FN genom att driva just att vetorätten i säkerhetsrådet ska
              avskaffas och att driva kravet på att vetorätten ska avskaffas
              i EU för att handlingsförlamningen ska minska och man ska bli
              mer effektiv? Jag ser ingen skillnad på det. Vad är det för argument
              som majoriteten och Socialdemokraterna och regeringen ser när
              man hanterar FN:s effektivitet med vetorätten å ena sidan och
              EU:s effektivitet i utrikespolitiken och vetorätten å den andra
              sidan på två olika sätt?
            </seg>
          </u>
          <note type="speaker" n="759084f4">
            Anf. 8 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-1" n="d751428d">
            <seg n="55c8148f">
              Fru talman! Vetorätten i FN:s säkerhetsråd och vetorätten i EU:s
              utrikespolitik är inte så analoga med varandra. Det handlar faktiskt
              om något olika situationer. Vetorätten i FN:s säkerhetsråd ligger
              hos de permanenta medlemmarna. Det är inte varje medlem som har
              vetorätten. Det är en väsentlig skillnad mot situationen i EU
              där varje medlemsstat ända ned till Maltas storlek faktiskt har
              vetorätt. Så jag tycker inte riktigt att man kan sätta det stora,
              snabba och enkla likhetstecknet mellan de här två diskussionerna
              om vetorätt i de här två olika organisationerna, som Agne Hansson
              försöker göra.
            </seg>
            <seg n="fca6b186">
              Jag tror också att med den konstruktion med den gemensamma utrikespolitiken
              som vi har i EU som förutsätter att samtliga i dag 25 länder ställer
              upp på det skapar ett tryck på medlemsländerna att verkligen anstränga
              sig att försöka hitta gemensamma uppfattningar. Även om jag inser
              att det finns en betydande risk att den gemensamma uppfattningen
              landar på nivån av det land som vill minst tror jag ändå att för
              att få en styrka i kedjan av medlemsländer är vi beroende av att
              hela kedjan hänger ihop, att det inte finns några brustna länkar.
              Då kommer vi på det här området att spelas ut mot varandra. Vi
              kan se i olika sammanhang hur andra stater och andra organisationer
              försöker att splittra upp EU och spela ut medlemsstaterna mot
              varandra när det gäller vårt förhållande till andra länder och
              vår gemensamma utrikespolitik.
            </seg>
            <seg n="399c4a1e">
              Jag tror att det är viktigt att vi anstränger oss och försöker
              hitta de här gemensamma linjerna, även om jag många gånger inser
              att det är mödosamt och att vi ibland kommer att få ta förödande
              nederlag såsom det inför Irakkonflikten.
            </seg>
          </u>
          <note type="speaker" n="1fcc7177">
            Anf. 9 GABRIEL ROMANUS (fp) replik:
          </note>
          <u who="gabriel_romanus_d7a92e" xml:id="i-8c95b7ca1c77309e-1" n="db9d1ed9">
            <seg n="68f95a9e">
              Fru talman! Jag kan instämma i mycket av det som Kenneth Forslund
              sade, men jag lyssnade uppmärksamt och skulle ha önskat mig en
              något mer intensiv bekännelse till att vi ska arbeta för ett mer
              socialt ansvarsfullt EU. Det kanske jag kan få i en replik. Om
              vi är överens om att EU bör bli mer socialliberalt och mindre
              renodlat marknadsliberalt så leder det naturligtvis också till
              praktiska slutsatser när det gäller hur Sverige agerar i EU.
            </seg>
            <seg n="5e518c28">
              Det som jag framför allt, precis som Agne Hansson, ville ta upp
              är det som finns i vår reservation om Vitryssland. Det sägs en
              del i utskottets förslag också om att det är viktigt att stödja
              de demokratiska krafterna i Vitryssland även om det är svårt.
              Men då är det lite svårt att förstå varför man inte kan säga klart
              ut att EU måste vara berett att tumma på sina principer lite grann
              när det gäller att man inte kan ge stöd till organisationer som
              inte är momsbefriade. Vi är i stort sett överens om att Sverige
              bör verka för att stärka demokratin i Vitryssland. Inte minst
              utskottets ordförande brukar vilja hålla en hög profil i de här
              frågorna. Varför kan man då inte tala klarspråk på den här punkten?
            </seg>
          </u>
          <note type="speaker" n="be00e0bd">
            Anf. 10 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-2" n="d751428d">
            <seg n="fb131128">
              Fru talman! När det gäller Vitryssland handlar det om en teknikalitet.
              Det är de vitryska myndigheternas önskan att momsbelägga de verksamheter
              som vi på olika sätt vill stödja för att utveckla demokrati och
              förutsättningarna i Vitryssland. Det blir i så fall att EU indirekt
              ger ett ekonomiskt stöd till den vitryska regimen som vi egentligen
              har stor skepsis emot. Dessutom är det så att om vi skulle acceptera
              det i det här fallet kan det få konsekvenser för relationerna
              i andra länder där vi på olika sätt riktar stöd. Det handlar om
              att försöka hitta en hållbar linje som vi kan tillämpa över hela
              vårt arbete med att stödja demokratiutveckling i olika länder.
            </seg>
            <seg n="b740265c">
              Jag tror i och för sig att nyckeln till detta, att jobba med
              stödet till demokratirörelsen i Vitryssland, är att fundera över
              hur vi använder vårt regelverk och hur vi försöker föra in pengar,
              resurser och utbyte på olika sätt. Det handlar om att försöka
              hitta vägar som går förbi att vi blir tvungna att bekosta den
              regim som vi har stor skepsis mot.
            </seg>
            <seg n="4a3a9daa">
              På frågan om socialt ansvarsfullt EU kan jag glädja Gabriel Romanus
              och säga att det är en av mina absolut viktigaste punkter för
              varför Sverige skulle gå med i EU. En av kärnorna i EU-samarbetet
              är ju syftet att bidra till en social och ekonomisk utveckling
              av hela Europa och att utjämna olika sociala skillnader i Europa.
              Det tycker jag är oerhört centralt.
            </seg>
            <seg n="5f58789f">
              Men när Gabriel Romanus säger att han vill ha ett mindre marknadsliberalt
              och mer socialliberalt EU undrar jag hur diskussionerna går inom
              Folkpartiet. Jag uppfattar många gånger Folkpartiet som att det
              är ett rop på mer marknadsliberalism i EU.
            </seg>
          </u>
          <note type="speaker" n="8d9b27dc">
            Anf. 11 GABRIEL ROMANUS (fp) replik:
          </note>
          <u who="gabriel_romanus_d7a92e" xml:id="i-8c95b7ca1c77309e-2" n="db9d1ed9">
            <seg n="0791802f">
              Fru talman! Det är klart att på vissa områden är konkurrens och
              privat vinstintresse dynamiska krafter som driver fram ökat välstånd.
              Där ska man inte vara rädd för att utnyttja dem och släppa dem
              mer fria. Det kan till exempel gälla konkurrens på tjänsteområdet,
              serviceområdet. Samtidigt måste vi se till att när det blir en
              motsättning mellan de handelspolitiska och näringspolitiska intressena
              och de sociala intressena vi då inte automatiskt ger handelspolitiken
              företräde utan att vi ser till att vi inte skapar större problem
              än vi löser. Jag nämnde tidigare alkoholfrågan som ett exempel
              på det. Det är trots allt vårt största sociala och medicinska
              problem som har förvärrats sedan vi kom med i EU, tyvärr delvis
              med regeringens åtgärder.
            </seg>
            <seg n="68ce3cb5">
              När det gäller stöd till Vitryssland och de demokratiska krafterna
              tycker jag också att det är bra om man kan undvika att betala
              stöd som delvis hamnar i regimens fickor. Men om slutsatsen blir
              att vi inte kan ge något stöd alls tycker jag inte att det är
              bra. Då blir det ett alltför stelt principrytteri. Det är det
              som den här reservationen av Folkpartiets ledamöter i utrikesutskottet
              vänder sig emot. Det får inte vara så att det bästa, det ideala,
              blir det godas fiende så att man på det sättet indirekt lämnar
              de demokratiska krafterna i Vitryssland i sticket.
            </seg>
          </u>
          <note type="speaker" n="b049239b">
            Anf. 12 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-1d94d9170c9694c3-1" n="d751428d" next="i-01cc37005712cb87-1">
            <seg n="a4bc314e">
              Fru talman! Jag anser att vi måste hitta vägar förbi teknikaliteten
              om momsen på pengar som vi vill ge till demokratirörelsen i Vitryssland.
              Jag tror att det ska gå att hitta lösningar på det. Jag är inte
              beredd att så lätt acceptera att EU skulle vika ned sig och acceptera
              att betala de här momspengarna.
            </seg>
            <seg n="18cc5177">
              När det gäller frågan om ett socialt ansvarsfullt EU noterar
              jag att Gabriel Romanus tar väldigt tydlig ställning för ett mindre
              marknadsliberalt och ett mer socialliberalt Europa, vilket jag
              tycker är vällovligt utifrån mina värderingar. Gabriel Romanus
              pekade i sitt inledningsanförande på att tjänstedirektivet inte
              får leda till lönedumpning. Det tycker jag också är mycket lovvärt.
              Men jag måste samtidigt säga att det inte alltid är så att jag
              uppfattar alla Folkpartiets företrädare som lika vällovligt klara
              på den här punkten. Vi får väl se här om en liten stund i debatten
              när Carl B Hamilton äntrar talarstolen. Det är ju en folkpartistisk
              företrädare som jag emellanåt upplever har ett något annat budskap.
            </seg>
            <seg n="5b3f7843">
              Men vem vet. Jag kanske kan få bli inbjuden till någon folkpartistisk
              debattafton och höra den mer interna diskussionen mellan marknadsliberaler
              och socialliberaler.
            </seg>
          </u>
          <note n="410282a5">
            Anf. 13 GUNILLA CARLSSON i Tyresö (m):
          </note>
          <u who="kenneth_g_forslund_a4c621" xml:id="i-01cc37005712cb87-1" n="d751428d" prev="i-1d94d9170c9694c3-1">
            <seg n="db4a20c0">
              Fru talman! Vi ska nu diskutera verksamheten i Europeiska unionen
              2004. I utskottet har vi haft ett mycket gott samarbete i betänkandearbetet.
              Vi har framför allt lagt fokus på vårt närområde. Jag tycker att
              vi har fått fram skrivningar som i vissa delar är mer tydliga
              också än regeringens. Därför finns det inga moderata reservationer.
            </seg>
            <seg n="647fb5db">
              Förra året hände mycket i den europeiska unionen, inte minst
              med den utvidgning som skedde och som gav EU nya grannar. Minns
              2004, allt vad detta år innebar, med förändringar och hopp, också
              en del förtvivlan och rädsla att det inte skulle gå så bra som
              det gick. Rosenrevolutionen i Georgien och den orangea revolutionen
              i Ukraina visar på frihetens och demokrativiljans inneboende kraft
              som gör att mycket utvecklades i rätt riktning. Jag tror att längtan
              och möjligheten att kunna anslutas till det europeiska samarbetet
              utgör en väldigt stor kraft för de enskilda människorna i dessa
              länder.
            </seg>
            <seg n="1197a618">
              Glöm inte de kvarvarande utmaningarna. Den stenhårda diktaturen
              under Lukasjenko i Vitryssland finns fortfarande kvar. Det lilla
              fattiga Moldavien är också ett europeiskt land som förtjänar medlemskapsperspektiv
              under förutsättning att man uppfyller de uppställda villkoren
              för att bli medlem i EU.
            </seg>
            <seg n="9023e5cc">
              I allt detta finns det en kraft, möjlighet och förmåga. Jag har
              tagit några exempel. Ett mer konkret framsteg som gjordes 2004
              i den europeiska unionen i syfte att visa på förmåga och vilja
              att leva upp till de grundläggande krav som EU ställer på sig
              själv, nämligen att vara öppet för omvärlden, är att man beslutat
              att Turkiet ska få påbörja medlemskapsförhandlingarna efter sommaren.
            </seg>
            <seg n="596e3ca7">
              Det är för mig bevis på EU:s dragningskraft och EU:s öppenhet
              och möjlighet att förändra. Inte trodde väl jag, när jag för tio
              år sedan kandiderade till Europaparlamentet i Sveriges första
              Europaval, att vi så snart skulle kunna välkomna tio nya medlemsstater
              i unionen. Men det gjorde vi. Under 2004 manifesterades utvidgningen.
              Tio nya öst- och centraleuropeiska länder kom med i samarbetet.
            </seg>
            <seg n="2548ed14">
              När vi i dagarna firade 60-årsminnet av andra världskrigets slut,
              som för andra också innebar en tvångsanslutning under sovjetimperiets
              kommunism och planekonomi, kunde man också se vilken roll EU har
              spelat. Några länder kunde gå vidare efter nazismens farsot och
              skapa ett fredligt demokratiskt samarbete som för 15 år sedan
              kunde få en mur att falla, som kunde återge länderna i det tidigare
              sovjetimperiet sin frihet och självständighet och som kunde öppna
              vägen både för Nato- och EU-medlemskap.
            </seg>
            <seg n="ef5f2e8d">
              För Sverige innebar murfallet att vi kunde lämna tassandet mellan
              två poler bakom oss och bli medlemmar i det europeiska samarbetet.
              Där har vi alltid, tycker jag, haft vårt naturliga hemvist. För
              tio år sedan blev vi också medlemmar av det europeiska samarbetet.
            </seg>
            <seg n="adda6de4">
              Under alla dessa tio år har vi haft en socialdemokratisk regering.
              Det digitala ja- och nej-sägandet i vårt land har bitit sig fast.
              Vi har inte kommit så långt på de här tio åren att vi har kunnat
              börja diskutera vad EU ska göra och inte.
            </seg>
            <seg n="c3deaf5b">
              Vi har en regering som har lämnat walk over i många EU-frågor
              och inte vill visa sitt ledarskap. Ett exempel som visar på detta
              är att medborgarna också till slut vänder unionen och samarbetet
              ryggen. Minns valdeltagandet i Europavalet 2004 och Socialdemokraternas
              katastrofval, och minns året innan då nej-sidan vann i euroomröstningen
              där man åter kunde se att framför allt socialdemokratin hade bekymmer
              med sina väljare.
            </seg>
            <seg n="7f0c5f2e">
              Jag tror att det är rätt naturligt. När man inte kan visa ett
              politiskt ledarskap, när man inte kan åskådliggöra varför vi behöver
              det europeiska samarbetet och vilken roll EU spelar i vår vardag
              är det rätt naturligt att människor undrar vad man ska med det
              till.
            </seg>
            <seg n="33405d8a">
              Det blir också tydligt att man inte på ett bra sätt kan företräda
              de svenska värderingarna i Europasamarbetet. Under 2004 har vi
              sett beslut som jag uppfattar som tokiga. Det gäller demokratibeslut
              kring hur vi ska hantera Kuba. Det gäller Kina och vapenembargot
              och EU:s bristande förmåga att göra insatser i till exempel Darfur
              i Afrika.
            </seg>
            <seg n="3fde0051">
              Allt detta är exempel på en regering som har lämnat walk over
              i samarbetet i EU. Man vågar inte stå upp för värderingar och
              driva på och ibland åka på en smäll eftersom man antagligen är
              så rädd för opinionen hemma i Sverige. Då blir det ingen aktivitet
              över huvud taget.
            </seg>
            <seg n="5d97c328">
              I stället beskrivs EU ibland som ett hot. Kommer ni ihåg förra
              året vid den här tiden när vi skulle fira EU:s utvidgning med
              tio nya medlemsstater? Vår statsminister som har så svårt att
              upptäcka bidragsfusk här hemma i Sverige började då tala om social
              turism när det gällde de vänner som vi äntligen skulle kunna återförena
              i vårt samarbete.
            </seg>
            <seg n="511ae4b4">
              Detta visar på en förmåga att bygga nya barriärer och motsättningar
              i ett mer öppet, starkare och bättre fungerande EU. Det får faktiskt
              betydelse för, inte bara hur vi i Sverige uppfattar EU, utan också
              för hur man i Europa uppfattar Sverige.
            </seg>
            <seg n="3fd06060">
              Det är klart att det blir så när man har ett regeringsunderlag
              som vilar på två nej-partier Miljöpartiet och Vänstern som inte
              vill att Sverige ska vara med i EU. Med dessa partier samarbetar
              man nu när Sverige står inför stora utmaningar inte ens när det
              gäller försvarspolitiken.
            </seg>
            <seg n="dc1e0062">
              Vi ville ha en stor och bred borgerlig socialdemokratisk överenskommelse
              som skulle visa att vi tillsammans tar ansvar för säkerhetspolitiken
              för att vi, tillsammans med några andra europeiska länder, ska
              kunna åstadkomma en slagkraftig och bra stridsgrupp som är färdig
              till 20072008. Man valde att inte skapa en bred enighet i svensk
              politik kring denna stora utmaning i försvarspolitiken. Man valde
              i stället två partier som inte vill vara med i EU och som inte
              accepterar Socialdemokraternas säkerhetspolitiska inriktning.
            </seg>
            <seg n="4701c18c">
              Under 2005 står Europasamarbetet inför stora utmaningar. Den
              första utmaningen är att se till att vi får ett konkurrenskraftigt
              och ekonomiskt fungerande Europa. Massarbetslösheten biter sig
              fast. Vi har massfrånvaron i Sverige. Vi har ett Europa där de
              nya jobben inte växer fram och fler människor inte kan försörja
              sig själva utan blir beroende av bidrag. Företag flyttar ut, och
              vi får ingen bra konkurrenskraft.
            </seg>
            <seg n="e36ba9c4">
              Denna stagnation i jämförelse med andra områden i världen gör
              att EU-kraften behöver ses över för att vi ska kunna vara en stark
              och fungerande ekonomisk enhet. Här är Europasamarbetet en väldigt
              viktig kraft. Man kan tillsammans fatta beslut, till exempel om
              en bättre kemikaliestrategi med Reachdirektivet och en bättre
              fungerande tjänstemarknad med tjänstedirektiv.
            </seg>
            <seg n="cdbf8a64">
              Till syvende och sist handlar dessa lagstiftningsbeslut om hur
              man använder dem på hemmaplan. Vi kan inte skylla på EU när det
              inte går bra för Sverige, men vi kan använda EU för att det ska
              gå bättre för vårt land och för att vi långsiktigt ska kunna klara
              den sociala tryggheten här i Sverige.
            </seg>
            <seg n="21d02938">
              Den andra stora utmaningen för EU är att fortsätta arbetet för
              frihet, demokrati, rättsstat och marknadsekonomi. Jag nämnde tidigare
              Ukraina och behovet av att få stabilitet i det området, men också
              närmandet till EU. Det finns stora utmaningar där EU skulle kunna
              agera ännu bättre, där EU redan finns men där det ställs förväntningar.
              Västra Balkan, Afrika, relationerna till Ryssland och vilken roll
              EU ska spela i Mellanöstern är några exempel som vi måste lösa
              gemensamt inom EU, men där Sverige har ansvar och delaktighet.
            </seg>
            <seg n="55e66038">
              Den tredje utmaningen är att de hot som vi i dag upplever bara
              kan mötas gemensamt för att vi ska kunna skapa trygghet för våra
              medborgare.
            </seg>
            <seg n="985d5ee9">
              Jag tänker på den internationella terrorismen, spridningen av
              massförstörelsevapen och den gränsöverskridande brottsligheten.
              Det konstitutionella fördraget innebär att EU ska kunna agera
              med bättre kraft och fatta beslut mer demokratiskt. Det är en
              typisk fråga där medborgarna inser att vi måste göra mer på Europanivå
              och att vi också måste kunna stifta lagar som garanterar rättssäkerheten
              och en god effektivitet.
            </seg>
            <seg n="f5bbf3ce">
              Jag tror att det bristande engagemang som man ibland kan uppleva
              när man tittar på Sverige utifrån och läser eurobarometrar om
              att Sverige säger nej och strävar bakåt har sin förklaring just
              i att vi har en minoritetsregering, ledd av Socialdemokraterna,
              som har tappat initiativet när det gäller förmågan att företräda
              Sverige i Europa och ta hem fattade beslut. Det gör att medborgarna
              inte känner så stor delaktighet.
            </seg>
            <seg n="5353fc62">
              Jag tror att många människor i dag vill ha besked om vad Europasamarbetet
              kan göra för att underlätta deras vardag och vilken betydelse
              det har. Jag är helt övertygad om att en borgerlig regering skulle
              ha helt annan kraft och engagemang för att förverkliga detta.
              På samma sätt som vi fattar beslut på kommunal nivå och här i
              vår riksdag har vi i dag också demokratiskt beslutsfattande på
              europeisk nivå. Det vill vi stärka, men vi vill också se till
              att EU gör rätt saker.
            </seg>
            <seg n="d87f95aa">
              Fru talman! EU är här och nu. Vilket resultat vi får av samarbetet
              beror på vad 25 medlemsstater gör. EU är också varje dag en del
              av vår politik. Regeringen väljer att vara passiv. Även här i
              kammaren hanterar vi det på ett sätt som att EU är lite främmande
              och högtidligt och får vara med då och då när vi tar fram flaggan
              och diskuterar EU-frågorna. Så kan vi inte fortsätta att göra.
            </seg>
          </u>
          <note type="speaker" n="35a6adea">
            Anf. 14 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-3" n="d751428d">
            <seg n="c91975d8">
              Fru talman! Gunilla Carlsson säger att regeringen lämnar walk
              over i EU-frågorna. Det kan naturligtvis inte få stå utan bemötande.
              Gunilla pekar på det låga valdeltagandet i Europaparlamentsvalet
              och säger att nejet i folkomröstningen om EMU skulle ha berott
              på att Socialdemokraterna var särskilt dåliga på att mobilisera
              sina sympatisörer för ett ja till EMU. Statsministerns tal om
              social turism tas också som ett exempel på regeringens undfallande
              EU-politik.
            </seg>
            <seg n="52cc145d">
              För att ta det sista först: Det statsministern pekade på var
              risken för social turism i en situation där alla andra medlemsländer
              som redan var med började använda möjligheterna till övergångsregler
              och vi blev enda land kvar som inte införde övergångsregler. Det
              var i det sammanhanget som risken för social turism utpekades.
            </seg>
            <seg n="293cda7a">
              När det gäller det låga valdeltagandet i Europaparlamentsvalet
              är även jag bekymrad. Jag tror dock inte att det är så enkelt
              som att det skulle vara regeringens fel. Även om jag hävdar att
              vi har en bra och kompetent regering som påverkar mycket både
              i Sverige och i omvärlden tror jag inte att den svenska regeringen
              påverkar valdeltagandet i de 24 andra EU-staterna så särdeles
              mycket. Detta är ju förskräckande lågt i de allra flesta medlemsstaterna
              tyvärr. Det är beklagligt, och det måste vi arbeta med.
            </seg>
            <seg n="00595ef5">
              Sedan var det EMU-nejet. Tittar man på valundersökningarna ser
              man att om valet förloras någonstans är det faktiskt bland de
              borgerliga sympatisörerna. Dessa röstade i lägre grad för EMU
              än vad de röstade för EU-medlemskapet.
            </seg>
            <seg n="2562b1dc">
              Anf. 15 GUNILLA CARLSSON i Tyresö (m) replik:
            </seg>
            <seg n="c5a24b1c">
              Fru talman! Jag hävdar ändå, Kenneth G Forslund, att finns en
              passivitet och att regeringen har lämnat walk over i EU-samarbetet.
              Vi såg ju under 2001 att det gick bra, och det har funnits ett
              engagemang. Men nämn i dag tre prioriterade frågor som den svenska
              regeringen driver i EU-samarbetet! Jag har frågat runt. Jag har
              frågat i kammaren förut och också diskuterat detta med vänner
              runtomkring, på departement, i Sverige och ute i Europa. Det är
              väldigt få som kan svara på den frågan.
            </seg>
            <seg n="524cfd58">
              När det gäller risken för social turism tycker jag ändå att det
              är viktigt att ta upp detta. Vi har nu haft ett år på oss och
              sett att det inte blev så. Ändå fortsätter statsministern och
              Hans Karlsson, arbetslivsministern, att diskutera att vi eventuellt
              ändå behöver införa dessa så kallade skyddsregler. Jag bara tar
              det som ett exempel på hur man i stället för att bejaka öppenheten
              och visa att vi bygger framtiden tillsammans med andra, vi som
              slogs för att inte minst de baltiska staterna skulle kunna få
              vara med både i Nato och i EU, vänder upp handen mot dem när det
              väl är dags.
            </seg>
            <seg n="525d4d35">
              Det är just så Sverige inte kan agera. Jag vill ha en tydlighet
              och en långsiktighet. Här tycker jag tyvärr att regeringen har
              svikit, både i relationerna till dessa stater och människorna
              i dem och på hemmaplan när det gäller att diskutera och ta hem
              de beslut som fattas i Bryssel. Det är ett tassande och tövande
              i dessa frågor. Därför säger jag att man har lämnat walk over
              . Jag säger också varför man har gjort det.
            </seg>
          </u>
          <note type="speaker" n="c09f934a">
            Anf. 16 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-1d94d9170c9694c3-2" n="d751428d" next="i-01cc37005712cb87-2">
            <seg n="8d0473ac">
              Fru talman! Gunilla Carlsson efterfrågar tre exempel på frågor
              som den svenska regeringen prioriterar. Jag kan till och med ge
              fyra.
            </seg>
            <seg n="e4db7008">
              En är Lissabonstrategin. Hur ska Europa bli världens mest konkurrenskraftiga
              ekonomi, och hur ska denna ekonomi bli miljömässigt hållbar?
            </seg>
            <seg n="32591a34">
              Arbetet med EU:s långtidsbudget är en annan prioriterad fråga
              där vi tillsammans med fem andra länder driver att medlemsavgiftens
              nivå inte får höjas jämfört med i dag.
            </seg>
            <seg n="d63c3e76">
              En tredje fråga är utvecklingen av de nya medlemsländerna och
              de länder som förhoppningsvis kommer att ansluta framgent.
            </seg>
            <seg n="d7ee51ee">
              En fjärde fråga är det arbete som pågår just nu med tjänstedirektivet.
              Det är oerhört viktigt hur detta tjänstedirektiv utformas och
              att vi är säkra på vad utformningen verkligen innebär så att vi
              inte hamnar i en situation där det blir en rättslig tolkning som
              i slutändan får avgöra vad tjänstedirektivet innebär.
            </seg>
            <seg n="c6e58021">
              När det gäller diskussionen om varför det blev nej till EMU tror
              jag att Gunilla Carlsson gör sig själv och mig en otjänst när
              hon gör EMU-nejet till ett uttryck för en skepsis mot EU och det
              svenska EU-medlemskapet. Det är ju samma stämning som de som kräver
              ett svenskt utträde ur EU försöker sprida. Jag tror inte att det
              är så. Jag tror att det finns många olika skäl till varför man
              röstade nej till EMU. Jag tror inte att moderata sympatisörer
              som röstade nej gjorde det därför att de vill att Sverige ska
              gå ur EU.
            </seg>
            <seg n="c643d2b6">
              Däremot ser jag och detta undrar jag lite över hur Gunilla Carlsson
              ska hantera, som är stor vän av EU den Europaanpassning av Moderaterna
              som sker vad gäller synen på EU. Ni går alltmer i en riktning
              som i och för sig stämmer överens med den inriktning ni har hemma
              i Sverige, att det ska vara mindre politik och mer marknad. Hur
              ska Gunilla Carlsson hantera den förändringen i sitt parti?
            </seg>
          </u>
          <note n="5c58adb4">
            Anf. 17 GUNILLA CARLSSON i Tyresö (m) replik:
          </note>
          <u who="kenneth_g_forslund_a4c621" xml:id="i-01cc37005712cb87-2" n="d751428d" prev="i-1d94d9170c9694c3-2">
            <seg n="00dc5418">
              Fru talman! Jag vill inte rota vidare i euronejet och det öppna
              sår som detta fortfarande är för Socialdemokraterna. Det är inom
              det partiet man nu har en inre revolt där man vill ha en folkomröstning
              om det konstitutionella fördraget. Det är där den stora ledarskapsbristen
              ligger.
            </seg>
            <seg n="7b7de012">
              Det stämmer att Moderaterna, som tidigare hade ungefär 80 % av
              sina väljare bakom sig i jaet till EU 1994, hade ungefär 75 %
              bakom sig när det gällde ja till euron. Det är alltså en viss
              nedgång. Men Socialdemokraterna fick knappt hälften. SOM-institutet
              i Göteborg visar också att den stora ledarskapsmissen gjordes
              just av Göran Persson. Det är detta jag vill komma fram till:
              Statsministern har i dag inte den drivkraft som krävs av en modern
              ledare för att företräda Sverige i Europa och också se till att
              EU blir en del av den politiska vardagen i Sverige.
            </seg>
            <seg n="ee1eedce">
              De tre prioriteringarna, som blev fyra, är ju rätt allmänna.
              Lissabonstrategin handlar om att EU ska kunna få konkurrenskraft.
              I vårt land flyttar jobben ut. I vårt land har massfrånvaron gjort
              att vi fått väldigt många människor som står utanför arbete. Vi
              har inte heller sett konkret vad Sverige vill göra i denna Lissabonstrategi.
            </seg>
            <seg n="5aaf67af">
              Det andra var budgeten. Visst, man samarbetar med fem andra gamla
              EU-länder som vill försvara de nuvarande strukturerna och har
              lämnat många av de nya medlemsstaterna därhän. Nu ser det också
              ut som om den här enprocentsklubben kommer att spricka. Det visar
              dels att man kanske valde fel partner, dels att man inte kunde
              ro detta i land.
            </seg>
            <seg n="4fdfff79">
              Vad gäller den fortsatta utvidgningen kan jag bara konstatera
              att det råder olika uppfattningar i regeringen. Göran Persson
              vill inte ge medlemskapsperspektiv till Ukraina medan utrikesminister
              Laila Freivalds, heder åt henne, vill göra det. Här finns en dubbelsidighet
              i den svenska regeringen. Hur kan man då ha kraft i Europasamarbetet?
            </seg>
            <seg n="ced1823e">
              Vad gäller tjänstedirektivet kan jag bara konstatera att där
              slåss Frankrike, monopolstaten framför andra, tillsammans med
              Sverige för att begränsa så mycket som möjligt. Här finns en ny
              allians. Frågan är om det är just detta en framväxande och viktig
              tjänstesektor behöver i Europa och Sverige i dag.
            </seg>
          </u>
          <note type="speaker" n="d1f49f49">
            Anf. 18 ALICE ÅSTRÖM (v):
          </note>
          <u who="alice_astrom_5d697c" xml:id="i-3e310d879e74deb2-0" n="c546fec5" next="i-6bc3cc2c47fc245d-0">
            <seg n="a9908312">
              Fru talman! I det här betänkandet, som är en verksamhetsberättelse
              och en beskrivning av vad som hände inom EU-politiken under 2004,
              har Vänsterpartiet valt att inte lägga fram några reservationer.
              Anledningen är att detta är beslut som redan är fattade och där
              vi på väldigt många punkter som beskrivs haft en annan uppfattning
              än majoriteten och i det läget haft reservationer och framfört
              en annan ståndpunkt. Att i det här läget återupprepa alla gamla
              ståndpunkter i en verksamhetsberättelse anser vi vara orimligt.
              Verksamhetsberättelser ska med rätta innehålla det majoriteten
              har beslutat.
            </seg>
            <seg n="0be03880">
              Detta innebär dock inte, fru talman, att vi inte har åsikter
              kring EU-politiken.
            </seg>
            <seg n="7c316795">
              För den som suttit och lyssnat på debatten är det ganska slående
              att det bara lite i förbigående sades: Samtidigt undertecknade
              man fördraget, det som kallas för konstitutionen. Det var en liten
              undermening i ett av inläggen här. Konstitutionen, denna stora
              och viktiga fråga som det nu ska fattas beslut om i länderna runtomkring
              men som faktiskt undertecknades förra året av regeringarna, innebär
              väldigt stora förändringar.
            </seg>
            <seg n="114ea2c5">
              Vi kan debattera hur stora förändringarna är, vilken väg man
              ska ta och om man ska anta detta eller inte. Men det som är den
              stora bristen i Sverige och i Sveriges riksdag är att vi saknar
              en debatt kring den här frågan. Den berörs knappt över huvud taget
              i dag. Man kan titta på skillnaden jämfört med Frankrike. I Frankrike
              och Holland har man intensiva debatter kring frågan om den nya
              konstitutionen. Anledningen till att man har det är ju att man
              ska ha en folkomröstning. Det anordnas tv-debatter och möten över
              hela landet. I Frankrike räknar man faktiskt med att det har genomförts
              ungefär 10 000 möten och debatter inför folkomröstningen som ska
              vara nu i slutet av maj. Det är en enorm folkbildning, och det
              är ett engagemang för konstitutionen eller emot konstitutionen.
              Men folkomröstning får avgöra, majoriteten av folket får avgöra.
            </seg>
            <seg n="c686dd02">
              Här i Sverige säger majoriteten att undertecknandet av konstitutionen
              förra året, eller fördraget, är något som det senare ska fattas
              beslut om i Sveriges riksdag. Vi i Sverige ska inte ha en folkomröstning
              utan det är den folkvalda riksdagen som ska fatta beslutet. Folket
              får inte säga sitt. Vi kan ha olika åsikter om varför folket inte
              får säga sitt, och det finns olika tolkningar. För Vänsterpartiet
              är det ganska tydligt att man faktiskt är rädd för att få ett
              nej i en folkomröstning.
            </seg>
            <seg n="ec534df5">
              Det visar också på en svaghet, tycker jag, bland de partier som
              är för den nya konstitutionen, som vill utveckla EU i ytterligare
              steg mot överstatlighet och är beredda att lämna över mer makt.
              Man litar inte ens på sin egen argumentation. Därför tar man inte
              debatten, och därför vill man inte ha en folkomröstning. Men ett
              krav som jag tycker att befolkningen har rätt att ställa är att
              vi här i riksdagen åtminstone debatterar konstitutionen och vad
              den innebär för Sverige djupare och mer påtagligt. Den debatten,
              fru talman, undviker man i alltför stor utsträckning. Det är ett
              av problemen med Europapolitiken, och där måste jag faktiskt instämma
              i vad Gunilla Carlsson från Moderaterna säger. Det är en alldeles
              för vek EU-politik. Moderaterna vill dra det åt ett håll. Socialdemokraterna
              säger att egentligen förändras ingenting här i världen, utan vi
              står kvar och vi står fast.
            </seg>
            <seg n="4024476e">
              Ett tydligt exempel var ett beslut som fattades förra året. Det
              var den solidaritetsdeklaration som Sverige ställde sig bakom
              efter attentatet i Madrid. Den här solidaritetsdeklarationen innebär
              att man är beredd vid terrordåd och naturkatastrofer. Går man
              till konstitutionen, det förslag som ligger framme, är det ytterligare
              utvidgat så att Sverige är berett att solidariskt ställa sig bakom
              om ett annat land blir angripet även med militära medel. Det innebär
              stora avsteg från, och är egentligen ett lämnande av, den svenska
              allianspolitiken. Den här debatten hade vi när vi diskuterade
              den svenska säkerhetspolitiken, där solidaritetsdeklarationen
              och solidaritetsklausulen i det nya fördraget var uppe.
            </seg>
            <seg n="0fab16de">
              Också där säger man från socialdemokratiskt håll att det här
              inte innebär någon förändring alls. Vi fattar fortfarande besluten
              själva. Vi fattar besluten i enhällighet och vi har full kontroll
              över det här. Men det är egentligen ungefär samma principer som
              man har inom Nato. Även Natoanslutna länder har rätt att vid enskilda
              operationer inte medverka och att ställa sig utanför. Det är ungefär
              samma princip som det blir i det nya fördraget och som man redan
              har ställt sig bakom när det gäller solidaritetsdeklarationen.
            </seg>
            <seg n="8f77a82e">
              Man må tycka att det är bra eller dåligt. För Vänsterpartiet
              är det ett väldigt tydligt ställningstagande för att den militarisering
              som vi ser av EU, där stegen tydligt går mot ett gemensamt försvar,
              är en utveckling vi inte vill ha. Moderaterna bejakar den utvecklingen,
              men Socialdemokraterna säger att ingenting har hänt. Det gör att
              det inte går att föra en debatt kring de här mycket viktiga frågorna.
              Det innebär också att man för folk bakom ljuset. Det är en av
              anledningarna, tror jag, till bland annat det låga valdeltagandet
              och ointresset för EU-politiken. Det är, tror jag, att man inte
              får de tydliga valen att ta ställning till. I stället väljer man
              att säga att Miljöpartiet och Vänsterpartiet, som är nejsägare,
              ni vill ju ändå lämna EU. Det ni säger har egentligen ingen betydelse.
              Det är inte alls på det sättet. Ni smiter undan från hela debatten
              och diskussionen med era egna medlemmar och era egna väljare.
            </seg>
            <seg n="8d20c643">
              I de andra EU-länderna är det i dag en intensiv debatt om konstitutionen,
              om att man på ytterligare minst 45 områden i den nya konstitutionen
              överlåter makt. Man avskaffar vetorätten och överlåter makt. Man
              går mot en ökad militarisering. Konstitutionen ställer också krav
              på ökad militär kapacitet och på att länderna ska förbinda sig
              att öka de militära resurserna. Det är frågor som Socialdemokraterna
              talar tyst om, och det är ett stort problem. Vänsterpartiet kommer
              att fortsätta lyfta fram de här frågorna och få den debatten ute
              bland folk. Men vi uppmanar också Socialdemokraterna och övriga
              partier att vara ute i debatter, att möta människor, att våga
              slåss för sina ståndpunkter. Sedan får folket avgöra.
            </seg>
            <seg n="a73d68ed">
              Fru talman! Jag ska lyfta fram ytterligare ett litet område som
              det har varit stora förändringar på under 2004 och som det också
              kommer att bli förändringar på framöver. Det är det rättsliga
              samarbetet. Det är ett samarbete som är otroligt viktigt, där
              vi måste kunna samarbeta mellan länder och över gränser för att
              brottsligheten går över gränserna. Vi ser trafficking som en av
              de stora farsoter som avslöjas mer och mer dag för dag. Där är
              det viktigt att man har ett samarbete. Men det är också viktigt
              att man håller rättssäkerhetsprinciperna högt.
            </seg>
            <seg n="5c186f29">
              Det är viktigt att man lyfter fram integritetsfrågorna. Hur ska
              vi kunna skydda medborgare när vi får fler register, när vi får
              större områden där uppgifter figurerar? När ska uppgifterna rensas
              ut? Hur länge står man kvar i registren? Det finns en mängd frågor
              som är viktiga att lyfta fram i det här sammanhanget. Också där
              saknas tyvärr debatten i stor utsträckning. Jag tror att det är
              viktigt att vi lyfter fram de här frågorna, för det är ett samarbetsområde
              som vi alla behöver. Men vi får inte heller förlora viktiga rättssäkerhetsprinciper.
            </seg>
            <seg n="142dd352">
              Där måste jag återigen kritisera Socialdemokraterna och be Socialdemokraterna
              att vara tydligare i sina ställningstaganden. Å ena sidan bygger
              det rättsliga samarbetet på fullständig tilltro och acceptans
              för varandras rättssystem, det ömsesidiga erkännandet av varandras
              rättssystem. Det är det som är grunden. Å andra sidan säger regeringen
              när det dyker upp problem och när man pekar på rättssäkerhetsbrister
              att Sverige är det enda land som driver rättssäkerhetsfrågor.
              Det är oerhört svårt att få med sig andra länder i de här frågorna.
              Här i Sverige är vi aktiva. Vi får kämpa, och vi driver det. Hur
              är det: Har vi ömsesidigt förtroende för varandras rättsväsende
              eller är det så att de andra länderna inte bryr sig om rättssäkerhetsprinciper,
              att Sverige där står ganska ensamt och slåss? Jag tror att vi
              måste kunna prata om samarbetet, både de positiva sidorna och
              de problem som finns, och hitta en väg att tackla dem i stället
              för att smita från debatten.
            </seg>
            <seg n="1a00ea84">
              Sedan, fru talman, när det gäller våra östliga grannländer, instämmer
              jag i det som tidigare talare har sagt. Det är oerhört viktigt
              att EU håller öppet för alla länder i Europa, för att de ska ha
              en möjlighet att kunna ansöka om medlemskap när man uppfyller
              de kriterier som finns. För det är givetvis varje lands eget folks
              val vilken väg man vill välja, om man vill ingå i EU eller inte.
              Men att EU ska vara öppet för alla länder är en oerhört viktig
              princip, och där står vi eniga i utrikesutskottet.
            </seg>
          </u>
          <note n="aabf05b1">
            Anf. 19 GUNILLA CARLSSON i Tyresö (m) replik:
          </note>
          <u who="alice_astrom_5d697c" xml:id="i-6bc3cc2c47fc245d-0" n="c546fec5" prev="i-3e310d879e74deb2-0">
            <seg n="1059eb85">
              Fru talman! Alice Åström säger att vi inte vill ha debatt. Jag
              vill verkligen ha debatt om Europasamarbetet, och jag tänker ta
              upp den handsken. Vi tycker nog båda att vi diskuterar EU-frågorna
              alldeles för lite.
            </seg>
            <seg n="0b223c71">
              Vi står från Moderaternas sida naturligtvis bakom det konstitutionella
              fördraget. Vi ser att en del saker kunde ha gjorts bättre. Men
              framför allt välkomnar vi att det nu blir tydligare spelregler
              i en union som har gått från att från början ha haft bara sex
              medlemsstater till att nu ha 25, och det kanske blir fler. Man
              behöver datera upp dessa spelregler. Och när man gör det gör man
              det samtidigt tydligare vad EU ska syssla med och inte, och man
              förstärker de nationella parlamentens möjligheter att säga ifrån.
              Man gör det tydligare var makten ska ligga. Och det handlar inte
              om ökad överstatlighet och militarisering, som det ibland sägs
              i vulgärpropagandan. Som jag ser det handlar det om att göra det
              lättare för medborgarna att utkräva ansvar. Vad gäller beslutsfattande
              på många centrala områden, som Alice Åström är djupt engagerad
              i, till exempel rättsliga och inrikes frågor, handlar det om att
              vi får ett mer demokratiskt beslutsfattande i dessa frågor när
              vi nu får ett konstitutionellt fördrag.
            </seg>
            <seg n="b0badf51">
              För vår del är det inga bekymmer vad gäller väljarförankringen.
              Vi har jobbat mycket med Europafrågorna och förankrat också det
              konstitutionella fördraget inom Moderaterna.
            </seg>
            <seg n="d4ef147e">
              Men jag förstår att Miljöpartiet och Vänsterpartiet vill föra
              denna fråga till en folkomröstning igen eftersom de vill diskutera
              den här frågan digitalt som om det handlade om ja eller nej till
              EU.
            </seg>
            <seg n="f6412976">
              Frankrike lyftes fram som ett exempel, och jag har precis varit
              där. Där sägs det att Chirac för att bättra på sin image och vinna
              något val och för att visa att Frankrike är centralt i EU ville
              ha en folkomröstning med ett tydligt ja. Nu diskuterar man i stora
              delar faktiskt ett nej till Raffarin och Chirac och att stoppa
              Turkiet. Det har blivit resultatet av en folkomröstningskampanj.
            </seg>
            <seg n="eeb9da69">
              Jag hade förmånen att vara i Frankrike nyligen, och jag träffade
              monsieur Herzog, en gammal kollega till mig inom yttersta vänstern
              i Europaparlamentet på den tiden. Han kom från det kommunistiska
              partiet i Frankrike en ny fristående fransk socialist. Han skulle
              bli förvånad, Alice Åström, om han hörde dina resonemang om solidaritetsdeklarationen.
            </seg>
          </u>
          <note type="speaker" n="b9ee820d">
            Anf. 20 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-3e310d879e74deb2-1" n="c546fec5" next="i-6bc3cc2c47fc245d-1">
            <seg n="7cae3d4a">
              Fru talman! Det är lite underligt att när man kommer till debatten
              om folkomröstning, eller när folkomröstningar i andra länder tenderar
              att resultera i ett nej, så säger alltid de som är positiva att
              folk inte tar ställning till sakfrågan, till konstitutionen, utan
              att folk röstar om någonting annat. Jag tror inte att människor
              inte har en förmåga att ta ställning i sakfrågan. Och jag är övertygad
              om att det var precis det som hände i folkomröstningen om EMU,
              som debatterades här tidigare. Man diskuterade varför det blev
              ett nej, vems felet var, och om det var dåligt ledarskap. Jag
              tror att nejet till EMU handlade om att svenska folket faktiskt
              inte ville lämna över en stor del av kontrollen över ekonomin.
              Jag tror att det var ett medvetet val, och jag tror faktiskt att
              människor tar ställning till dessa frågor.
            </seg>
            <seg n="6fa16384">
              Sedan måste jag ge Gunilla Carlsson rätt i att Moderaterna faktiskt
              är ganska tydliga i EU-politiken. De jobbar med en förankring
              och vad de står för. Det är kanske det som är grunden till att
              socialdemokratin inte vågar göra det. Jag förstår att Moderaterna
              är positiva till mycket i EU. Jag förstår att de är positiva till
              konstitutionen eftersom det där handlar om tydliga krav på avregleringar,
              avreglering av marknaderna, ökad privatisering, utförsäljning
              av statliga företag, ökad konkurrensutsättning och att man också
              ska avreglera när det gäller vård och omsorg. Det är en ekonomisk
              politik som i mångt och mycket i stora delar påminner om den borgerliga
              alliansens förslag inför valet. Jag förstår därför att Moderaterna
              är väldigt positiva till konstitutionen och att de slåss för att
              man ska säga ja till den. Det skulle jag ha gjort om jag vore
              moderat. Men det är lite mer oförklarligt att socialdemokratin
              inte tar den här debatten. Men det får jag väl återkomma till
              i ett annat replikskifte.
            </seg>
          </u>
          <note n="075d5500">
            Anf. 21 GUNILLA CARLSSON i Tyresö (m) replik:
          </note>
          <u who="alice_astrom_5d697c" xml:id="i-6bc3cc2c47fc245d-1" n="c546fec5" prev="i-3e310d879e74deb2-1">
            <seg n="45319e6c">
              Fru talman! Alice Åström vet ju att Moderaterna vill slå vakt
              om Sveriges representativa demokrati och att det är därför som
              vi tycker att den här frågan i debatten i hela dess bredd faktiskt
              förtjänar att avgöras här i riksdagen. Vi har diskuterat frågan
              under tiden som konventet pågick. Vi har diskuterat den under
              tiden som det var regeringskonferens. Och vi ska diskutera den
              nu inför beslutet som fattas i höst.
            </seg>
            <seg n="f11c2922">
              Detta med konkurrenspolitik och annat som finns i EU:s fördrag
              stämmer. Men det finns ju redan. Om Miljöpartiet och Vänstern
              säger nej till det konstitutionella fördraget blir man ju så att
              säga kvar med Nicefördraget, och där finns det lika mycket konkurrenskraft.
              Det är väl snarare så att med det nya fördraget har en hel del
              sociala aspekter faktiskt blivit mer tydliga.
            </seg>
            <seg n="24e699b6">
              Men låt mig bara få återkomma till solidaritetsdeklarationen
              eftersom det är en sak som jag gärna skulle vilja ha besked om.
              Det stämmer att man inom EU har bestämt sig för att solidariskt
              hjälpa varandra om man skulle bli utsatt. Och jag tror ärligt
              talat att jag bara räknar med att bröder ska träda till min hjälp
              om jag blir hotad. Om det skulle hända någonting i vårt land räknar
              jag med att våra grannländer och våra gemensamma vänner faktiskt
              ska erbjuda sitt stöd, men de blir inte tvingade till det. Solidaritetsdeklarationen
              handlar just om terrordåd och naturkatastrofer. Tänk er översvämningarna
              i Tyskland förra året. Det vore väl rimligt att om man i Tyskland
              ville ha hjälp av svensk räddningstjänst och om vi hade resurser
              att vi ställde upp? Vad är det för konstigt med det? Tänk er ett
              större oljeutsläpp i Östersjön som hotar våra kuster och vår natur.
              Är det då inte rimligt att vi får hjälp av andra och att vi kan
              be om det? Och de andra länderna bestämmer själva om de vill vara
              med eller inte.
            </seg>
            <seg n="4622886d">
              Jag tycker att det är en väldigt märklig inställning som Alice
              Åström har att vi ska frånsäga oss den här rätten och att vi inte
              nu, när vi är mer sammanlänkade och när vi försvarar gemensamma
              värden, också deklarerar tydligt och starkt att vi har en solidaritet
              oss emellan. Det var just det som min socialistiske vän i Frankrike
              lyfte fram för mig som en av fördelarna. Och jag skulle vilja
              ge ett gott råd till Vänsterpartiet: Gör inte EU-frågan till en
              vänsterhöger-fråga. Gör EU-frågan till en demokratifråga, och
              säg ja till det konstitutionella fördraget.
            </seg>
          </u>
          <note type="speaker" n="d297ec47">
            Anf. 22 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-0" n="c546fec5">
            <seg n="74c0d69f">
              Fru talman! Jag ska börja med frågan om solidaritetsdeklarationen.
              När det gäller mycket av den civila krishanteringen räddningstjänst,
              miljökatastrofer och så vidare har vi stått bakom den och står
              även bakom den i försvarspropositionen.
            </seg>
            <seg n="2b3409b9">
              Det som jag pekar på är den bisats som finns i solidaritetsdeklarationen,
              men som följs upp tydligare i konstitutionen, och där det talas
              om att det kan vara fråga om även med militära medel. För mig
              är det en konflikt mellan att säga att vi fortfarande är alliansfria
              och samtidigt ingå solidaritetsklausuler där det även handlar
              om att ingripa med militära medel. Det är nästa steg i konstitutionen,
              men det finns även som en bisats i solidaritetsdeklarationen.
              Och jag ser det som problematiskt när det gäller den ökade militariseringen
              och de steg som tas mot ett gemensamt försvar.
            </seg>
            <seg n="f4bb3084">
              Fru talman! Jag skulle också vilja uppehålla mig något vid detta
              med att försvara den representativa demokratin. Det är ett argument
              som jag mycket väl kan förstå. Och det är också viktigt att de
              folkvalda vågar fatta beslut. Men gång på gång vägrar man att
              se problematiken. Om man tittar på vad folket tycker i EU-frågorna
              så är riksdagen faktiskt inte representativ. Då kan man välja
              att säga att vi rent formellt försvarar den representativa demokratin,
              att vi är valda och att vi ska fatta beslut. Men om man inte ser
              att detta skadar EU-frågan lika mycket när det skiljer sig så
              mycket från vad man tycker i riksdagen jämfört med vad människor
              utanför riksdagen tycker, då ser jag det som problematiskt.
            </seg>
            <seg n="4f13aa69">
              Vi anser att folk kan ta ställning i allmänna val. Och då ska
              man ta ställning till alla politiska frågor. Då har man möjlighet
              att välja ett parti. Att man då inte skulle kunna avge sin röst
              i sådana här viktiga frågor tycker jag är en brist på demokrati.
            </seg>
          </u>
          <note type="speaker" n="566c6940">
            Anf. 23 GABRIEL ROMANUS (fp) replik:
          </note>
          <u who="gabriel_romanus_d7a92e" xml:id="i-8c95b7ca1c77309e-3" n="db9d1ed9">
            <seg n="64cee689">
              Fru talman! Alice Åström säger att folk naturligtvis tar ställning
              till sakfrågan om de röstar i en folkomröstning. Problemet är
              att om man skulle rösta för eller mot detta förslag så är det
              inte en sakfråga, utan det är minst hundra sakfrågor. Och det
              är det som är problemet med tolkningen av ett utfall om man har
              en omröstning där man med en röst ska ta ställning till hundra
              sakfrågor. Vad betyder det då om man skulle säga nej? Betyder
              det att Nicefördraget är bättre än det nya fördraget? Betyder
              det att man säger nej till och är emot att man mer betonar skyddet
              av folkhälsa och sociala rättigheter i det nya fördraget, eller
              betyder det att man gjorde för lite av den saken?
            </seg>
            <seg n="a005b1ff">
              Vi har dåliga erfarenheter i Sverige av folkomröstningar där
              resultatet har varit svårt att tolka. Jag behöver bara nämna kärnkraftsomröstningen.
              Och de som är historiskt initierade kanske kommer ihåg pensionsomröstningen.
              Röstningen om EMU var ett exempel på en sakfråga. Där var frågan
              om vi skulle införa euron eller om vi skulle ha kvar kronan. Det
              var lätt att tolka utslaget. Tyvärr blev det inte det utslag som
              jag hade velat ha. Men det var lätt att tolka. Men om vi skulle
              rösta om den här grundlagen, då blir det omöjligt att tolka utfallet
              om det blir ett nej. Därför ställer sig även den som är anhängare
              av folkomröstningar som princip, vilket jag är, avvisande därför
              att det inte är omröstning om en sakfråga.
            </seg>
            <seg n="d4760455">
              Jag försökte lyssna uppmärksamt, men jag uppfattade inte om Alice
              Åström pläderade för ett utträde ur EU om en omröstning skulle
              leda till ett nej. Det är väl fortfarande så att Vänsterpartiet
              är för ett utträde. I så fall verkar det lite konstigt om man
              samtidigt säger att det är så viktigt att släppa in andra länder.
            </seg>
          </u>
          <note type="speaker" n="dacd5d20">
            Anf. 24 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-1" n="c546fec5">
            <seg n="73a0d8b8">
              Fru talman! Jag börjar med det sistnämnda. Ja, Vänsterpartiet
              har fortfarande i sitt partiprogram och i sitt kongressbeslut
              med att vi vill ha ett utträde ur EU. Men det finns därmed ingen
              motsättning till att säga att andra länders folk måste få göra
              sina egna val och till att man politiskt kan driva en fråga i
              sitt eget land. Jag förstår inte riktigt att man här ser en konflikt.
              Att vi inte vill vara med i EU betyder inte att vi tycker att
              inte någon annan heller ska vara med i EU, utan där måste var
              och en kunna få välja. Därför tycker jag att det är viktigt med
              de östliga grannländerna, att EU håller öppet och inte stänger
              dörren för ländernas egna val.
            </seg>
            <seg n="35d238da">
              Sedan har vi frågan om folkomröstning och detta med hundra sakfrågor,
              inte bara en. Ja, det är hundra sakfrågor. Men vad är det man
              tar ställning till när man på valdagen går och röstar i de vanliga
              valen, i valen till riksdagen? Handlar det när man väljer ett
              parti om hundra sakfrågor eller om en fråga? Handlar det inte
              både om sociala och ekonomiska frågor och om demokratifrågor liksom
              om att människorna, väljarna, faktiskt har möjlighet att välja
              ett parti utifrån hundra sakfrågor? Jag tror att man kan värdera
              konstitutionen och de hundra sakfrågorna och att man kan ta ställning.
            </seg>
            <seg n="24ea2d2b">
              Och vad är tolkningen om det skulle bli ett nej? Ja, tolkningen
              är uppenbart att man inte är nöjd med utvecklingen. Som politiker
              måste man väl ändå kunna ha förmåga att försöka lyssna in. Vad
              är det människor säger? Vilka är argumenten? Det är precis som
              i andra val. Varför förlorade vi så många procent i det här valet?
              Eller varför ökade vi så mycket? Liksom man frågar sig det lyssnar
              man in vad det var som gjorde att det blev som det blev alltså
              ett vanligt politiskt analysarbete. Det skulle man också få göra
              efter det här.
            </seg>
            <seg n="8e12b843">
              För mig handlar det om att det finns en möjlighet att skapa ett
              annat Europa än det som i dag växer fram.
            </seg>
          </u>
          <note type="speaker" n="50363c4d">
            Anf. 25 GABRIEL ROMANUS (fp) replik:
          </note>
          <u who="gabriel_romanus_d7a92e" xml:id="i-8c95b7ca1c77309e-4" n="db9d1ed9">
            <seg n="65375d9e">
              Fru talman! Det som skiljer ett riksdagsval från en folkomröstning
              är just att man i ett riksdagsval tar ställning inte bara till
              en fråga utan också till vilka personer, partier, som ska förvalta
              det ansvar som ligger i att bli vald till folkets representanter.
            </seg>
            <seg n="c2f2463a">
              Naturligtvis kan man ibland tycka att det är svårt att välja
              ett parti trots att det finns sju partier i Sveriges riksdag.
              Vad man gör är ju att man också ger vissa personer förtroendet
              att ta ställning i nya, uppkommande, frågor. Det är den representativa
              demokratin.
            </seg>
            <seg n="8fdd1482">
              I en folkomröstning däremot handlar det om att säga ja eller
              nej till en viss, specifik, fråga. Jag vill bara hänvisa till
              att vi har dåliga erfarenheter av folkomröstningar där utfallet
              är svårt att tolka. Här skulle det bli svårt att tolka. Jag kan
              gissa att många personer, och även partier, skulle lansera sin
              egen tolkning om det blev ett nej.
            </seg>
            <seg n="90d2b4c5">
              En del kanske Vänsterpartiet skulle säga: Ett nej betyder att
              svenska folket har sagt att vi ska gå ur EU.
            </seg>
            <seg n="592c44a1">
              Andra skulle säga att Nicefördraget var bättre.
            </seg>
            <seg n="d25f4c2b">
              Några skulle säga att för mycket om social hänsyn lades in och
              andra att för lite om social hänsyn lades in i det nya förslaget.
              Sanningen är att det skulle vara omöjligt att enas om en tolkning
              av ett sådant utfall. Därför är det olämpligt att folkomrösta
              om den här frågan.
            </seg>
            <seg n="eabc1b02">
              Jag noterar att Alice Åström säger: Det är viktigt för Sverige
              att gå ur, men det är också viktigt för andra länder att gå in
              i EU. Jag tycker att det är en något svårförklarlig ståndpunkt
              och kan bara säga: Lycka till!
            </seg>
          </u>
          <note type="speaker" n="65d8440a">
            Anf. 26 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-2" n="c546fec5">
            <seg n="5a852579">
              Fru talman! Jag har inte sagt att det är väsentligt för andra
              länder att gå in i EU när vi säger att vi vill lämna det, utan
              jag säger att det är väsentligt att alla länder och folk får en
              möjlighet att själva avgöra. Det tycker jag är en viktig grundläggande
              princip.
            </seg>
            <seg n="c13d9525">
              Jag måste ändå säga att jag blir bekymrad över frågan om hur
              ett nej ska tolkas och över att, som man säger, jag och andra
              partier säkert kommer att lansera en egen tolkning av fördraget
              om det var si eller så.
            </seg>
            <seg n="c0a15e72">
              Det stora problemet när folket inte får säga sitt i en så viktig
              fråga som den om konstitutionen är att man, till skillnad från
              hur det är i ett riksdagsval har möjlighet att lägga sin röst
              på ett annat parti. Där kan man ju rösta bort, om man känner att
              man röstade fel i föregående val, dem man röstade på därför att
              de inte alls företräder vad de sade eller om man känner att det
              inte blev den utveckling man ville ha. Men om man inte ens har
              möjlighet att säga sitt kan man inte rösta bort konstitutionen
              vid nästa val. Därför är det så oerhört viktigt att folk får en
              möjlighet att säga sitt.
            </seg>
          </u>
          <note type="speaker" n="3f868f76">
            Anf. 27 AGNE HANSSON (c) replik:
          </note>
          <u who="agne_hansson_33b450" xml:id="i-3de2f631c16fc19b-3" n="455a66d0">
            <seg n="fa0d122c">
              Fru talman! Alice Åström säger att ingen lyssnar på Vänsterpartiet
              och att vad Vänsterpartiet säger har ingen betydelse. Jo, visst
              har det betydelse. Ni är ju ett statsbärande parti. Regeringen
              fäster alltför stor vikt vid er betydelse. Det är därför som vi
              har den här veliga EU-politiken.
            </seg>
            <seg n="b45daa75">
              Jag tillhör inte dem som inte lyssnar på vad Vänsterpartiet säger,
              utan jag har lyssnat därav den här repliken. Men vad ni säger
              i den här frågan hänger inte ihop.
            </seg>
            <seg n="ebb15b02">
              Först och främst är det inte så att vi inte debatterar den här
              frågan i Sveriges riksdag och i Sverige över huvud taget. Det
              var ju en stor partiledardebatt om den här frågan i riksdagen
              förrförra fredagen. Var var Alice Åström då? Själv var jag tyvärr
              inte här då, för jag var i Estland tillsammans med Gabriel Romanus
              och flera andra i Nordiska rådet för att diskutera just det här
              samarbetet med våra närmaste grannar. Men efteråt har jag läst
              in mig på den debatt som var.
            </seg>
            <seg n="8d82c9db">
              Vi i Centerpartiet är för att den här konstitutionen kommer till
              stånd och ser inte att det är så stora förändringar att de motiverar
              en folkomröstning. Vi vill se ett smalare men vassare EU. Det
              EU ska syssla med ska man göra effektivt. Men man ska strunta
              i sådant som man inte behöver samarbeta om.
            </seg>
            <seg n="2ed64aff">
              Nu säger Alice Åström att Vänsterpartiet vill samarbeta när det
              gäller kriminalitet och brottslighet. Det vill också jag, men
              jag vill ha regler för hur vi då samarbetar. Hur ska vi samarbeta?
              Och ska vi inte ha regler för hur vi ska samarbeta?
            </seg>
          </u>
          <note type="speaker" n="a344ff16">
            Anf. 28 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-3" n="c546fec5">
            <seg n="9caa92e3">
              Fru talman! Jag tror inte att jag sade att ingen lyssnar på Vänsterpartiet
              och att ingen bryr sig om vad Vänsterpartiet tycker, utan jag
              upplever nog att det finns väldigt många utanför som lyssnar och
              som faktiskt bryr sig om vad Vänsterpartiet säger. Problemet är
              kanske att de som är rädda för att förlora debatten inte vill
              ta den.
            </seg>
            <seg n="11c5fd45">
              Sedan har vi det rättsliga. Ja, det är jätteviktigt att det finns
              regler om det rättsliga samarbetet, om hur man ska samarbeta.
              Men sådana finns det redan i dag. Vi har medverkat i samband med
              flera rambeslut som handlar om trafficking och som handlar om
              att kunna beslagta egendomar eller sådant som den organiserade
              brottsligheten tillskansat sig. På flera områden har vi haft ett
              samarbete och stått bakom det här.
            </seg>
            <seg n="df111be4">
              Vad jag menar är att det när det gäller ett sådant område som
              det rättsliga området är oerhört viktigt att också hålla fast
              vid möjligheten att ha den parlamentariska kontrollen och insynen.
            </seg>
            <seg n="3d414a32">
              Det finns en rad problem på det här området också, som jag tidigare
              sagt registerfrågor, rensningsfrågor och så vidare. Men för Vänsterpartiet
              är det ganska självklart att vi kan ha ett mycket nära samarbete
              i många frågor. Det kan gälla både miljöfrågor och rättsliga frågor.
              Men det innebär inte att allting måste göras till överstatlighet.
            </seg>
          </u>
          <note type="speaker" n="d4e04238">
            Anf. 29 AGNE HANSSON (c) replik:
          </note>
          <u who="agne_hansson_33b450" xml:id="i-3de2f631c16fc19b-4" n="455a66d0">
            <seg n="94874c3d">
              Fru talman! Jag är inte rädd för att ta debatten, och det är
              inte Centerpartiet heller.
            </seg>
            <seg n="fabfa10b">
              Vi har redan i dag regler, säger Alice Åstrom, Jo, det har vi.
              Men de är inte tillräckliga, och mycket har ändrats i EU sedan
              de här reglerna beslutades. Vi har blivit betydligt fler medlemmar.
              För att kunna samarbeta effektivt måste vi också ha regler som
              är anpassade till hur många vi är, så att vi blir effektivare.
            </seg>
            <seg n="180155ce">
              Vi vill ha mer insyn och kontroll, säger Alice Åström. Ja, det
              är precis det som står i det nya fördraget. Det blir betydligt
              mer av insyn, och det blir större möjligheter till kontroll. Det
              blir till och med så att vi i Sveriges riksdag genom subsidiaritetskontrollen
              kan lägga in ett veto mot det som händer.
            </seg>
            <seg n="242b0600">
              I fördraget finns det också ett första embryo till en kompetenskatalog,
              där man kan se vad man ska samarbeta om och vad man inte ska samarbeta
              om, bland annat att göra EU smalare och vassare, och det tycker
              vi är bra. Vi tycker att det är bra att det finns en utträdesparagraf
              och att man reglerar det. Vi tycker att det är bra att det finns
              regler om att samarbeta om ökade insatser för krishantering som
              garanterar att det inte blir ett militärt försvar. Det finns inget
              i fördraget som säger det.
            </seg>
            <seg n="f34e6fd5">
              Jag tycker att Vänsterpartiet och Alice Åström målar upp väldigt
              stora monster på väggen, monster som inte finns. Vill ni samarbeta?
              Ska vi ha effektivare regler? Eller vill ni inte samarbeta och
              ha några regler? Var står egentligen Vänsterpartiet i denna fråga?
            </seg>
          </u>
          <note type="speaker" n="889fdfdf">
            Anf. 30 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-4" n="c546fec5">
            <seg n="1d50796c">
              Fru talman! Var vi står är ganska klart och tydligt. Vi vill
              gärna ha ett samarbete. Vi är för ett internationellt samarbete.
              Det vi diskuterar är under vilka former. Vi kan mycket väl tänka
              oss ett mellanstatligt samarbete, och det har vi haft i väldigt
              många år på flera olika områden. Men det handlar också om respekten
              för demokrati. Att samarbeta mer effektivt och ha regler för det
              betyder enligt de förändringar som föreslås möjligheten att köra
              över länder som inte kan acceptera förändringar. Det är att med
              majoritetsbeslut tvinga länder att acceptera en politik som varken
              folket i det aktuella landet eller ens majoriteten i parlamentet
              eller regeringar är beredda att ställa sig bakom. Det ska man
              kunna tvinga igenom med majoritetsbeslut. Det är att samarbeta
              effektivt, säger man. För mig är det brist på respekt för demokrati.
              Det är att flytta makt från folket, från parlament och ibland
              också från regeringar.
            </seg>
            <seg n="0d3d05d5">
              Jag tror inte på den typen av samarbete. Där har jag som vänsterpartist
              lärt mig av historien när jag sett hur Sovjetunionen byggdes upp
              och hur man tvingade länder under ett styre och tvingade människor
              att leva med en politik som de inte ville ha. Vi såg vart det
              ledde. Jag tänker inte bygga upp någonting där man med effektivitet
              menar att köra över folks demokratiska val.
            </seg>
          </u>
          <note type="speaker" n="b8905ef8">
            Anf. 31 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-4" n="d751428d">
            <seg n="3c2a81c8">
              Fru talman! Alice Åström sade tidigare att det saknas debatt
              om konstitutionsförslaget. Jag delar den uppfattningen. Ute i
              det svenska samhället saknas det debatt om det. Här i riksdagen
              har vi under lång tid gjort ett antal olika ansträngningar för
              att försöka lyfta fram frågan. Det har varit utfrågningar, sammansatta
              utskott, ett intensivt arbete i EU-nämnden och olika informationsspridningsinsatser.
              Tyvärr kan jag bara konstatera att vi inte har svårt att få stolarna
              att räcka till på de öppna utfrågningar och annat som vi anordnar.
              Intresset är inte på något sätt stormande ute i det svenska samhället.
            </seg>
            <seg n="79b3797a">
              Därför tycker jag att det är lite tråkigt när Alice Åström, som
              vanligt, i alla fall inleder med att debattera debatten och bristen
              på folkomröstning. Kan vi inte börja diskutera sakfrågorna? Jag
              tycker att det skulle vara mycket mer befrämjande att faktiskt
              därigenom sprida kunskap om vad förslaget till ett nytt EU-fördrag,
              det konstitutionella fördraget eller vad vi nu kallar det innebär.
            </seg>
            <seg n="cc34e1e9">
              Jag tycker inte att skillnaderna är så stora mot det som gäller
              i dag att det motiverar en folkomröstning. Det har varit en remissomgång,
              och nu sammanställs remissvaren. De kommer att publiceras i slutet
              av månaden, såvitt jag förstår. Det kommer att göras en lagrådsremiss,
              och den blir ganska vägledande för bedömningen av huruvida förändringarna
              är stora eller små i sammanhanget. Planen är ännu så länge i alla
              fall att vi ska ha en riksdagsbehandling av det. Jag tycker att
              det är en rimlig ordning.
            </seg>
            <seg n="89570e1e">
              Låt oss diskutera innehållet. Jag tycker inte att det är så mycket
              nytt i fördraget att det motiverar folkomröstning, men jag tycker
              att det är viktigt att vi får en bred diskussion ute i det svenska
              samhället. Erfarenheten av folkomröstningar är att de tyvärr många
              gånger inte handlar om det som frågan egentligen är ställd kring.
            </seg>
          </u>
          <note type="speaker" n="24599f40">
            Anf. 32 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-5" n="c546fec5">
            <seg n="fcf91f4b">
              Fru talman! Jag får ändå säga att det är väldigt glädjande med
              en debatt nu är det den tredje som debatterar med mig. Jag tackar
              hemskt mycket för att man gärna vill ta en debatt. Jag kommer
              personligen att skicka inbjudan till en debatt utanför Riksdagshuset
              och möta människor ute i föreningslivet runtom i landet. Jag håller
              med om att riksdagen har försökt, och har haft en ganska hög ambition,
              att ha en debatt om de här frågorna. Vi har behandlat konstitutionsförslaget,
              det första utkastet, och vi har haft en väldig mängd möten. Men
              jag tror framför allt att det är debatten ute bland människor
              som behövs. Jag kommer att skicka en personlig inbjudan till de
              debattörer som sagt att de gärna vill debattera sakfrågan, för
              den är verkligen värd att debattera.
            </seg>
            <seg n="2a0a1102">
              Beträffande frågan om vad folkomröstningar kan handla om är det
              argument som förs fram ett argument som jag inte tycker är hållbart.
              Människor måste kunna fatta avgörandet om vilken fråga de tycker
              är den allra viktigaste i konstitutionsförslaget. Om någon säger
              att den viktigaste frågan är att öppna upp för mer privatisering
              av vård och omsorg, skulle jag kunna säga: Ja, men den är ju bara
              en liten del i den stora helheten, och så vidare. Men människorna
              måste få en möjlighet att avgöra hur de värderar de olika bitarna,
              precis som i ett vanligt riksdagsval. Jag tror att man gör ett
              misstag om man inte har en folkomröstning, framför allt när det
              är så uppenbart att riksdagsmajoritetens ståndpunkter står så
              väldigt långt ifrån folkets ståndpunkter. Jag tror inte att demokratin
              vinner på att man kör över.
            </seg>
          </u>
          <note type="speaker" n="d2772f57">
            Anf. 33 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-5" n="d751428d">
            <seg n="3a43025c">
              Fru talman! Jag undrar lite: Vad gör egentligen Alice Åström
              för att få i gång sakdebatten? Nu skulle det komma personliga
              debattinbjudningar, och det är vällovligt. Men vad har Alice Åström
              gjort för att faktiskt sprida kunskap utanför riksdagen om vad
              detta innebär, mer än bara säga att det här är så viktigt att
              det måste man folkomrösta om?
            </seg>
            <seg n="2d8f728d">
              Vad är Vänsterpartiets alternativ till EU, om vi nu ska träda
              ut? Alice Åström säger att de tänka sig att samarbeta på flera
              områden. Är alternativet att vi ska stapla olika samarbeten på
              varandra inom olika sakområden? Hur översiktligt, hur demokratiskt,
              hur öppet har medborgarna ute i Europa möjligheter att utöva kontroll
              över en sådan ganska diffus uppställning av olika samarbeten?
            </seg>
            <seg n="3a709b9d">
              Jag tycker ändå att det finns en fördel med EU. Vi vet ungefär
              var man befinner sig och vilken organisation det är som vi har
              att ställa till ansvar när det är saker som vi inte är nöjda med.
            </seg>
            <seg n="70ce5c1b">
              Jag får det inte att gå ihop att alla länder ska få gå med, men
              Sverige ska gå ur. Sluta med att säga att det är upp till varje
              medlemsstat att själv avgöra. Ja, det är det självfallet; det
              är ingen som har ifrågasatt det. Men låt oss säga att de kommer
              från Ukraina till dig, Alice Åström, och säger: Vi funderar på
              att gå med, vad är ditt råd till oss? Tycker du att vi ska göra
              det? Vad ser du för för- och nackdelar? Vad säger du då, Alice
              Åström? Säger du bara: Det får ni själva avgöra?
            </seg>
          </u>
          <note type="speaker" n="fd7968bf">
            Anf. 34 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-6" n="c546fec5">
            <seg n="f538907d">
              Fru talman! Vad har jag gjort för att föra den här debatten?
              Ja, jag har försökt vara ute på gator och torg, på möten och besökt
              olika organisationer för att tala om detta. Jag är beredd att
              göra ännu mer. Det tror jag att vi alla kan göra lite till mans.
              Men jag tror inte heller att hela debatten hänger på hur många
              gånger jag är ute, utan det handlar om vilka beslut de stora politiska
              partierna fattar, hur man prioriterar frågan när det gäller material,
              vilka kampanjer man för i de olika partierna. Jag tror inte att
              vi kan göra det till en fråga om vad vi som enskilda individer
              exakt har gjort för att föra frågan vidare. Men jag är beredd
              att ta min del av det.
            </seg>
            <seg n="ecd63e5d">
              Sedan ställdes frågan om vilket samarbete vi vill ha. Ja, mellanstatliga
              samarbetsavtal ser vi som en möjlig väg. Det blir många samarbetsavtal,
              det blir staplat, och det blir svårt att kontrollera.
            </seg>
            <seg n="32fefc35">
              Det går att skapa en transparens och insyn. Jag håller med om
              att detta kan vara mindre effektivt och delvis något krångligare,
              men det har den stora fördelen att det vilar på en demokratisk
              grund. Det ger varje riksdag efter varje val möjlighet att förlänga
              eller säga upp samarbetsavtal och att gå in och påverka i detaljfrågor.
            </seg>
            <seg n="92c31a90">
              Demokrati är inte lätt. Den kan vara krånglig, svår och ibland
              innebära kompromisser. Den tar tid. Men jag tror att demokratin
              är värd det. Den är värd att det får ta den tiden och medföra
              de problem som den för med sig. Jag ser de stora bristerna med
              det EU-samarbete som finns i dag där man sätter effektivitet före
              demokratiska möjligheter.
            </seg>
          </u>
          <note type="speaker" n="02df68e1">
            Anf. 35 CARL B HAMILTON (fp):
          </note>
          <u who="carl_b_hamilton_e9200f" xml:id="i-5412a2e339c214fe-0" n="059fe934">
            <seg n="3a62c82b">
              Fru talman! Den här debatten har lite av den karaktär som den
              brukar ha. Det är ett gäng som är för svenskt medlemskap i EU
              och det är ett gäng som är emot det och som vill att Sverige ska
              lämna den europeiska unionen. Frågan är alltid: Vad är det som
              vi ska lämna Europeiska unionen för? Den frågan har också varit
              uppe nu, och det är samma grötiga, oklara svar som alltid. När
              man destillerar det hela går det ut på att vi ska ha samma relation
              till Europeiska unionen som Schweiz, Australien eller Kanada.
            </seg>
            <seg n="a998f450">
              Kenneth G Forslund ställde ju detta på sin spets när han tidigare
              ställde frågan till nej-partierna: Vad säger ni till Ukraina när
              de frågar: Tycker ni att det är bra att vi ska gå med? Vad svarar
              ni då? Den frågan fick Kenneth naturligtvis inget svar på.
            </seg>
            <seg n="3c9590b4">
              Låt mig också ta upp en annan fråga som har varit uppe här. Vi
              får ju inte tillfälle att diskutera konstitutionens innehåll så
              mycket. Jag ska göra det strax, men låt mig först kommentera påståendet:
              Folket får inte säga sitt. Alice Åström sade: Vi kan inte rösta
              bort konstitutionen vid nästa val. Det är ju inte sant. Det är
              oriktigt.
            </seg>
            <seg n="97230157">
              Om det efter nästa riksdagsval blir en majoritet i denna kammare
              för Vänsterpartiet, Miljöpartiet och Junilistan kommer dessa tre
              partiers plikt att vara att riva upp det riksdagsbeslut som tidigare
              har fattats. Före den 1 november 2006 får man då anmäla till Europeiska
              unionen att Sverige inte ratificerar fördraget. Det är fullt möjligt.
            </seg>
            <seg n="bb61b32d">
              Då kan man säga: Ja, men det är osannolikt. Visst, och varför
              är det osannolikt, mina vänner? Jo, därför att det är ingen som
              tror att väljarna i riksdagsvalet 2006 kommer att lägga en så
              stor vikt vid just det konstitutionella fördraget att de kommer
              att låta sin valhandling i stor utsträckning styras av detta.
            </seg>
            <seg n="4dc45bae">
              Det finns naturligtvis en liten grupp som säger: Det här är för
              mig den allra viktigaste frågan i riksdagsvalet. Men det är inte
              sannolikt att det gäller för den stora majoriteten. Man kommer
              att låta sig vägledas av frågorna om jobb och sysselsättning,
              ersättningsnivåer, vård, skola, omsorg och så vidare. Det är ju
              helt riktigt. Man måste fatta beslut om politiken i en helhet.
            </seg>
            <seg n="23091dd1">
              Det är alltså lögn och förbannad dikt när man säger att folket
              inte kommer att få säga sitt inför beslutet om konstitutionen.
              Vi i Sverige kan rösta bort konstitutionen efter nästa riksdagsval,
              om de partier som är emot konstitutionen efter det riksdagsvalet
              vinner en majoritet i denna kammare. Det är osannolikt, men det
              är fullt möjligt enligt våra demokratiska spelregler. Blanda inte
              bort korten i denna fråga!
            </seg>
            <seg n="578fcaee">
              Europeiska unionen, ställd inför kriser, agerar och reagerar.
              Vad är det för kriser som man ser historiskt? Jo, det är Sovjetunionens
              sammanbrott. Det ledde naturligtvis inte till en kris, utan till
              en befrielse, men det var en kris i den här meningen: Hur skulle
              de nya länderna hantera situationen? Europeiska unionen utvidgas.
              Det har varit en otrolig kraftansträngning. Det har genomförts,
              och nu är det åtta gamla Sovjetstyrda republiker och dessutom
              Cypern och Malta som har blivit medlemmar i Europeiska unionen.
              Konstitutionen är ju en anpassning till detta. Den har ju arbetats
              fram för att östutvidgningen ska fungera. Det var det ena.
            </seg>
            <seg n="0b36bc7e">
              Det andra som har hänt under senare år är 11 september och Madridbombningarna.
              Usama bin Ladin har ju varit betydligt effektivare att driva på
              det europeiska samarbetet än Giscard dEstaing och den här konstitutionen.
              Det är ju sanningen. Det rättsliga samarbetet är en reaktion på
              de utmaningar och de hot mot medborgarna i de europeiska länderna
              som de har utsatts för.
            </seg>
            <seg n="ed71f5dd">
              Då får man höra här: Madrid är bara så att säga ett hot mot Sverige,
              därför att det har fattats beslut om överstatligt rättsligt samarbete.
              Ja, men om vi inte har ett sådant samarbete, vem är det som tjänar
              på det? Jo, det är ju de som hotar Europas medborgare med fortsatt
              terrorism eller som Holger Gustafsson var inne på tidigare kvinnohandel
              och narkotikasmuggling.
            </seg>
            <seg n="7498cfe8">
              Ni som är emot det rättsliga samarbetet använder er av tjusiga
              motiveringar om Sveriges alliansfrihet. I själva verket står ni
              ju på samma sida som narkotikasmugglare och de som smugglar kvinnor
              och barn. Det rättsliga samarbetet har drivits fram av dessa problem,
              men ni är inte beredda att vidta några kraftfulla åtgärder mot
              detta, utan ni står i talarstolen och mer eller mindre ber böner.
              Det är väl bättre att göra någonting åt saken, att vidta bindande
              åtgärder inom den europeiska unionen för att komma till rätta
              med dessa problem.
            </seg>
            <seg n="9c32bb48">
              Sedan kan man inte stå och prata om att vi ska ha ett mellanstatligt
              samarbete på alternativa grunder. Jag tycker att det är uruselt,
              fru talman om det redan inte har framgått av det som jag har sagt.
              När vi har konkreta problem är det ynkligt att inte våga gå in
              i ett överstatligt samarbete på dessa områden för att genomföra
              det som är nödvändigt för att skydda Europas medborgare.
            </seg>
            <seg n="6d31e73d">
              Själva grunden för Europeiska unionens tillblivelse och framväxt
              är ju fred, frihet och mänskliga rättigheter. Det är det som förverkligas
              genom östutvidgningen och det som också i mindre skala förverkligas
              när man nu fördjupar det rättsliga samarbetet.
            </seg>
            <seg n="7796ec07">
              Sedan ska jag gärna också tala om en del problem som har varit
              uppe och som nu är brännande i den svenska debatten. Man kan säga
              att de av oss som för ett år sedan diskuterade att det skulle
              komma hit bidragstagare hade fel. Det har inte visat sig vara
              något problem.
            </seg>
            <seg n="15e5e303">
              Frågan har i stället ställts på sin spets när det gäller arbetstagare.
              Vi har då haft Vaxholmsdiskussionen om arbetskraft som kommer
              hit. Men vi har också en annan diskussion som annars inte brukar
              kopplas in i EU-sammanhang, och det är frågan om utflyttning av
              jobb och outsourcing som också gäller de nya medlemsländerna.
            </seg>
            <seg n="305294ae">
              Problemet är egentligen inte utflyttningen av jobb utan att vi
              har en stagnerad arbetsmarknad där det inte kommer fram några
              nya jobb. Det är ju inga problem om vissa jobb flyttar från Sverige
              om det ständigt sker en påfyllnad med nya jobb. Men det är ju
              det som är regeringens stora politiska misslyckande att det inte
              kommer fram några nya jobb. Sedan ska jag gärna senare återkomma
              till Vaxholmsfrågan, om det finns intresse för det.
            </seg>
          </u>
          <note type="speaker" n="f67d5bfc">
            Anf. 36 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-7" n="c546fec5">
            <seg n="590524c4">
              Fru talman! Jag hade först inte tänkt begära replik när det blev
              så fruktansvärt osakligt, men jag kunde inte låta bli.
            </seg>
            <seg n="497eb469">
              När det gäller det rättsliga samarbetet finns det en mängd beslut
              och en mängd åtgärder har vidtagits inom det här området, där
              jag personligen har jobbat mycket aktivt för att driva på utvecklingen
              för att förbättra det rättsliga samarbetet. Att påstå att vi inte
              skulle vilja någonting på det här området och att vi egentligen
              släpper narkotikahajarna och människosmugglarna fria är en överdrift
              som är så osannolik att jag inte kunde låta bli att begära replik.
            </seg>
            <seg n="23c5332d">
              Jag måste ändå ställa frågan: Varför är vi inte beredda att ha
              överstatlighet på alla de här områdena? Ja, det finns en mängd
              problem. Jag är inte helt övertygad om att det är den svenska
              synen som är den som skulle råda vid en överstatlighet. När det
              gäller trafficking och att skydda medborgarna ser vi hur det ser
              ut i många EU-länder där prostitution är tillåten, där väldigt
              många kvinnor från de forna öststatsländerna i dag arbetar som
              prostituerade. Att skydda medborgarna är det att ha överstatlighet
              på det här området? Kan det bli så att vi för att underlätta överstatlighet
              låter prostitutionen vara laglig? Om vi skapar statliga bordeller
              och låter kvinnorna resa fritt, så behöver inte smugglarna hålla
              på. Är det en lösning som vi vill ha? Nej, absolut inte. Ser man
              inte de problemen med överstatlighet när man pratar om narkotikasmugglare
              och narkotikapolitiken? Titta på många EU-länders narkotikapolitik.
              Det är snarare en risk att vi kommer att få en narkotikapolitik
              som urholkas i Sverige om vi får överstatliga, bindande beslut
              på det här området.
            </seg>
            <seg n="b95fb84d">
              Man kan inte säga att om vi bara skulle ha överstatlighet på
              det rättsliga området skulle det innebära att vi bekämpar all
              narkotikasmuggling, all människohandel och trafficking och skyddar
              medborgarna. Jag vill se större framsteg i många EU-länder och
              i en helt annan riktning än i dag för att jag skulle säga att
              överstatliga beslut skulle innebära framsteg på dessa områden.
            </seg>
          </u>
          <note type="speaker" n="4f631279">
            Anf. 37 CARL B HAMILTON (fp) replik:
          </note>
          <u who="carl_b_hamilton_e9200f" xml:id="i-5412a2e339c214fe-1" n="059fe934">
            <seg n="63e296ce">
              Fru talman! Har man en ståndpunkt som är svår att försvara då
              flyr man till annat. Alice Åström sade tidigare att hon tyckte
              att det var för lite debatt om konstitutionen. Nu debatterar jag
              konstitutionen och då började Alice Åström i stället, därför att
              hon har ett dåligt fall i detta sammanhang, diskutera enskilda
              medlemsländers narkotikapolitik. Visst, jag är helt emot den holländska
              politiken. Det är välkänt att liberalerna i Sverige är det.
            </seg>
            <seg n="4db3cf69">
              Men frågan är: Om man överlåter makt på det rättsliga området,
              som var det som Alice Åström var emot, vem tar man då makt ifrån
              i dag? Jo, man tar makt från dem som använder det gränslösa samarbetet
              till att smuggla narkotika och handla med kvinnor och barn. Vi
              vill ta makt ifrån dem. Men Alice Åström kommer ju att lämna mer
              makt åt dem och deras hantering. Om de skulle rösta om konstitutionen
              skulle narkotikasmugglarna och kvinnohandlarna rösta nej till
              den nya konstitutionen, därför att konstitutionen skärper det
              rättsliga samarbetet och gör det möjligare för den europeiska
              unionen att ingripa mot dessa personer och denna trafik.
            </seg>
            <seg n="5170fe56">
              Alice Åström står ju, ogenomtänkt måhända, på samma linje. Det
              blir lättare att smuggla narkotika, kvinnor och barn från länder
              utanför EU, in i EU och mellan olika EU-länder. Det är konsekvensen
              av Alice Åströms ställningstagande.
            </seg>
          </u>
          <note type="speaker" n="e3c1face">
            Anf. 38 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-a4a2f5f705fc2ca1-8" n="c546fec5">
            <seg n="e0786994">
              Fru talman! Det är en så absurd ståndpunkt. De beslut som har
              fattats när det gäller människosmuggling, trafficking och narkotikafrågan
              har fattats redan utan den nya konstitutionen och i ett mellanstatligt
              samarbete, så att säga att vi inte skulle vilja göra någonting
              åt det är ju fullständigt absurt.
            </seg>
            <seg n="cbdb4684">
              När man säger att man vill göra det här överstatligt kan man
              inte bortse från att det också finns en politik inom många EU-länder,
              som också är starka EU-länder och som faktiskt också medverkar
              till kvinnosmugglingen, att vi har prostitution och att kvinnor
              utnyttjas. Man måste se att det finns en narkotikapolitik i vissa
              länder som medverkar till att narkotika både odlas och tas fram
              och att det finns möjligheter att sälja den och att de delarna
              också medverkar i den här processen. Att då säga att överstatlighet
              är det som endast skulle lösa problemet är fullständigt absurt.
              Att säga att vi står på narkotikahandlares och människosmugglares
              sida om vi inte är beredda att överlåta fullständig beslutandemakt
              på dessa områden är absurt.
            </seg>
          </u>
          <note type="speaker" n="1be0ee0f">
            Anf. 39 CARL B HAMILTON (fp) replik:
          </note>
          <u who="carl_b_hamilton_e9200f" xml:id="i-5412a2e339c214fe-2" n="059fe934">
            <seg n="4223148b">
              Fru talman! Jag sade inte att det ska vara fullständig beslutandemakt
              utan mer makt. Misstolka mig inte.
            </seg>
            <seg n="89de87a9">
              Jag ser också att det är problem med narkotikafrågor i olika
              EU-länder, att de har en felaktig politik enligt mening. Men ditt
              recept är att Sverige ska lämna Europeiska unionen och på det
              sättet kapa alla möjligheter att påverka andra länders narkotikapolitik.
              Sverige driver inom Europeiska unionen tillsammans med en del
              andra länderna en mer restriktiv narkotikapolitik. Om Sverige
              lämnade Europeiska unionen skulle kraften för en mer strikt hållning
              försvinna.
            </seg>
            <seg n="d07d2bc3">
              Det är inte nog med att din politik försämrar det gränsöverskridande
              samarbetet inom Europa beträffande narkotikahandel, narkotikasmuggling
              och trafficking . Dessutom skulle Sverige försvinna som en kraft
              att påverka politiken inom olika länder.
            </seg>
            <seg n="2a335f9e">
              Du tycker att det är absurt, Alice Åström, men det är din egen
              ståndpunkt som är absurd i många dimensioner, men inte minst i
              denna. Jag bara pekar på konsekvensen av din egen politik.
            </seg>
          </u>
          <note type="speaker" n="e83b69f9">
            Anf. 40 ULF HOLM (mp):
          </note>
          <u who="ulf_holm_0fcd2f" xml:id="i-cb19bb2c12e6ae1c-0" n="77ad6f98">
            <seg n="f28397a9">
              Fru talman! Vi ska diskutera vad som hände i EU förra året. Det
              är inte så lätt för oss att hålla oss till ämnet alla gånger,
              och det har vi märkt i den här debatten.
            </seg>
            <seg n="34072664">
              Gunilla Carlsson sade tidigare att ett argument för att inte
              ha folkomröstning om den nya EU-konstitutionen är att vi har en
              så livaktig diskussion här i riksdagen. Jag delar Gunilla Carlssons
              åsikt när det gäller oss representanter från partierna, därför
              att vi har mötts här många gånger och debatterat EU. Men var är
              de andra 300 ledamöterna som vi oftast inte ser i EU-debatterna
              här i riksdagen? Där är grundproblemet. Det finns en liten klick
              elit även i den här riksdagen som älskar att debattera EU-frågorna.
              Jag är en som tillhör den. Carl B Hamilton är en välkänd annan
              liksom Gunilla Carlsson. Det är där grundproblematiken ligger.
              Tyvärr väcker inte förra årets verksamhet i EU några gnistrande
              vibbar när det gäller att få folk till talarlistan.
            </seg>
            <seg n="3e58b4b0">
              Kenneth G Forslund sade i början här att det nu är dags att göra
              bokslut över Sveriges agerande i EU 2004. I så fall yrkar jag
              på icke ansvarsfrihet, för Sveriges agerande i EU är i mångt och
              mycket väldigt tamt. Vi vågar inte ta några strider. Trots att
              det har funnits många bra tillfällen där Sverige har haft en given
              ståndpunkt, har ministrarna senare kommit tillbaka till EU-nämnden
              och sagt att vi måste acceptera en viss uppfattning, att vi måste
              acceptera att vi inte fick gehör för den ståndpunkten. Jag återkommer
              längre fram i talet till några av de ståndpunkterna.
            </seg>
            <seg n="19e625ae">
              En viktig händelse förra året var givetvis utvidgningen av EU.
              Det var bra, tyckte jag, att EU utvidgades. Jag hade hoppats att
              denna utvidgning av EU skulle leda till att EU fick mindre att
              säga till om därför att EU helt enkelt blev större och det borde
              vara bättre att ha få frågor att arbeta med i stället för hela
              sjoket, som man har i dag. Tyvärr har vi inte sett den utvecklingen.
              Tvärtom fick vi en EU-konstitution som innebar än mer makt. Det
              blev inget slimmare EU. Det blev EU-president, utrikesminister,
              solidaritetsklausuler, idrottspolitik på EU-nivå, turistpolitik
              på EU-nivå och ökad makt till de stora länderna i EU och därmed
              också minskad makt till de små länderna i EU, och Sverige är ett
              av dem. Det var tyvärr den utveckling som förslaget till EU-konstitution
              kom att handla om. Jag beklagar den utvecklingen. Jag skulle vilja
              se ett helt annat EU i den bemärkelsen.
            </seg>
            <seg n="546fefe2">
              Men det är inte bara fråga om vad EU fick mer att säga till om.
              Det handlar minst lika mycket om vad EU ska fortsätta med. Det
              ska fortsätta med den gräsliga jordbrukspolitiken som det finns
              en enighet mot i Sveriges riksdag. Varför tog inte Sverige strid
              när vi hade chansen att bli av med en del av den vidriga EU-politiken
              på jordbruksområdet med det nya förslaget till konstitution?
            </seg>
            <seg n="016afc8d">
              Varför tog inte Sverige chansen att driva att vi skulle få bort
              Euratomfördraget i den nya EU-konstitutionen? Det är ett fördrag
              från år 1957 som har som främsta syfte att främja kärnkraftens
              utveckling. Vi skulle ha kunnat ta strid i EU för att få bort
              detta. Alternativt skulle vi ha kunnat lägga förslag om att EU
              nu är det faktiskt år 2000 skulle främja alternativa energikällor
              mer än vad man gör, om man nu tycker att EU ska ha en gemensam
              energipolitik. Inget av detta gjorde Sveriges regering. Det beklagar
              jag djupt.
            </seg>
            <seg n="89df5bc6">
              Man tog också fler steg mot en EU-militarisering. Asyl- och flyktingpolitiken
              debatterades livligt. England föreslog förra året att man skulle
              ha flyktingläger för EU utanför EU:s gränser. Tack och lov blev
              det aldrig verklighet. Det visar ändå på den diskussion som förts
              i många EU-länder om vilken asyl- och flyktingpolitik som ska
              regera. Tack och lov har det inte blivit verklighet. En sak kan
              vi konstatera. Det är att EU:s murar mot omvärlden har vuxit.
              De har blivit högre. Det är svårare för asylsökande och flyktingar
              att ta sig över EU:s murar och få en fristad här.
            </seg>
            <seg n="ed5fc74a">
              Förra året diskuterades också Lissabonstrategin. Vi konstaterade
              redan i EU-nämnden förra året att det var ett misslyckande. Lissabonstrategin
              har inte blivit det som många trodde, en injektion för en mer
              social, mer miljöprogressiv, utveckling av EU. Medlemsländerna
              fick det stora ansvaret för att försöka genomföra den politiken.
              Så skedde inte.
            </seg>
            <seg n="74ed3080">
              Vad blev svaret på det? Det gjorde att man i stället för att
              ha tre grundbultar, som jag har förstått att vi var ganska ense
              om i riksdagen, fokuserade bara på en av grundbultarna, nämligen
              ekonomisk tillväxt. Det är nu huvudspåret för EU:s verksamhet
              de kommande åren.
            </seg>
            <seg n="9d3cab84">
              Vart tog allt prat om att vi ska använda EU för att få en bättre
              miljö vägen? Var det inte vad vi skulle använda Sveriges EU-medlemskap
              till, att göra miljön bättre? Den är gränsöverskridande. Därför
              måste vi också agera i miljöpolitiken över gränserna. Nu fick
              vi chansen. Tog Sverige den? Nej, uppenbarligen inte. Det ställdes
              åt sidan. Också det beklagar jag.
            </seg>
            <seg n="8e8f4836">
              På område efter område kan man fortsätta att gå igenom vad Sverige
              gjorde i EU förra året på det sättet.
            </seg>
            <seg n="fecb8d13">
              Utskottet har lagt stor tyngdpunkt på närområdena. Det är bra
              att man lyfter fram det. Även om jag och Miljöpartiet i grunden
              tror att Sverige skulle kunna föra en väsentligt friare och kraftfullare
              utrikespolitik om inte vi inte var medlemmar i EU är det ändå
              bra att man försöker att göra det bästa av det. Jag välkomnar
              den utvecklingen.
            </seg>
            <seg n="dab88def">
              Jag vill gå tillbaka till EU-nämndens yttrande. Jag är ledamot
              i EU-nämnden. Man borde titta mer på det yttrandet från utrikesutskottets
              sida. Det gäller inte minst därför att EU-nämnden lyfter fram
              väldigt väsentliga saker när det gäller hur Sveriges riksdag ska
              kunna utöva sin makt gentemot regeringen.
            </seg>
            <seg n="d18d1966">
              Vi måste kräva att handlingar som vi ska ta ställning till finns
              översatta till svenska. Vi måste kräva att handlingar som vi förväntas
              godkänna eller avslå finns i god tid för att vi ska kunna förankra
              dem. Det finns inte i dag. Det repeterar EU-nämnden än en gång.
              Detta måste regeringen jobba vidare med.
            </seg>
            <seg n="e539da78">
              EU-nämnden har också i sitt yttrande noterat att vi inte får
              reda på i vilka frågor Sveriges regering har lagt in ett veto
              i EU eller hur man har röstat i ministerrådet. Också det skulle
              vara värdefullt att veta. Hur många gånger tar Sverige strid i
              EU för en fråga? Det är kanske inte det enda eller bästa sättet
              att mäta det antal gånger man har röstat nej eller lagt ned rösten
              i ministerrådet. Men det är ett sätt att titta på detta.
            </seg>
            <seg n="dd9d3d18">
              Det skulle ge en bra feedback inte minst till oss som sitter
              i EU-nämnden för att kontrollera hur diskussionerna har varit
              och hur ministrarna sedan agerat. Det är riksdagens ledamöter
              som har kontrollmakten över hur regeringen har agerat. Jag tror
              att man skulle kunna göra mycket mer.
            </seg>
            <seg n="7f351ea8">
              Sverige borde ha tagit strid för att begränsa alkoholinförseln
              över Sveriges gränser. Varför krävde vi inte införselkvoter? Varför
              krävde vi i EU-nämnden och här i riksdagen inte krafttag mot bedrägerier
              och oegentligheter i EU? Det handlar fortfarande om mångmiljardbelopp.
              Sverige skulle kunna göra mer i EU-arbetet för att förbättra EU.
            </seg>
            <seg n="5d0c4390">
              Sverige borde ha tagit strid för en aktivare miljöpolitik inte
              minst inom klimatområdet. Sverige borde vara aktivare och tuffare
              i arbetet med kemikalielagstiftningen som nu är på gång. Det tycker
              jag inte för att jag vill förstöra EU. Jag vill att EU:s beslut
              ska bli så bra som möjligt så länge vi är medlemmar i EU.
            </seg>
            <seg n="61ac0ed5">
              Vi är medlemmar i EU. Då ska vi minsann göra EU bättre. Där är
              den stora utmaningen. Vilken utveckling vill man ha av EU? Vi
              vill ha en annan sorts utveckling så länge vi är medlemmar. Carl
              B Hamilton och Gunilla Carlsson vill ha en annan utveckling. Där
              står egentligen den svenska EU-striden.
            </seg>
            <seg n="10431587">
              Fru talman! Jag tycker att en svensk folkomröstning om förslaget
              till EU-konstitution är ett krav för få en större folklig debatt
              om EU:s framtid. För tids vinning yrkar jag inte bifall till några
              reservationer utan nöjer mig med det som finns och mitt tal.
            </seg>
          </u>
          <note type="speaker" n="4db92a1b">
            Anf. 41 GABRIEL ROMANUS (fp) replik:
          </note>
          <u who="gabriel_romanus_d7a92e" xml:id="i-8c95b7ca1c77309e-5" n="db9d1ed9">
            <seg n="f794f602">
              Fru talman! Ulf Holm beskriver den lilla elit som brukar träffas
              här och diskutera EU-frågorna. Som alla hörde ingår inte jag i
              denna elitgrupp. Men jag kan försäkra Ulf Holm att det inte är
              första gången som har jag anledning att ta upp EU-frågor i Sveriges
              riksdag.
            </seg>
            <seg n="ad211fda">
              EU-frågorna är nu vardagspolitik i många utskott. Det gäller
              inte minst i socialutskottet. Naturligtvis vet alla att det område
              där vi tyvärr har haft nackdel av vårt medlemskap är alkoholpolitikens
              område. Där har handelspolitiken fått ta över socialpolitiken
              alldeles för mycket.
            </seg>
            <seg n="758713ce">
              Det som jag har lite svårt att förstå mot den bakgrunden är att
              Ulf Holm och Miljöpartiet är så rädda för det nya konstitutionsfördraget.
              Om jag inte läser det alldeles fel innebär det större möjligheter
              att driva krav på socialpolitiska hänsyn än Nicefördraget som
              annars gäller.
            </seg>
            <seg n="52820bc7">
              Både i inledningen och i flera särskilda kapitel talar man om
              att den sociala tryggheten ska värnas. Man ska gå emot social
              uteslutning, och folkhälsan ska värnas. Det står faktiskt till
              och med att en hög nivå av skydd för människors hälsa ska säkerställas
              vid utformning och genomförande av all unionspolitik och alla
              unionsåtgärder.
            </seg>
            <seg n="d99f5395">
              Det är viktiga markeringar som är tydligare, som jag läser det,
              i det här förslaget än i de tidigare dokumenten. Om man tycker
              att detta är viktigt, vilket jag tycker, borde man vara för det
              nya fördraget.
            </seg>
          </u>
          <note type="speaker" n="42698527">
            Anf. 42 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-1" n="77ad6f98">
            <seg n="85e01262">
              Fru talman! Gabriel Romanus har varit med i några EU-debatter;
              det vet jag. Jag brukar annars säga att de som sitter i EU-nämnden
              tillhör en liten klick som gillar att prata EU-frågor. Så värst
              många fler är det inte. Men jag vet att Gabriel flera gånger har
              varit engagerad i de här frågorna.
            </seg>
            <seg n="ed286acf">
              Vi har en gemensam uppfattning när det gäller alkoholpolitiken.
              Vi ser båda att EU-medlemskapet inte har lett till det som utlovades
              i folkomröstningen 1994. Det må så vara; det är tio år sedan nu.
              Men framför allt kanske Gabriel och jag kan dela uppfattningen
              att Sveriges regering borde ha agerat kraftigare i EU för att
              till exempel begränsa införselkvoterna och sänka dem till den
              nivå som fanns tidigare. Vi driver kravet på höjda minimiskatter
              på alkohol i EU och så vidare. Det finns mycket att göra.
            </seg>
            <seg n="18338d2d">
              Men när det gäller den övergripande frågan så går trots allt
              många frågor i fel riktning i Miljöpartiets bemärkelse. Vi har
              EU-militariseringen. Vi har detta att stora länder ska få mer
              makt i EU, givetvis på bekostnad av de små länderna. Det innebär
              att vi får allt svårare att göra vår röst hörd och så vidare.
              Det är den majoriteten nackdelar som väger över när vi säger nej
              till den nya EU-konstitutionen.
            </seg>
            <seg n="73e51b4c">
              Sedan finns det givetvis också vissa guldklimpar i konstitutionen.
              Det ska vi inte neka till. Bland annat finns den nya förmånen
              att lagförslag ska skickas sex veckor tror jag att det är i förväg
              till de nationella parlamenten för påseende. Vi kan givetvis inte
              stoppa förslagen, men vi får dem för påseende och kan begära att
              kommissionen ska ompröva dem. Det är ett bra förslag på förbättringar,
              men de övervägande delarna i konstitutionen är tyvärr negativa.
            </seg>
          </u>
          <note type="speaker" n="64ae5581">
            Anf. 43 GABRIEL ROMANUS (fp) replik:
          </note>
          <u who="gabriel_romanus_d7a92e" xml:id="i-8c95b7ca1c77309e-6" n="db9d1ed9">
            <seg n="88fe2a4f">
              Fru talman! Det är inte bara så som jag nyss läste upp att all
              politik inom EU ska ta hänsyn till folkhälsan. Det är också utskrivet
              att länder som vill föra en mer engagerad och ambitiös politik
              på folkhälsans område har möjlighet att göra det. Det finns utskrivet
              här nu, och det är ett av skälen till att jag tycker att det här
              är en bättre lösning.
            </seg>
            <seg n="7f94f74a">
              Det är naturligtvis inte korrekt av mig att i ett replikskifte
              med Ulf Holm angripa regeringen. Vi kan bara konstatera att våra
              partier var överens om att man inte skulle vika sig för Bolkestein
              och kommissionens hotelser. Hade man följt våra råd så hade vi
              inte haft ett riktigt så stort elände som vi har nu på alkoholområdet.
            </seg>
            <seg n="ea51cb52">
              Detta replikskifte illustrerar egentligen omöjligheten i att
              ha en folkomröstning om fördraget. Jag hoppas att vi är ense om
              att det finns bra delar, där man stärker arbetet för ökad folkhälsa.
              Ulf Holm anser att det finns nackdelar på andra områden, som jag
              inte riktigt har upptäckt. Men om man tycker att alkoholpolitiken
              är det område där vårt medlemskap har lett till de största problemen
              och de största nackdelarna egentligen de enda riktigt stora nackdelarna
              så skulle man välkomna fördraget och behandla det i Sveriges riksdag
              och inte i en folkomröstning.
            </seg>
          </u>
          <note type="speaker" n="a64a6679">
            Anf. 44 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-2" n="77ad6f98">
            <seg n="1a76ff1b">
              Fru talman! Jag förstår inte den eviga frågan om vad ett nej
              i en folkomröstning om EU-konstitutionen skulle innebära. Det
              finns så många tolkningar. Det skulle innebära att vi hade jobbat
              för lite med den frågan eller att vi skulle kräva mer av det här,
              har det sagts.
            </seg>
            <seg n="0c1c6925">
              Vad betyder ett ja till EU-konstitutionen? Vi är överens om att
              den innehåller hundratals olika frågor. Vad innebär ett ja? Innebär
              ett ja att det är fritt fram för den fria rörligheten för varor?
              Ska man jobba mindre med att ta hänsyn till olika saker? Innebär
              det att det är fritt fram för att vi ska avveckla den svenska
              militäralliansen? EU-konstitutionen ger ju öppningar till en utveckling
              av ett EU-försvar. Jag säger inte att det måste bli så dagen efter,
              men det finns öppningar för det. Innebär ett ja till konstitutionen
              klartecken för den utvecklingen? Eller innebär det att vi kan
              acceptera att det står så här, men att vi inte vill ha ett EU-försvar?
              Det finns minst lika många frågor om vad ett ja innebär som vad
              ett nej innebär, anser jag.
            </seg>
          </u>
          <note type="speaker" n="f807d67c">
            Anf. 45 CARL B HAMILTON (fp) replik:
          </note>
          <u who="carl_b_hamilton_e9200f" xml:id="i-5412a2e339c214fe-3" n="059fe934">
            <seg n="7754d544">
              Fru talman! Det som man alltid måste fråga en miljöpartist, särskilt
              efter Ulf Holms anförande, är: Vad är ert alternativ? Ni tycker
              att Nicefördraget är bättre än det här konstitutionella fördraget.
              Ni tycker att utanförskapet är bättre än medlemskapet. Men vad
              är detta? Vad är det i praktiken?
            </seg>
            <seg n="7351c33f">
              Ni säger nej till att Europaparlamentet får större inflytande.
              Ni säger nej till att nationella parlament som Sveriges riksdag
              får mer inflytande. Ni tycker att det är bra med en kraftlös politik
              på rättssamarbetets område.
            </seg>
            <seg n="d2d3a0e9">
              Kommer ni i Miljöpartiet, om det blir majoritet för Miljöpartiet,
              Vänsterpartiet och Junilistan efter valet 2006, att riva upp det
              riksdagsbeslut som har ratificerat det konstitutionella fördraget?
              Det är en konkret fråga.
            </seg>
            <seg n="01a5cd07">
              Sedan har vi det här med trovärdigheten. Ulf Holm står här och
              lamenterar över att Sverige inte vågar ta strid och att Sverige
              inte tar chansen. Det är beklämmande när regeringen kommer tillbaka
              och säger att vi måste acceptera det ena och det andra, säger
              han. Men om Sverige inte vore med, vilket ju är ert idealtillstånd,
              så vore det här precis det som ni eftersträvar att Sverige inte
              har något inflytande. Ni får välja spår.
            </seg>
            <seg n="d003fbee">
              Ulf Holm säger att Sverige inte tar en chans i miljöpolitiken.
              Det är väl så att Miljöpartiet har ett svagt inflytande. Det är
              klart att ni har dålig trovärdighet när ni samtidigt säger att
              Sverige ska lämna Europeiska unionen. Göran Persson sade tydligen
              det på tv i går kväll också. Det är klart att Sveriges miljöpolitik
              i den europeiska unionen hade vunnit på att ni hade engagerat
              er i Europasamarbetet. Men det har ni ju inte. Ni kan inte både
              ha och äta kakan; ni får välja. Ni kan inte klaga över att Sverige
              är dåligt på miljöpolitiken inom den europeiska unionen när Miljöpartiet
              vill att Sverige ska lämna den.
            </seg>
          </u>
          <note type="speaker" n="7c35184c">
            Anf. 46 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-3" n="77ad6f98">
            <seg n="3d59ecdd">
              Fru talman! Det tycks fortfarande, efter tio år, vara svårt för
              vissa att förstå att om det vore så att Miljöpartiet skulle bygga
              upp ett Europasamarbete så skulle vi inte bygga upp dagens EU.
              Vi skulle göra på ett annat sätt. Det är den visionära ideologiska
              utgångspunkten.
            </seg>
            <seg n="a2db57c2">
              Men i dagens samhälle är det inte vår vision som råder. Här har
              vi haft en folkomröstning om ja eller nej till EU. Sedan har vi
              haft en folkomröstning om ja eller nej till EMU. Nu ser verkligheten
              ut som den gör. I den verkligheten måste naturligtvis ett parti
              som sitter i riksdagen agera. Vi sitter i EU-parlamentet också
              inte för att sitta med armarna i kors och säga: Nej Gud, vad jag
              är sur för det här! Det var inte vad jag ville!
            </seg>
            <seg n="2833e2e7">
              Det är inte så vi agerar. När Sverige nu är medlem vill vi naturligtvis
              vrida utvecklingen mer åt Miljöpartiets hållning. Det innebär
              en aktiv miljöpolitik. Det innebär att jag hejar på om finansministern
              skulle åka ned och säga att vi ska börja driva kravet på införselkvoter
              för alkohol igen. Jag skulle hurra för honom och stödja honom
              till hundra procent. Men han gör ju inte det. Jag och Carl B Hamilton
              borde åtminstone kunna bli överens om att vi anser att regeringen
              borde bli tuffare och våga ta fler strider i EU-arbetet när Sverige
              nu är medlem.
            </seg>
          </u>
          <note type="speaker" n="a841541f">
            Anf. 47 CARL B HAMILTON (fp) replik:
          </note>
          <u who="carl_b_hamilton_e9200f" xml:id="i-5412a2e339c214fe-4" n="059fe934">
            <seg n="82b970dd">
              Fru talman! När det gäller den där visionen som ni har om något
              annat så är det alltid väldigt oklart vad det är. Ska vi ha samma
              relation som Australien, Kanada eller Schweiz? Vad är det för
              föredöme som Miljöpartiet har?
            </seg>
            <seg n="9a2c25c9">
              På miljöfrågans område har vi nu växthuseffekten. Temperaturen
              stiger. Vattnet stiger i haven. Vi har ökenutbredningen. Öknarna
              utvidgar sig. Om kanske 50 eller 100 år är det nordafrikanska
              ökenlandskapet det som finns i Frankrike. Under tiden gör ni ingenting.
              Ni använder inte det instrument som finns, nämligen Europeiska
              unionen. Ni vill ju att Sverige ska lämna Europeiska unionen.
              Tiden rinner ut, och ni kämpar om en vision som ingen vet vad
              den innebär inte ens ni själva.
            </seg>
          </u>
          <note type="speaker" n="e63c721b">
            Anf. 48 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-4" n="77ad6f98">
            <seg n="89ab75f5">
              Fru talman! Tiden rinner ut. Det är Carl B Hamilton som står
              och tjatar om en ideologisk mening som står i vårt program. Jag
              står för att jag tycker att Sverige borde vara utanför EU, men
              jag säger det om igen: Eftersom vi är medlemmar nu ska vi driva
              en aktiv politik i EU så länge vi är medlemmar. Det är den striden
              jag tar.
            </seg>
            <seg n="477559ce">
              Jag tycker att det är skamligt att ta fram just miljöpolitiken
              utifrån vad som hände med Lissabonstrategin. Jag har stött Göran
              Persson, och det vet Carl B Hamilton, på åtminstone två möten
              i EU-nämnden och på två utfrågningar här i samband med återrapporterna.
              Där har jag gett stöd till Göran Persson och sagt att han måste
              lyfta upp miljöfrågorna mer och inte låta EU bara hålla på med
              ekonomisk tillväxt.
            </seg>
            <seg n="d0918960">
              Vilken part har du stött, Carl B Hamilton? Jo, du har sagt att
              det är bättre att fokusera på en sak, och det är ekonomisk tillväxt
              som ska vara det övergripande målet. Du har inte agerat för att
              Sverige i EU ska driva en aktiv, progressiv miljöpolitik med klimatfrågorna
              i främsta rummet. Du beskyller mig för det. Jag ber dig att gå
              tillbaka till de stenografiska uppteckningarna och titta på vad
              som sades här i kammaren. Jag har stött Sveriges regering och
              varit pådrivande för att den ska våga ta en mer aktiv roll på
              EU-toppmötena för att driva miljöfrågorna och leda dem framåt.
              Det är frågor som man måste ha en viss överstatlighet i. Det har
              jag stött, och det stöder Miljöpartiet. Det står också i vårt
              partiprogram, Carl B Hamilton.
            </seg>
          </u>
          <note type="speaker" n="357b89cd">
            Anf. 49 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-6" n="d751428d">
            <seg n="0e4b83a8">
              Fru talman! Ulf Holm inledde med att yrka på icke-ansvarsfrihet
              för det här bokslutet över Sveriges agerande i EU under 2004.
              Då måste man också fråga sig vad det är som Ulf Holm inte tycker
              var bra. Det han framhöll som han tyckte var bra möjligen något
              överraskande var ju utvidgningen med tio nya medlemsstater. Därmed
              har jag bockat av den första av mina frågor.
            </seg>
            <seg n="8d928a95">
              Jag har nämligen inriktat alla mina frågor till Ulf Holm just
              på det som har varit under 2004. Jag håller med om analysen att
              de här debatterna tenderar till att skena i väg och handla mer
              om framtid och visioner och folkomröstningar eller inte än just
              om vad EU-skrivelsen faktiskt handlar om.
            </seg>
            <seg n="61ebbcd5">
              Sedan har ju Ulf Holm en pragmatisk inställning. Så länge som
              vi är med ska vi försöka att göra det bästa möjliga av det och
              göra EU så miljöpartistiskt som möjligt. Det tycker jag är hedrande
              för Ulf Holm.
            </seg>
            <seg n="65f26552">
              Mina frågor är: Är det bra eller dåligt att EU har förhandlat
              fram anslutningsfördrag för Rumänien och Bulgarien om en anslutning
              till EU år 2007? Är det bra eller dåligt att EU kommer att inleda
              medlemskapsförhandlingar med Turkiet och Kroatien? Är det bra
              eller dåligt att EU har arbetat fram ett nytt kemikaliedirektiv,
              det som kallas för Reach? Är det bra eller dåligt att EU försöker
              förmå Iran att avstå från att skaffa kärnvapen i utbyte mot bland
              annat handelsfördelar? Är det bra eller dåligt att EU, genom ett
              nytt fördrag ibland kallat grundlag, görs tydligare och lättöverskådligare
              än när det, som i dag, styrs av 15 olika fördrag?
            </seg>
            <seg n="d849bd9c">
              Avslutningsvis, Ulf Holm: Tycker du Ulf Holm att det är bra eller
              dåligt att Sverige är medlem i detta EU?
            </seg>
          </u>
          <note type="speaker" n="378509f6">
            Anf. 50 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-5" n="77ad6f98">
            <seg n="b3d68c8d">
              Fru talman! Ja, jag tycker att så länge Sverige är medlem i EU
              ska Miljöpartiet vara med och aktivt driva på för en så bra politik
              som möjligt. Som jag sade i svaret till Carl B Hamilton innebär
              det en aktiv miljöpolitik, och det innebär också att jag kommer
              att driva på för att maktförhållandena mellan EU-länderna och
              EU-institutionerna blir sådana att små länder inte ska få mindre
              makt när de stora EU-länderna får större makt. Det är denna maktförskjutning
              som finns i det nya konstitutionella fördraget. De stora EU-länderna
              får mer makt och de små får mindre, och Sverige tillhör de små
              länderna. Där har Socialdemokraterna och regeringen lagt sig platt
              i EU-förhandlingarna därför att man inte vågar ta striden.
            </seg>
            <seg n="1f73e4a5">
              Jag tycker också att man inte ska ge EU mer att bestämma om.
              Jag tycker att EU ska ha mindre att bestämma om. På de få punkter
              som EU ska bestämma om måste vi naturligtvis se till att EU gör
              ett bra jobb. Där ligger till exempel miljöfrågorna.
            </seg>
            <seg n="0e5325d2">
              Som jag sade i mitt inledningsanförande tycker jag inte att det
              är en nackdel att EU får fler länder om man har folkomröstningar
              i dessa ansökarländer och deras folk tycker att det är en bra
              idé. Jag rekommenderar kanske inte att de ska bli medlemmar i
              EU, men det är ju upp till dem att bestämma vad de anser vara
              bra för deras folk. Det kan inte jag sätta mig över och säga att
              Rumäniens invånare inte får vara medlemmar i EU. Den rätten har
              jag absolut inte. Vill de vara medlemmar, ska de vara medlemmar.
              Det får de själva bestämma. Därför har jag ingenting emot att
              EU utvidgas, men jag hoppas samtidigt, vilket jag sade i mitt
              inledningsanförande, att en utvidgning av EU kan leda till att
              EU får mindre att bestämma över. Annars blir det en byråkratisk
              jättekoloss med så många länder som ska försöka komma överens.
              Därför tycker jag att ett bantat EU vore det allra bästa i dagsläget.
            </seg>
          </u>
          <note type="speaker" n="c5a48ad0">
            Anf. 51 KENNETH G FORSLUND (s) replik:
          </note>
          <u who="kenneth_g_forslund_a4c621" xml:id="i-d2e0d9e95d5b7442-7" n="d751428d">
            <seg n="3406e85e">
              Fru talman! Förhoppningsvis kommer Ulf Holm tillbaka till det
              här bantade EU och vad det är som ska bantas. Är det antalet medlemsländer
              som ska bantas? I sitt inledningsanförande sade Ulf Holm att det
              var positivt att EU utvidgades. Men sedan gav det inte de resultat
              som Ulf Holm ville ha, och då var det kanske inte positivt. Hade
              de dessutom frågat Ulf Holm hade han inte rekommenderat att de
              gick med, vilket i för sig är rimligt när man säger att Sverige
              ska gå ur.
            </seg>
            <seg n="556d80cf">
              Hur förhåller sig Ulf Holm till det förnyade kongressbeslut som
              Miljöpartiet har om att Sverige ska utträda ur EU? Är det ungefär
              som det socialdemokratiska partiprogrammets krav på att Sverige
              ska vara en republik, det vill säga att kungahuset ska avskaffas?
              Det står där, men vi gör inte särskilt mycket åt det för vi inser
              att det inte finns något folkligt stöd för det. Är det detta förhållningssätt
              som Ulf Holm har till sitt eget partis kongressbeslut om utträde
              ur EU?
            </seg>
            <seg n="2fd12720">
              Sedan har vi återigen de här frågorna: Är det bra eller dåligt
              att EU har inlett medlemskapsförhandlingar med Turkiet och Kroatien?
              Är det bra eller dåligt med kemikaliedirektivet? Är det bra eller
              dåligt att EU försöker påverka Iran att inte skaffa kärnvapen?
              Är det bra eller dåligt att vi får ett fördrag som är tydligare
              och lättöverskådligare än det som råder i dag där det finns åtminstone
              15 olika fördrag som styr vad EU gör och hur det ska göras?
            </seg>
          </u>
          <note type="speaker" n="cbdd6b56">
            Anf. 52 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-6" n="77ad6f98">
            <seg n="2c9b2ac6">
              Fru talman! Ett slimmat EU innebär framför allt att jordbrukspolitiken
              inte ska vara en EU-fråga längre. Därom borde vi vara överens.
              Jag tycker också att EU ska ha mindre detaljstyrning. Jag tycker
              att medlemsländerna ska få mer att säga till om på en rad olika
              områden. Men sedan inser jag också att på vissa områden kräver
              EU-medlemskapet att vissa beslut fattas på EU-nivå. Det får vi
              ta, och då vill jag göra det så bra som möjligt. Det är bland
              annat svaret på frågan om Reach, det vill säga det nya kemikaliedirektivet.
              Det måste vi göra så bra som möjligt.
            </seg>
            <seg n="328bc1ec">
              Jag tror att Miljöpartiet kan vara en stor hjälp till Socialdemokraterna
              om våra två partier har en gemensam regering som driver de frågorna
              i EU i stället för att den borgerliga militäralliansen ska åka
              ned till Bryssel och hylla EU och dessutom säga nej till en aktiv
              miljöpolitik. Det vore en bättre utveckling för Sverige. Det är
              också därför som jag hejar på Socialdemokraterna och säger att
              ni måste våga ta striden för en bättre och aktivare miljöpolitik
              i EU och inte låta er tystas. Jag hoppas att ni lyssnar på de
              klara och raka beskeden från vår sida.
            </seg>
            <seg n="92d658e7">
              Jag är fortfarande en övertygad EU-motståndare som tror att det
              absolut bästa hade varit om Sverige inte var med i EU. Det får
              jag tillfälle att ta upp på lite då och då här i kammaren, framför
              allt som svar på frågor från dig och Carl B Hamilton. Det sker
              inte så ofta genom egen argumentation, men jag står helt klart
              för det och driver på det. Jag tror också att vi kanske någon
              gång kommer dit med en aktiv politik.
            </seg>
            <seg n="def3b469">
              Men den stora frågan nu är ju trots allt om vi ska ha den nya
              EU-konstitutionen eller inte, och där säger jag nej. Det är fel
              steg för framtiden.
            </seg>
          </u>
          <note type="speaker" n="10ad4c83">
            Anf. 53 HOLGER GUSTAFSSON (kd) replik:
          </note>
          <u who="holger_gustafsson_cb5978" xml:id="i-604c4ec465cde8c9-1" n="d85adef6">
            <seg n="4036d325">
              Fru talman! I sitt inledningsanförande gick Ulf Holm till attack
              mot EU-nämnden där det förekom alldeles för många kompromisser
              där Sverige inte får som man vill. Om Miljöpartiet fick som det
              ville hade vi ingen EU-nämnd. Vi kunde låsa dörren och kasta nyckeln
              i Strömmen. Ulf Holm kunde åka hem och kanske på ett annat sätt
              företräda sina väljare, men knappast med någon makt, rådgivning
              till regeringen eller annat. Är det det sättet som vi ska bedriva
              riksdagspolitik på?
            </seg>
            <seg n="9c3155ff">
              Den egentliga anledningen till att jag begärde replik var Ulf
              Holms svepande kritik av jordbrukspolitiken. Ulf Holm är inte
              ensam om den. Jag vill ställa frågan: Har du tänkt igenom vad
              det skulle innebära om man bara är så radikalt kritisk och säger
              att detta är det sämsta som finns bort med det! Vad är då nästa
              steg? Vad skulle det innebära för svenska konsumenter om man drog
              bort de här skattepengarna, som är så förtretliga? Inser du och
              Miljöpartiet att priserna på livsmedel direkt skulle stiga för
              svenska folket och för andra? Det är inga pengar som tas från
              tomma luften, utan det är ett bidrag för att producera livsmedel
              till Europa. Tas pengarna inte från skattemedel så får de tas
              från marknaden, och då stiger priserna. Har ni tänkt igenom vad
              det skulle innebära, när ni enbart kritiserar och säger att detta
              är det sämsta som finns inom EU?
            </seg>
          </u>
          <note type="speaker" n="7e9de9e1">
            Anf. 54 ULF HOLM (mp) replik:
          </note>
          <u who="ulf_holm_0fcd2f" xml:id="i-cb19bb2c12e6ae1c-7" n="77ad6f98">
            <seg n="627542d2">
              Fru talman! Nu blir jag lite förbryllad över att Holger Gustafsson
              och Kristdemokraterna plötsligt börjar försvara EU:s jordbrukspolitik.
              Det är inte den linje vi brukar höra i EU-nämnden precis. Men
              visst: Jag trodde att det fanns en enighet i Sveriges riksdag
              om att EU:s jordbrukspolitik måste avvecklas.
            </seg>
            <seg n="4c9a426f">
              Däremot har vi ingenting sagt om tidtabellen. Jag är också mycket
              väl medveten om att detta inte kan göras från en dag till en annan,
              men processen borde inledas. Nu tar vi ett litet, litet steg genom
              den halvtidsöversyn som skett och de beslut som fattades förra
              året, men jag tycker att man borde ta större steg. Jag tycker
              inte att det är rätt att subventionera jordbruket på det sätt
              som sker. Jag tycker inte heller att det är sjyst att ha tullmurar
              gentemot tredje världen för att EU protektionistiskt ska skydda
              sina egna varor. Jag tycker att vi ska släppa in u-länderna, så
              att de kan få exportera till oss på lika villkor, inte genom att
              vi via EU:s budget subventionerar jordbruksprodukter.
            </seg>
            <seg n="7547f211">
              Jag och Miljöpartiet tycker att kvaliteten är viktig. Vi måste
              ha ordentliga, bra regler om kvaliteten för till exempel djuruppfödning,
              och där tror jag att Sverige har mycket att komma med. Vi måste
              vara fria från salmonella och så vidare. Det kostar lite, ja,
              men det måste vi också vara beredda att betala som konsumenter
              om vi vill ha bra mat. Det är inte bara billigt, billigt, billigt
              som gäller, utan kvaliteten måste också stå i främsta rummet.
            </seg>
            <seg n="f9626f56">
              Jag tycker att EU-nämnden borde vara vassare genom att granska
              regeringens agerande i EU. Jag tror det är tre gånger förra året
              som EU-nämnden har lyckats ändra regeringens inställning i en
              avgörande fråga. Det gällde bland annat EU-parlamentarikers löner
              och förmåner, någonting som regeringen inte själv har skrivit
              i sin skrivelse. Det gällde också vapenembargot, där nämnden körde
              över regeringen. Jag tror att EU-nämnden borde vässa sina argument
              och bli tuffare gentemot regeringen så att regeringen vågar bli
              tuffare i EU.
            </seg>
          </u>
          <note type="speaker" n="024c2890">
            Anf. 55 HOLGER GUSTAFSSON (kd) replik:
          </note>
          <u who="holger_gustafsson_cb5978" xml:id="i-604c4ec465cde8c9-2" n="d85adef6">
            <seg n="2528a26d">
              Fru talman! Vi som är engagerade i EU-projektet tycker att EU-nämnden
              ska vara vassare. Den ska finnas, och den ska agera. Det är vi
              som är engagerade för EU som har den inställningen. Du vill helst
              ta bort den, och det förvånar oss ju lite grann.
            </seg>
            <seg n="c5bb3360">
              Jag försvarar jordbrukspolitiken på det sättet det har Kristdemokraterna
              alltid gjort i EU-nämnden att vi faktiskt måste tänka igenom vad
              som skulle komma att hända. Antingen måste vi producera livsmedel
              till en helt annan kostnad, och då handlar det till stor del om
              jättestora, enorma jordbruk där man rationaliserar bort kostnader.
              Då är det inte lönt för Miljöpartiet att komma och önska sprätthöns,
              för det kostar pengar med sådana. Eller också får vi överlåta
              produktionen till länder där man har en arbetslön som är helt
              annorlunda, och då lär inte vi i Sverige ha någon kontroll på
              livsmedelskvaliteten.
            </seg>
            <seg n="669cc89a">
              De här frågorna tycker jag svenska bönder kräver det också att
              även Miljöpartiet ska ta ställning till. Det gäller oavsett om
              det är små eller stora steg och i vilken takt det sker. Det kostar
              att producera, och någonstans ska vi betala det. Vill vi inte
              göra det med högre priser får man överlåta det till polacker eller
              indier eller andra som har helt andra priser för produktionen,
              eller också mastodontjordbruk, som är oerhört rationella. Då har
              vi en helt annan produktion och ett helt annat landskap än vad
              vi har i dag. Det rimmar rimligen inte med det Miljöpartiet talar
              för i andra sammanhang, nämligen småskalighet, ett vackert landskap
              och annat.
            </seg>
            <seg n="11c1c20c">
              Jag förväntar mig logik i sammanhanget. Därför tar jag upp den
              här frågan.
            </seg>
          </u>
          <note type="speaker" n="e8cc1b48">
            Anf. 56 ULF HOLM (mp) replik:
          </note>
          <u who="ulf_holm_0fcd2f" xml:id="i-45655e707e214528-0" n="77ad6f98" next="i-46e1a92314fea476-0">
            <seg n="c2f3c052">
              Fru talman! Ja, jag anser att vi borde ta bort EU-nämnden. Det
              skulle ju drabba mig själv, eftersom jag älskar att debattera
              EU-frågorna jag skulle inte få någonting att göra på fredagarna
              men det får jag ta i sammanhanget, därför att jag tycker att det
              är ännu viktigare att riksdagens utskott får ett större ansvar
              för att debattera EU-frågorna. Tyvärr är ju den bistra verkligheten
              att man i utskotten har med EU-frågorna. De står på dagordningen
              och det sker en viss föredragning, men sedan säger man: Nej, nu
              går vi vidare! Det är ju tyvärr det som är sanningen i många av
              riksdagens utskott. Man vill inte, orkar inte eller känner sig
              inte tillräckligt engagerad. Jag vill tvinga utskotten till att
              debattera EU-frågorna, och jag tycker att statsråden, ministrarna,
              lika gärna kan gå till arbetsmarknadsutskottet för att förankra
              sina ställningstaganden inför beslut i EU som att de går till
              EU-nämnden. Jag tycker att det är fullt rimligt att man driver
              på den utvecklingen.
            </seg>
            <seg n="d4e40cc5">
              Fru talman! När det gäller den andra frågan, om jordbrukspolitiken,
              är det helt riktigt att Miljöpartiets politik går ut på att gynna
              småskalighet inom jordbruket. Vi tycker inte om de stora jordbruksenheter
              som finns, och vi tycker framför allt inte om de kemikalier man
              använder inom jordbruket. Det måste man naturligtvis ta med i
              det här beräkningsfältet när man i steg efter steg avvecklar EU:s
              jordbrukspolitik. Men det finns väldigt många delar inom EU:s
              jordbrukspolitik som jag tror att man kan ta bort ganska enkelt.
            </seg>
            <seg n="a69ba952">
              Däremot är det svårare inom vissa områden. Det finns ju faktiskt
              vissa projekt inom EU:s jordbrukspolitik som har till syfte att
              skydda, landsbygdsprogram till exempel. Jag har mycket stor förståelse
              för att det finns. Det finns också vissa projekt inom EU:s jordbrukspolitik
              som faktiskt gynnar ekologiskt odlade produkter och så vidare.
              Det är klart att det är lite svårare för mig att säga att även
              de ska tas bort. Men det är de steg man får ta. Vi kan inte fortsätta
              lägga 400 miljarder svenska kronor per år på en ineffektiv jordbrukspolitik
              som bara gynnar storskaligt jordbruk med kemikalier. Det kan inte
              vara rätt utveckling, fru talman.
            </seg>
          </u>
          <note n="9c5cdfda">
            Anf. 57 GUNILLA CARLSSON i Tyresö (m) replik:
          </note>
          <u who="ulf_holm_0fcd2f" xml:id="i-46e1a92314fea476-0" n="77ad6f98" prev="i-45655e707e214528-0">
            <seg n="0a77079c">
              Fru talman! Ulf Holm vevar friskt mot de väderkvarnar som han
              själv understöder. Det är ju hans regeringsrepresentanter som
              företräder Sverige i EU i alla ministerråd och kommittéer och
              som har förhandlat fram det konstitutionella fördrag som i Ulf
              Holms värld är det värsta som kan hända.
            </seg>
            <seg n="1b54c6d5">
              Men ni i Miljöpartiet sitter ju på departementen, långt inne
              i beslutsfattandet. Om ni vill tas på allvar i denna fanatiska
              och envetna EU-kritik och kritik mot Socialdemokraternas agerande
              så borde ni ta konsekvenserna, överge regeringen och flytta ut.
            </seg>
            <seg n="7e0effe0">
              I dag diskuterar vi ett betänkande som vi är i princip eniga
              om, med fokus på EU:s närområde. Det fick mig att faktiskt titta
              på lite gamla skrivningar jag har läst av Per Gahrton. Vi var
              kolleger i Europaparlamentet, och ni ska veta att han spelade
              en väldigt konstruktiv roll tidigt när det gällde att formulera
              EU:s politik i Kaukasus. Det ska han ha all heder av! Men samme
              Gahrton blev vid förra helgens miljöpartikongress nedröstad då
              han tillsammans med partiledningen ville mjuka upp Miljöpartiets
              hårdnackade motstånd mot EU.
            </seg>
            <seg n="5efb7450">
              Vi ser i dag ett väldigt splittrat miljöparti. En del förhandlar
              och vill vara regeringsfähiga, och en del vevar EU-motstånd. Det
              ska inte vara lätt att bygga ett regeringsunderlag på så bräcklig
              grund.
            </seg>
          </u>
          <note type="speaker" n="ade7e6f1">
            Anf. 58 ULF HOLM (mp) replik:
          </note>
          <u who="ulf_holm_0fcd2f" xml:id="i-45655e707e214528-1" n="77ad6f98" next="i-46e1a92314fea476-1">
            <seg n="6c806b6b">
              Fru talman! Miljöpartiet och Vänsterpartiet är ju indirekt regeringsunderlag,
              men vi får tyvärr inte ta steget in som ministrar eller statsråd.
              Det beklagar jag det känner säkert Gunilla Carlsson till.
            </seg>
            <seg n="66dbe706">
              Men då är alternativet för mig som miljöpartist att jag skulle
              fälla s-regeringen.
            </seg>
            <seg n="22d24a10">
              Vad skulle jag få i stället? Det är den intressanta frågan. Jag
              skulle få den borgerliga militäralliansen, som skulle driva en
              än värre politik när det gäller EU. Det är den risken jag ser.
              Jag kan ha många synpunkter på Socialdemokraternas EU-politik,
              men den är på något sätt enklare att påverka och jobba med än
              jag tror att den borgerliga alliansens politik skulle vara.
            </seg>
            <seg n="7498be85">
              Jag hade ett replikskifte tidigare med Carl B Hamilton om miljöpolitiken
              i EU. Där hjälpte de borgerliga partierna inte Miljöpartiet att
              driva på Göran Persson att ta en hårdare strid för att tydligare
              lyfta fram klimatpolitiken och miljöpolitiken i Lissabonstrategin.
              Det är den värderingen jag står för, och därför tror jag fortfarande
              att det är lättare att påverka Socialdemokraterna i EU-politiken
              än de fyra borgerliga partierna. Men om Gunilla Carlsson kan få
              mig på andra tankar är hon välkommen att göra det. Hittills har
              ni inte kunnat det.
            </seg>
          </u>
          <note n="ed3bed56">
            Anf. 59 GUNILLA CARLSSON i Tyresö (m) replik:
          </note>
          <u who="ulf_holm_0fcd2f" xml:id="i-46e1a92314fea476-1" n="77ad6f98" prev="i-45655e707e214528-1">
            <seg n="a3f96a46">
              Fru talman! Jag vill bara bemöta det som sades om en borgerlig
              militärallians. Vi i Sveriges riksdag har i stor enighet, där
              även Miljöpartiets Lars Ångström var med, satt upp en viktig målsättning,
              nämligen att Sverige tillsammans med en del andra EU-länder bidrar
              till att skapa en stridsgrupp som ska vara färdig 20072008.
            </seg>
            <seg n="4accc656">
              I Lars Ångström ser jag en konstruktiv miljöpartist som vill
              samverka, mjuka upp sitt EU-motstånd och vara regeringsfähig.
              Jag ser Ulf Holm måla upp helt andra bilder och kan bara konstatera
              att det är ett bräckligt regeringsunderlag som vilar på ett parti
              som inte längre vet vad det vill i Europafrågorna.
            </seg>
          </u>
          <note type="speaker" n="ccbf00b1">
            Anf. 60 ULF HOLM (mp) replik:
          </note>
          <u who="ulf_holm_0fcd2f" xml:id="i-45655e707e214528-2" n="77ad6f98" next="i-46e1a92314fea476-2">
            <seg n="d6f1c422">
              Fru talman! Jag har förundrat mig mycket över rapporteringen
              från vår kongress. Jag sitter i vår partistyrelse, och vi har
              lagt fram ett partiprogram där det står att vi arbetar för att
              Sverige ska lämna EU. Det finns med. Sedan hade vi lagt till en
              mening där det stod någonting om att vi, ifall EU-konstitutionen
              inte godkänns, om det blir en kraftig decentralisering av beslutsmakten,
              om det blir fler medlemsländer i EU och så vidare, kanske skulle
              ha en annan syn på frågan. Det är vad som sägs, och jag tycker
              att det är helt okej. Som jag brukar säga till Gunilla Carlsson
              är det ju så att om vissa saker försvinner från EU är det inte
              längre fråga om samma EU. Då är det någonting annat, och då måste
              Miljöpartiet naturligtvis förhålla sig till det.
            </seg>
            <seg n="c888415e">
              Jag förstår alltså inte den konstiga bilden att vi, på grund
              av den mening som vår kongress avslog, skulle ha mjukat upp EU-motståndet.
              Den var inte tillräckligt tydlig, eller var rent spekulativ, och
              sådant ska inte finnas med i ett partiprogram. Det accepterar
              jag. Partistyrelsen slog fast att det i vårt partiprogram står
              att Sverige ska lämna EU. Därom råder ingen tvekan.
            </seg>
            <seg n="a0006716">
              Men sedan måste vi också vara pragmatiska. Det har Per Gahrton
              varit i arbetet i EU-parlamentet, inte bara i fråga om Kaukasus
              utan också i fråga om Georgien. På samma sätt vill jag vara konstruktiv
              och hjälpa Socialdemokraterna att bedriva en bättre miljöpolitik.
              Om Socialdemokraterna väljer att ta strid i EU för att vi ska
              få sänkta införselkvoter kommer jag och Miljöpartiet att hjälpa
              till eftersom vi tycker att det är viktigt. Det är konstruktiv
              politik på EU-nivå, och den ska jag bidra till. Men när det gäller
              utvecklingen av EU tycker jag att EU-konstitutionen styr den utvecklingen
              åt fel håll, och därför säger jag nej till den.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="28ec9605">
            6 § Verksamheten inom Organisationen för säkerhet och samarbete
            i Europa under år 2004
          </note>
          <note n="058712d0">
            Föredrogs
          </note>
          <note n="40ce6418">
            Anf. 61 GUNILLA CARLSSON i Tyresö (m):
          </note>
          <u who="ulf_holm_0fcd2f" xml:id="i-46e1a92314fea476-2" n="77ad6f98" prev="i-45655e707e214528-2">
            <seg n="ded3dda5">
              Fru talman! Jag vill ta tillfället i akt att diskutera OSSE.
              Det är en organisation som ibland lite grann glöms bort, eller
              också underskattas dess betydelse. Ingenting kan vara mer felaktigt.
              Den senaste tidens motsättningar i organisationen har visat att
              OSSE spelar en mycket viktig roll. Den är för mig en del i Europas
              säkerhetsarkitektur, och den kompletterar och ibland också överlappar
              andra institutioner.
            </seg>
            <seg n="b0a81135">
              OSSE:s styrka är den breda medlemskrets som finns, den tydliga
              uppgift organisationen har att stå upp för demokratisering och
              säkerhetsfrämjande samt den omfattande fältverksamheten, inte
              minst är den ett stöd för länder i omvandling. Jag har själv sett
              det med egna ögon i Estland på den tiden, men också sett vilken
              trovärdighet OSSE arbetar med i till exempel Kosovo och vilken
              nytta den gjort i Kroatien, för att ta några exempel.
            </seg>
            <seg n="afee0e07">
              Ett annat område som jag skulle vilja ta upp, och som jag tror
              kommer att ha större betydelse framöver, är de nationella minoriteternas
              ställning. Där saknar EU kompetens medan OSSE där har stor erfarenhet
              och också förmåga och befogenheter att agera.
            </seg>
            <seg n="d8592bb7">
              När vi i dag diskuterar OSSE har vi framför oss en skrivelse
              som andas välvilja och blandar stort och smått. Det viktigaste
              för mig är att Sverige inom EU mer aktivt bör driva en bättre
              samordning av EU i OSSE-sammanhang men också att EU ska nyttja
              OSSE:s kompetens som en del i en bredare verktygslåda för demokrati
              och säkerhet. Det gäller inte minst på västra Balkan samt i Georgien
              och Moldavien. Dessutom tror jag att den kan spela en stor roll
              i Azerbajdzjan och Armenien.
            </seg>
            <seg n="8a62e7dc">
              OSSE:s betydelse, att den spelar en roll, visar den reaktion
              vi fått från Ryssland beträffande utvecklingen i Ukraina och Georgien,
              som uppfattades gå emot Putins och Rysslands intressen. Ryssland
              vände sig mot insatser från OSSE och har också blockerat budgeten
              och reformer. Jag tycker därför att det är oerhört viktigt att
              OSSE fullföljer sitt uppdrag och att vi inte bidrar till att den
              vare sig urvattnas eller avlövas.
            </seg>
            <seg n="dad9f10b">
              Under den kris som trots allt har varit tycker jag att EU återigen
              skulle ha kunnat agera tidigare och mer konsekvent. Sverige bör
              därför ta på sig ansvaret att inom EU ge OSSE en renässans och
              visa på de behov och resultat som organisationen verkligen kan
              påvisa. Det är också en utmärkt byggsten i de transatlantiska
              relationerna då det finns ett ömsesidigt intresse av OSSE, inte
              minst eftersom organisationen visat förmåga till omvandling och
              fortsatt och stärkt relevans i den europeiska säkerhetsstrukturen.
            </seg>
            <seg n="1f537a7b">
              Fru talman! Jag skulle först vilja säga att vi i grunden instämmer
              i OSSE-betänkandet. Vi har varken reservationer eller särskilda
              yttranden beträffande betänkandet.
            </seg>
            <seg n="8a99c827">
              Organisationen för säkerhet och samarbete i Europa, det vill
              säga OSSE:s verksamhet under år 2004, täcker för oss viktiga politiska
              frågor. Första frågan handlar om genusperspektivet. Genusperspektivet
              tydliggörs i församlingens resolutioner, rapporter och andra officiella
              dokument. Utöver detta pågår för närvarande ett viktigt arbete
              inom OSSE med att förbättra jämställdheten. För det andra bedriver
              OSSE en ambitiös kamp mot tortyr. I en särskild resolution om
              kampen mot tortyr tar församlingen upp situationen för fångar
              på Guantánamobasen samt tortyr och omänsklig behandling av fångar
              i irakiska och afghanska fängelser.
            </seg>
            <seg n="58691f0c">
              OSSE arbetar också fortlöpande mot diskriminering, antisemitism,
              antiislamism och rasism inom 55 deltagande stater. Ansträngningar
              för att bekämpa diskriminering av språkliga, etniska och religiösa
              minoriteter ingår också i detta arbete.
            </seg>
            <seg n="ac831568">
              Viktigast av allt är dock att OSSE bidrar till att på ett fredligt
              sätt lösa kriser samt förebygga konflikter. Oupplösta konflikter
              hotar stabiliteten; det är vi alla överens om. Instabiliteten
              inom OSSE:s eget område, men även inom närområdena, innebär ett
              hot mot säkerheten och välståndet i hela regionen. Församlingen
              utser särskilda representanter för lösningen av låsta konflikter.
            </seg>
            <seg n="d9aa9ef2">
              Det finns mycket att göra inom OSSE:s ansvarsområde och organisation.
              OSSE kan vara en fortsatt viktig aktör, men det förutsätter reformer.
              Det vet vi.
            </seg>
            <seg n="f1680d59">
              Tyvärr har OSSE hamnat i en förtroendekris mitt i det pågående
              reformeringsarbetet. Huvudorsaken till krisen är avsaknaden av
              en precisering av definitionen demokrati. Det är ytterst viktigt
              att en sådan definition ej ger utrymme för olika tolkningar beroende
              på särintressen.
            </seg>
            <seg n="53fc77cb">
              Frågan om vad som är demokrati eller icke-demokrati i dagens
              värld resulterar i att det spekuleras i landets statsbildning.
              Först väljer militarismen selektivt en stat som icke-demokrati.
              Sedan förankras det selektiva valet i världsopinionen. Senare
              anfalls landet i fråga. Därför är det viktigt att vara trovärdig
              i demokrati- eller icke-demokrati-frågan.
            </seg>
            <seg n="7691c69c">
              Den allmänna uppfattningen av demokrati i dag är den parlamentariska
              representativa demokratin. Frågan om vad en representativ demokrati
              är och vad den inte är kan besvaras genom två grundläggande kriterier,
              det vill säga kontrollfrågor.
            </seg>
            <seg n="0e0f1f5f">
              Första kriteriet är att landet har hemliga allmänna val där alla
              har lika rösträtt. Hemligt betyder att staten inte ska kunna veta
              hur den enskilde medborgaren röstar.
            </seg>
            <seg n="c14a5548">
              Hemliga allmänna val handlar inte bara om att välja. Det förutsätter
              fri opinionsbildning och yttrandefrihet.
            </seg>
            <seg n="e50a0e52">
              Andra kriteriet är därför om fri opinionsbildning är tillåten
              eller inte. Det intressanta är att kontrollfrågan om fri opinionsbildning
              diskuteras en hel del runtom i världen och inom OSSE. Diskussionsämnet
              är den massmediala maktens roll i fri opinionsbildning.
            </seg>
            <seg n="71dce4d1">
              Vissa stater väljer en rå form och kontrollerar massmedierna
              via censur för att förhindra fri opinionsbildning. Andra stater
              väljer en sofistikerad form och kontrollerar massmedierna vi manipulation
              för att förhindra fri opinionsbildning. Om ingetdera kontrollsystem
              fungerar avbryts den representativa demokratin med statskupper
              eller militära kupper.
            </seg>
            <seg n="ac5081e6">
              Med tanke på de två kriterierna är avsaknaden av den optimala
              representativa demokratin i världen ett faktum. Denna saknad utgör
              grunden för OSSE:s trovärdighetskris. Det hade varit bättre om
              OSSE försökt precisera sig och presentera ett förslag till definition
              av begreppet demokrati som sedan kunnat ligga till grund för en
              diskussion och precisering.
            </seg>
            <seg n="c41d2b6c">
              Med detta yrkar jag bifall till förslaget i betänkandet.
            </seg>
          </u>
          <note n="21b92a7e">
            Anf. 62 SERMIN ÖZÜRKÜT (v):
          </note>
          <note type="speaker" n="f7444b1e">
            Anf. 63 CARINA HÄGG (s):
          </note>
          <u who="carina_hagg_47dc40" xml:id="i-bb767fa12bc3f57f-0" n="1a1fd90f">
            <seg n="ead7ac8d">
              Fru talman! Jag vill också inleda med att yrka bifall till förslaget
              i det här betänkandet som vi har arbetat fram i utrikesutskottet
              under väldigt stor enighet. Det finns en bred uppslutning bakom
              den här organisationen, som inte alltid är så väl känd. Men det
              är ju inte det viktigaste.
            </seg>
            <seg n="516f5b1e">
              Det viktigaste är att vi har en organisation som är kapabel och
              har förmågan och viljan att uträtta viktiga saker i områden där
              det ofta är väldigt komplicerat, där det finns mångbottnade konflikter
              att ta hänsyn till. Det är bra att man kan verka där utan att
              kanske alltid ha så mycket fokus på varken att OSSE är där eller
              vad man gör. Det kan vara speciella förutsättningar. OSSE är en
              flexibel organisation som verkar på många olika sätt och är ett
              gott komplement för andra säkerhetspolitiska strukturer och för
              andra europeiska organisationer.
            </seg>
            <seg n="f6448099">
              Men jag ska fokusera på en fråga därför att jag tycker att den
              är viktig att lyfta fram. Det är också en viktig svensk policyfråga.
              Inte minst mot bakgrund av att Helga Konrad, som är före detta
              minister för kvinnofrågor och parlamentariker från Österrike,
              är OSSE:s särskilda representant för frågor som rör människohandel.
            </seg>
            <seg n="72fb370d">
              Den här särskilda representanten är utsedd av C hairman-in-Office
              i samråd med de regeringsrepresentanter som ingår i OSSE. Hon
              var nyligen här i Sverige, och en del av oss har ätit middag tillsammans
              med henne och har på så sätt aktualiserat de motsättningar som
              finns mellan den svenska ståndpunkten och den hon driver.
            </seg>
            <seg n="559305c0">
              Det här är en nyinrättad post inom OSSE, och uppgiften har varit
              omgärdad av väldigt många och höga förväntningar, inte minst från
              svenskt håll. Men de som följt Helga Konrads tidigare arbete har
              oroats av utnämningen. I dag används denna viktiga post mer eller
              mindre för att aktivt främja en legalisering av prostitution,
              bland annat genom Konrads eget agerande.
            </seg>
            <seg n="13648e33">
              Som en följd av detta uppfyller inte Helga Konrad sitt mandat,
              och det finns en uppenbar risk att följden blir en ökning av slavhandeln
              med kvinnor. Att det i praktiken utsetts en särskild representant
              för legaliseringen av prostitution är djupt beklagligt och borde
              leda till starkare ställningstagande från många. Jag har uppmanat
              regeringen att agera också i den här delen.
            </seg>
            <seg n="6201766a">
              Jag har respekt för att olika länder har olika tillvägagångssätt
              för att bekämpa slavhandel och prostitution. Vi har olika historia.
              Vi har olika förutsättningar. Alla kan inte ha lagstiftning som
              är kopior av varandras. Men vi bör i den här frågan åtminstone
              sträva åt samma håll.
            </seg>
            <seg n="9b545e9e">
              Med detta sagt vill jag betona att jag är mycket djupt orolig
              över utvecklingen. Helga Konrad har inbjudits att medverka vid
              den parlamentariska församlingens arrangemang och sessioner. Jag
              vill understryka att det finns en dialog med henne, och den är
              vi beredda att ta. Men vi kan inte styra arbetet så som vi har
              uppfattat det.
            </seg>
            <seg n="05f38885">
              Hon har uppfattat sitt mandat på ett eget personligt sätt och
              driver arbetet i en riktning som är en ren motsättning till syftet
              med att inrätta den här tjänsten. Jag tycker att det är så pass
              allvarligt att det måste påtalas även från denna talarstol. Det
              påtalas i andra sammanhang, men det bör också komma till den svenska
              allmänhetens och den här kammarens kännedom att läget är sådant.
            </seg>
            <seg n="6f9ae5a0">
              Jag hoppas att fler kommer att reagera och försöka få en annan
              tingens ordning. Jag kan bara understryka att den svenska delegationen
              naturligtvis även fortsättningsvis kommer att vara aktiv i den
              här frågan, även om vi noterat att det finns ett parti som sviktar
              i sitt stöd för den svenska linjen. Men vi får väl återkomma till
              det. För den som är intresserad av vad jag menar går det bra att
              titta på det skriftliga frågesvaret och ställa en fråga till någon
              folkpartiledamot. Men jag hoppas att det är en plump i protokollet
              och att den svenska enigheten kommer att bestå när det gäller
              synen på trafficking och prostitution.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="949f19d5">
            7 § Vissa frågor om sjukpenninggrundande inkomst och livränta
          </note>
          <note n="058712d0">
            Föredrogs
          </note>
          <note type="speaker" n="1e9ff5d9">
            Anf. 64 ANNA LILLIEHÖÖK (m):
          </note>
          <u who="anna_lilliehook_63216f" xml:id="i-e1276b55e51790e7-0" n="2eeb5c03">
            <seg n="d9b37a5c">
              Fru talman! I detta betänkande diskuteras ändringar av beräkning
              och underlag för sjukpenning. Vi i alliansen saknar några viktiga
              utestående frågor som regeringen har utlovat att återkomma till
              sedan flera år tillbaka.
            </seg>
            <seg n="5230ac3c">
              En sådan fråga som stått på dagordningen är en teknisk översyn
              av reglerna för karensdagar. Om man har flera arbetsgivare finns
              situationer där det å ena sidan kan bli karenstid hos var och
              en. Å andra sidan finns det situationer där den som går från arbetet
              kvart i fem och är sjuk bara har en karensdag som är en kvart
              lång.
            </seg>
            <seg n="03241dc0">
              Regeringens förslag har aviserats återkommande sedan år 2002,
              och nu börjar det bli hög tid för ett sådant förslag.
            </seg>
            <seg n="e4846bc5">
              Vi moderater anser att sjukpenningen ska grundas på den inkomst
              man faktiskt har haft. Vi har mycket krångliga regler för beräkning
              av sjukpenninggrundande inkomst. Reglerna blir dessutom krångligare
              och än svårare att förstå varje gång vi går in och justerar.
            </seg>
            <seg n="87cdaf75">
              På Försäkringskassan arbetar 400 tjänstemän med att fastställa
              sjukpenninggrundande inkomst. Det är svårt för experterna, men
              det är ännu svårare för oss övriga.
            </seg>
            <seg n="0a3102c2">
              Dagens regler innebär att sjukpenningen bestäms av en tänkt framtida
              inkomst utan avstämning mot verklig inkomst. Reglerna har sannolikt
              medverkat till de förändrade attityderna till användningen av
              sjukförsäkringen som vi har sett och kanske också bidragit till
              fusk. Vi vill ha så fusksäkra regler som möjligt.
            </seg>
            <seg n="af577367">
              Ett mer rörligt arbetsliv betyder att många har fler arbeten,
              växlar mellan arbeten och har ojämna inkomster. Vi föreslår därför
              att sjukpenningen ska grundas på de senaste 24 månadernas inkomst.
              Vi kan inte längre ha regler som utformas efter den som stannar
              kvar på samma arbete med fast anställning men inte anpassas till
              alla dem som har helt andra arbetsförhållanden. Flexibilitet och
              förändring är en verklighet på arbetsmarknaden. En förändring
              av reglerna stöttar vår ambition att få fler i arbete och i olika
              typer av arbeten.
            </seg>
            <seg n="ade34543">
              Utbildning och rehabilitering är en förutsättning för att vi
              ska få fler i arbete. Här saknas det idéer och förslag från regeringen.
              Socialdemokraterna har visat ett märkvärdigt litet intresse för
              detta område. Att studera för att kunna få arbete och kanske nya
              arbetsuppgifter är en förutsättning för att få fler i arbete.
              Det måste gå att kombinera deltidsstudier med deltidssjukskrivning.
              Vi saknar förslag om detta i propositionen som behandlas i dagens
              betänkande. Vi i alliansen kräver att regeringen på allvar tar
              tag i frågan och lägger fram förslag om hur man ska kunna kombinera
              deltidssjukskrivning med deltidsstudier.
            </seg>
          </u>
          <note n="3ac5f43c">
            Fru talman! Jag yrkar bifall till alliansens gemensamma reservation
            nr 4.
          </note>
          <note type="speaker" n="535a61eb">
            Anf. 65 LINNÉA DARELL (fp):
          </note>
          <u who="linnea_darell_670248" xml:id="i-04d99f15197cf02d-0" n="f616c9c9">
            <seg n="440a55b7">
              Fru talman! Jag ska börja med att yrka bifall till reservation
              nr 4. Vi står bakom flera av reservationerna, men reservation
              nr 4 handlar om karensdag vid anställningsförhållanden.
            </seg>
            <seg n="07dcf06b">
              När det gäller huvudförslaget i propositionen har vi från Folkpartiet
              inte haft några invändningar, men det finns en del som saknas
              i den. Det är det jag ska kommentera, och det är det som våra
              reservationer handlar om.
            </seg>
            <seg n="bca02fe1">
              Vi är missnöjda med att regeringen inte redovisar en analys av
              effekterna för enskilda individer vad gäller de nya reglerna för
              fastställande av livränteunderlaget. Utskottsmajoriteten utgår
              från att regeringen följer upp detta i efterhand. Det tycker vi
              inte är tillräckligt.
            </seg>
            <seg n="dcb0f392">
              En andra punkt som vi också tycker behöver påtalas extra är den
              som handlar om partiell sjukskrivning vid studier. Alla är ense
              om att möjligheterna att kombinera partiell sjukskrivning med
              studier behöver åtgärdas och förbättras. Det har påpekats från
              många håll, även utanför det politiska området. Jag har full förståelse
              för att man behöver vara noggrann vid en förändring av regelverk.
              Alla regelverk på sjukförsäkringsområdet är ganska krångliga,
              men man har haft en del tid på sig. Eftersom det här är oerhört
              viktigt för att ge människor möjligheter att komma tillbaka till
              arbete måste riksdagen vara mycket tydlig i budskapet till regeringen.
              En proposition i frågan så snart som möjligt är vad vi förväntar
              oss.
            </seg>
            <seg n="607db3e9">
              Den tredje och sista punkten är frågan om karenstid vid anställningsförhållanden.
              Med de nuvarande karensreglerna drabbas den som har flera arbetsgivare
              på ett negativt sätt. Det är inte så ovanligt att människor i
              dag har flera arbetsgivare. Eftersom det kanske kan vara svårt
              att få heltidsarbete kan man ha flera deltidsarbeten. Det här
              har utskottet tidigare påtalat, och regeringen har lovat att komma
              med förslag. Men det har inte hänt, vilket min partikollega Martin
              Andreasson påpekar i sin motion.
            </seg>
            <seg n="645a84ee">
              Under förra riksdagsåret lät utskottet sig nöja med att regeringen
              talade om att det pågick en översyn. Nu är fortfarande beskedet
              från regeringen att det pågår en teknisk översyn. Utskottsmajoriteten
              är då som vanligt lojal och nöjer sig med att förutsätta att det
              kommer ett förslag så snart som möjligt. Men, fru talman, vi i
              alliansen tycker, efter att ha hört regeringens förklaring om
              teknisk översyn ett antal gånger att det nu är dags för riksdagen
              att kräva resultat. Därför menar vi att riksdagen bör uppmana
              regeringen att snarast presentera ett förslag som eliminerar de
              olägenheter som nu vissa anställda utsätts för. Det är det som
              återfinns i reservation 4.
            </seg>
          </u>
          <note type="speaker" n="52378bb6">
            Anf. 66 KENNETH LANTZ (kd):
          </note>
          <u who="kenneth_lantz_f46382" xml:id="i-1272bc352b815212-0" n="4cfb27e7">
            <seg n="a6d8a6aa">
              Fru talman! Vi har flera gemensamma reservationer, och jag står
              naturligtvis bakom samtliga kristdemokratiska reservationer. Men
              för tids vinnande yrkar jag bifall bara till reservation 4 i likhet
              med mina allianssystrar.
            </seg>
            <seg n="d6728385">
              Vi är inte överens om allt när det gäller att komma till rätta
              med de höga sjukskrivningstalen. Ohälsotalen måste sänkas. Där
              är vi helt överens. Men på vilket sätt de ska sänkas är vi inte
              alls överens om.
            </seg>
            <seg n="5fe21b30">
              Vi anser att det är en bra väg att gå om vi kan öka antalet deltidssjukskrivna
              människor. Det är en bra väg som också ger en god kontakt dels
              i arbetslivet, dels till den sociala gemenskapen kolleger emellan
              som är viktig att erbjuda vid sjukskrivningar.
            </seg>
            <seg n="dc0c97cc">
              Vi kristdemokrater vill dessutom ta bort de nuvarande fasta nivåerna
              och ha en mer flexibel tillämpning av deltidssjukskrivningar.
              Vi har påmint om detta vid ett flertal tillfällen i motionsskrivandet.
              Vi noterar nu, långt om länge, att det finns en växande insikt
              på den punkten även i utskottet och hos regeringsunderlaget. Vi
              ser fram emot vilket vi har gjort länge reformen, och vi tror
              att den kommer att få betydelse. Jag skulle gärna vilja ha ett
              besked från Kurt Kvarnström om hur länge vi ska behöva stå ut
              med att vänta på den reform som inte borde vara så komplicerad
              att genomföra. Det är ett verksamt bidrag att kunna minska ohälsan
              och öka deltidssjukskrivningarna. Det finns människor som kontaktar
              oss i dessa frågor, och de beklagar sig över stelbentheten hos
              Försäkringskassan som måste följa de fasta reglerna om kvartindelningar
              på sjukskrivningstalen. Dessa tekniska problem måste gå att lösa
              bara ambitionen finns. Jag ifrågasätter att ambitionen verkligen
              finns. Det kanske Kurt Kvarnström kan återkomma till så småningom.
            </seg>
            <seg n="7a3eae49">
              Deltidssjukskrivning är att föredra i de allra flesta fall. Arbete
              och sjukskrivning borde vara en rimlig modell. Därför är det anmärkningsvärt
              att det i dag inte finns möjlighet att kombinera deltidsstudier
              och deltidssjukskrivning. Det finns utredningsförslag på området
              som pekar på hur olika förändringar av sjukpenningreglerna skulle
              kunna hjälpa oss att komma till rätta med nuvarande problem.
            </seg>
            <seg n="ee1e7eb1">
              I dag hamnar många människor i stora personliga svårigheter,
              och tilltron på detta område till socialförsäkringssystemet tar
              allvarlig skada om inte människor upplever att det finns konsekvens
              och rimlighet i regelsystemet. Man blir på något sätt, Kvarnström,
              systemets fånge i stället för att få stöd i en för tillfället
              svår situation.
            </seg>
            <seg n="0bd76ee3">
              Man menar i den sociala utredningen att systemet bör öppnas upp
              så att det går att förena partiell sjukskrivning med studier på
              deltid. Flera försäkringskassor har också sagt i sina svar på
              utredningens enkät att studier kan underlätta rehabiliteringsarbetet
              för sjukskrivna. Möjligheten att kombinera partiella studier med
              sjukskrivning på deltid kan vara en viktig förutsättning just
              för att personer som är heltidssjukskrivna ska kunna och framför
              allt våga ta steget ut i studier. Detta bör enligt utredningens
              mening ses som ett viktigt led i målet att minska ohälsan i samhället.
            </seg>
            <seg n="3471c7bf">
              Utredningen har erfarit att frågan om möjlighet att kombinera
              partiell sjukskrivning med deltidsstudier för närvarande bereds
              i regeringen. Där sitter tydligen proppen det är det som är problemet.
              När får vi en lösning på detta problem?
            </seg>
            <seg n="0c976941">
              Fru talman! Jag ska inte förlänga debatten utan vill påminna
              om reservation nr 4. Angående karensdagar har vi väl kända ståndpunkter
              i detta ärende, och jag hoppas att Kurt Kvarnström kan ge svar
              på en del av våra frågor på detta område.
            </seg>
          </u>
          <note type="speaker" n="09fb8ff3">
            Anf. 67 BIRGITTA CARLSSON (c):
          </note>
          <u who="birgitta_carlsson_996489" xml:id="i-3cb428372a651df3-0" n="5e38fa4a">
            <seg n="ab5fb363">
              Fru talman! Jag börjar mitt anförande med att yrka bifall till
              reservation 4 under punkt 7 som de fyra allianspartierna står
              bakom.
            </seg>
            <seg n="9f03cd90">
              I det här betänkandet kan man säga att vi fortsätter att lappa
              och laga i vårt socialförsäkringssystem. Det är viktigt att vi
              gör nödvändiga justeringar och förändringar när vi är medvetna
              om olika fel och brister. Det tycker också vi i Centerpartiet.
              Även om frågan bara delvis hör hemma i det här betänkandet kan
              jag inte låta bli att lyfta upp frågan om Göran Perssons löfte
              här i kammaren den 13 november 2003 att tillsätta en parlamentariskt
              sammansatt grupp som ska se över hela socialförsäkringssystemet.
            </seg>
            <seg n="e1c516b5">
              Vi i Centerpartiet tycker att det är mycket viktigt att denna
              parlamentariska grupp tillsätts och inte, som i dag, att en ensamutredare
              ska se över systemen och sedan en grupp tillsättas. Det är viktigt,
              när en sådan här översyn görs av ett trygghetssystem som berör
              alla människor mer eller mindre under stora delar av livet, att
              denna utredning är folkligt förankrad och att det finns en stor
              politisk enighet om de förslag som denna så småningom presenterar.
            </seg>
            <seg n="78d8630d">
              Fru talman! När kostnaderna för sjukförsäkringen skjutit i höjden
              och antalet sjukskrivna ökat så lavinartat som det gjort de senaste
              åren är det viktigt att åtgärder vidtas som gör att kostnaderna
              hålls på en betydligt lägre nivå än vad som sker i dag. Där menar
              vi i Centerpartiet att stora besparingar skulle kunna göras om
              rehabiliteringsåtgärder sattes in mycket snabbare än i dag.
            </seg>
            <seg n="0f5c2ece">
              I dag, när vi kan se att sjukskrivningarna minskar något, kan
              vi samtidigt se hur kostnaderna ökar för personer med förtidspension.
              Detta tycker jag är ett sätt att sopa problemen under mattan.
              Att flytta personer från ett utgiftsområde till ett annat löser
              inte problemen.
            </seg>
            <seg n="e4d45337">
              Fru talman! Detta var mera allmänt om det viktiga socialförsäkringsområdet,
              och sedan går jag över till några av reservationerna i detta betänkande.
            </seg>
            <seg n="5647b305">
              I propositionen finns en uttalad ambition att man ska möjliggöra
              för deltidssjukskrivna att kombinera detta med deltidsstudier.
              Men det konkreta förslaget lyser med sin frånvaro, detta trots
              att flera remissinstanser har påpekat att denna fråga måste prioriteras
              och en lösning måste komma snart.
            </seg>
            <seg n="6d089ca3">
              Det är viktigt att regeringen tar sitt ansvar och återkommer
              till riksdagen med en proposition med förslag som möjliggör en
              kombination av deltidssjukskrivning och deltidsstudier.
            </seg>
            <seg n="64c7274a">
              En annan fråga som diskuterats vid tidigare tillfällen är den
              orättvisa som drabbar personer som har flera arbetsgivare. Arbetsmarknaden
              förändras, och alltfler personer har mer än en arbetsgivare. Med
              de nuvarande karensdagsbestämmelserna kan dessa personer missgynnas
              genom att de kan drabbas av flera karensdagar. Även här väntar
              vi på regeringens förslag. När kommer dessa förändringar?
            </seg>
            <seg n="ab703089">
              Även om vi snarast vill se den parlamentariska utredning som
              ser över alla trygghetssystemen uppmanar jag regeringen att återkomma
              med förslag som gör dessa justeringar i nuvarande socialförsäkring.
            </seg>
          </u>
          <note type="speaker" n="1a43abea">
            Anf. 68 KURT KVARNSTRÖM (s):
          </note>
          <note n="540a10a9">
            Fru talman! Jag vill börja med att yrka bifall till förslaget
            i betänkandet och avslag på samtliga motioner och reservationer.
          </note>
          <u who="kurt_kvarnstrom_d16d28" xml:id="i-269f620b4c0e676a-0" n="758cfec0">
            <seg n="8572c41c">
              Dagens debatt förefaller handla om saker som betänkandet inte
              riktigt handlar om. Jag vill ändå vara tydlig på den punkten,
              var de här sakerna tas upp. Jag tycker att det är viktigt att
              lyfta fram att de förändringar som nu föreslås också är ett steg
              i att förenkla de regler vi har.
            </seg>
            <seg n="17912da9">
              Det talas många gånger om att regelverken är komplicerade, och
              i de här förslagen finns en klar linje när det gäller förenkling.
            </seg>
            <seg n="952864de">
              Det handlar om SGI, sjukpenninggrundande inkomst, och beräkning
              av livränta i arbetsskadeförsäkringen. Det föreslås också en årlig
              uppräkning när det gäller SGI för egenföretagarna. Det är någonting
              som har efterlysts rätt ofta. Förslagen innehåller också regler
              om SGI-skydd för de försäkrade som uppbär ersättning från det
              omställningsavtal som har kommit på arbetsmarknaden och som har
              ingåtts mellan arbetsmarknadens parter. Det är också en nödvändig
              justering för att de grupperna ska omfattas av den sjukförsäkring
              som de bör tillhöra.
            </seg>
            <seg n="02363c1c">
              När det gäller den sjukpenninggrundande inkomsten ska den här
              uppräkningen ske årligen med konsumentprisindex. Man har valt
              konsumentprisindex av praktiska skäl, för att det hela tiden är
              ett aktuellt värde. Det är mycket svårt att ha en lönekoppling
              här, i och med att det ofta är en retroaktivitet i lönesättningen
              som gör att det hela tiden justeras. Därför har man valt konsumentprisindex.
              Jag tycker att det kan vara relevant i det sammanhanget. Det handlar
              ju om människor som inte har någon anställning och egenföretagare.
              För den gruppen är det i dag väldigt svårt att plocka fram underlag
              som är relevanta och bra.
            </seg>
            <seg n="8d04d092">
              Den här förändringen tycker jag är viktig ur rättvisesynpunkt,
              att alla som är i den här situationen behandlas lika. Jag tycker
              också att den är viktig ur administrativ synpunkt och innebär
              en klarhet för de försäkrade, helt enkelt en förenkling av de
              regler som finns.
            </seg>
            <seg n="d7ce23bf">
              I betänkandet föreslås samma regel när det gäller föräldraförsäkringen
              och hur föräldrapenningen baseras för dem som saknar anställning,
              så att det sker en uppräkning även för de grupperna. Jag tycker
              att det är viktigt.
            </seg>
            <seg n="67a07c58">
              När det sedan gäller livräntorna och arbetsskadeförsäkringen
              föreslås att förändringen sker från januari 2006, att livräntan
              ska fastställas vid en tidpunkt när livräntan ska börja utges
              första gången och att den ska bestämmas från inkomstförhållandet
              vid det tillfället. Det innebär att de livräntor som i dag är
              beviljade fortsättningsvis kommer att följa de gamla reglerna
              och räknas om på samma sätt. Det blir de nya livräntorna som kommer
              att ha den årliga uppräkningen, med tal som består av både en
              pris- och en löneförändring.
            </seg>
            <seg n="8c41fdf9">
              Det har visat sig att det här är ett väldigt svårt område. Arbetsskadelivräntor
              är kanske en av de mest komplicerade bitarna i vårt försäkringssystem.
              Det visar sig också rent praktiskt när man tittar på det här att
              det i dag har stor betydelse när Försäkringskassan fattar sina
              beslut. Det kan påverka den enskilde rätt mycket.
            </seg>
            <seg n="4551f548">
              Jag tror att det här kan vara ett enklare sätt att hantera frågorna.
              Det kommer naturligtvis att bli oerhört viktigt än viktigare,
              vill jag påstå att det underlag som man tar ställning till från
              början är väl utrett och verkligen stämmer med den lönesituation
              som man har. Noggrannheten kommer naturligtvis att bli än viktigare
              i livräntesituationen.
            </seg>
            <seg n="6ed1206e">
              Vi ska ju leva upp till den lagstiftning som finns, och den enskilde
              ska inte förlora på det här. Det kommer att bli viktigt att följa
              det här och se att vi lever upp till lagstiftningen.
            </seg>
            <seg n="e808cbf9">
              I det här förslaget säger man att retroaktiva löneavtal, som
              ofta är en komplikation i sammanhanget, och som retroaktivt infaller
              vid den tidpunkt när man skulle få sin livränta fastställd ska
              beaktas i bedömningen av livräntan. Det har ofta varit en stridsfråga,
              att det är först när det lokala avtalet är påskrivet som man har
              använt sig av uppräkningen. Jag tror att det är en klar fördel
              att man tar med den delen, för det är ofta där som det är en konflikt
              och en diskussion om hur det egentligen ser ut.
            </seg>
            <seg n="e6c39d04">
              Livräntorna är väl, som jag var inne på, både tekniskt och praktiskt
              väldigt svåra att hantera. Jag hoppas att det här ska kunna innebära
              en bättre praktisk hantering och en tydlighet för de enskilda
              personerna.
            </seg>
            <seg n="c0039c2e">
              När det gäller SGI-skyddet för dem som uppbär ersättning efter
              omställningsavtalet tycker jag att det är en nödvändig justering
              av de regler vi har på det här området för att de grupperna inte
              ska ramla ur försäkringen om de drabbas av sjukdom. För övrigt
              kan jag väl säga att de avtal som har kommit till under de senare
              åren har fungerat väldigt bra som omställningsavtal på arbetsmarknaden.
            </seg>
            <seg n="1c590fa7">
              Sedan gäller det sjukskrivningarna i kombination med studier.
              Där har vi tidigare i utskottet varit väldigt tydliga gentemot
              regeringen. Jag vill bara stryka under att den här översynen,
              som nu måste bli av, verkligen också blir av. Jag vill verkligen
              understryka att det också är vår uppfattning att regeringen snarast
              bör återkomma med förslag på den här punkten. På den punkten tror
              jag inte att vi har några delade meningar. Jag tror egentligen
              att vi är lika överens om att det är viktigt att man hittar en
              form för det här, så att det här blir praktiskt hanterbart för
              de enskilda och för dem som ska administrera det. Jag tror inte
              att det är alldeles enkelt det är lätt att tycka men jag ser verkligen
              fram emot att det kommer ett förslag som vi får diskutera och
              förhoppningsvis också sätta i sjön.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="34a89b8e">
            8 § Vissa pensionsfrågor, m.m.
          </note>
          <note n="058712d0">
            Föredrogs
          </note>
          <note n="15f06e36">
            Tredje vice talmannen konstaterade att ingen talare var anmäld.
          </note>
          <note n="ae0f0156">
            9 § Lönegaranti vid företagsrekonstruktion
          </note>
          <note n="058712d0">
            Föredrogs
          </note>
          <note type="speaker" n="ee0b509f">
            Anf. 69 YVONNE ANDERSSON (kd):
          </note>
          <note n="896dd204">
            Fru talman! Det här ärendet handlar alltså om betänkande LU28
            Lönegaranti vid företagsrekonstruktion .
          </note>
          <u who="yvonne_andersson_b37e40" xml:id="i-c4785a08a94180a7-0" n="0005c4e1">
            <seg n="fbcc3b6d">
              Det är bra att regeringen tar det här initiativet. Vi i lagutskottet
              har ställt oss bakom de här tankarna. Det är viktigt att det införs
              en statlig lönegaranti vid företagsrekonstruktion. Sociala hänsyn
              motiverar faktiskt att staten tar ett ansvar och garanterar viss
              lön.
            </seg>
            <seg n="c0772189">
              Vi kristdemokrater anser dock att lönegarantin i syfte att förhindra
              missbruk ska kunna begränsas om arbetsgivaren försätts i konkurs
              under pågående företagsrekonstruktion. Om arbetsgivaren går i
              konkurs under rekonstruktionsförfarandet bör det ske en sammanläggning
              av de två insolvensförfarandena. Det belopp som en arbetstagare
              erhåller genom lönegarantin under en företagsrekonstruktion ska
              avräknas från vad arbetstagaren har rätt till enligt lönegarantin
              vid en efterföljande konkurs.
            </seg>
            <seg n="b96f332b">
              Det här är viktigt. Även om vi utgår från att alla med varsam
              hand hanterar de möjligheter som staten ger finns det dock tendenser
              på vissa håll i samhället. Jag vill inte kalla det för att man
              bidragsfuskar, men man utnyttjar den statliga välviljan så att
              det blir fel. Därför tycker vi att det är väldigt viktigt att
              regeringen tar ett initiativ och åtgärdar så att den sammanlagda
              tiden för lönegaranti är densamma oavsett om det är konkursförfarande
              eller rekonstruktionsförfarande.
            </seg>
            <seg n="1c43c1de">
              Jag vill för Kristdemokraternas räkning yrka bifall till reservationen.
            </seg>
          </u>
          <note type="speaker" n="cd67685a">
            Anf. 70 JOHAN LÖFSTRAND (s):
          </note>
          <note n="95fe10f5">
            Fru talman! Vi debatterar nu lagutskottets betänkande nr 28 Lönegaranti
            vid företagsrekonstruktion som berör propositionen med samma namn.
          </note>
          <u who="johan_lofstrand_3e98d6" xml:id="i-082a88d2bc94373b-0" n="7e751162">
            <seg n="676d652e">
              Det finns två stycken motionsyrkanden, och det finns en reservation.
              Jag vill börja med att yrka bifall till förslaget i lagutskottets
              betänkande nr 28 i sin helhet och avstyrka den reservation som
              finns.
            </seg>
            <seg n="3b5d0b06">
              Målet med den här propositionen är att man ska skapa en neutralitet
              mellan konkurser och företagsrekonstruktioner. Det tror jag är
              viktigt, för man har tidigare kunnat se att det har funnits problem.
              Ibland har man sett konkurser som ett mer lönsamt sätt att gå
              till väga än att faktiskt försöka rekonstruera företaget när man
              har haft svåra ekonomiska situationer. Därför tror jag att det
              är bra att man nu skapar en neutralitet mellan konkurs och företagsrekonstruktion.
            </seg>
            <seg n="c50ba2a9">
              Det som är grunden för företagsrekonstruktion är att man ska
              skydda arbetstagaren. Det som Yvonne lyfte upp är det som är det
              viktigaste, det vill säga att man ska se till att arbetstagaren
              inte hamnar i ekonomiska trångmål vid en konkurs eller vid en
              företagsrekonstruktion. När arbetsgivaren har ekonomiska problem
              ska det alltid finnas ett skydd för arbetstagaren. Det är det
              som är det viktiga, och det är det som har varit grunden för det
              här förslaget.
            </seg>
            <seg n="f806ec8a">
              Det som Kristdemokraterna inriktar sig på är att detta kan leda
              till missbruk. Självklart är det möjligt att det kan finnas ett
              litet kryphål i lagstiftningen. Och man säger från regeringens
              sida att man, om det visar sig att det förekommer missbruk och
              att det här systemet utnyttjas oerhört mycket, måste återkomma
              med förändringar i lagstiftningen. Men jag tror inte att de här
              kryphålen kommer att vara speciellt stora, och jag är inte säker
              på att det kommer att vara möjligt att utnyttja systemet så som
              Yvonne Andersson säger.
            </seg>
            <seg n="458faab2">
              Det som man till exempel ska vara medveten om är att de belopp
              som normalt betalas ut vid lönegaranti oftast är väldigt små,
              det vill säga de slår aldrig i taket så att det är något problem
              vid dubbla förfaranden. Om det skulle vara så att man först genomför
              en företagsrekonstruktion och betalar ut lönegarantisersättning
              och att det vid ett senare tillfälle visar sig att det inte räcker
              utan man är tvungen att sätta företaget i konkurs har ju stora
              delar av fordringen betalats tillbaka. Oftast finns det ingen
              lönefordran kvar.
            </seg>
            <seg n="231a6fa7">
              I de få fall då beloppen kanske är så stora skulle det vara möjligt
              att göra så som Yvonne Andersson säger, men jag tror inte att
              det är ett så stort problem.
            </seg>
            <seg n="e4be5a45">
              Sedan ska man vara medveten om att vi i Sverige tidigare har
              haft ett system med en karenstid, det vill säga att man inte har
              kunnat ha flera konkurser på varandra och på så sätt kunnat få
              lönegaranti vid flera tillfällen. Det här systemet, som vi hade
              för en tid sedan, fick vi oerhört stor kritik för inom EU, vilket
              ledde till att vi var tvungna att förändra systemet. Det finns
              även de som tror att vi, om vi skulle införa ett system där man
              skulle begränsa det här till att bara gälla vid ett tillfälle,
              skulle få kritik från europeiskt håll. Så det finns ett problem
              med att införa en sådan begränsning beroende på hur man konstruerar
              den.
            </seg>
            <seg n="0f15020e">
              Men, som sagt var, självklart kan den överutnyttjas, men från
              regeringens och min sida tror vi inte att det här kommer att bli
              så stort. Om det skulle visa sig att missbruket skulle bli oerhört
              stort får man självklart återkomma i frågan. Men det viktigaste
              är att det här införs, att det är smidigt och att det är tydligt
              och att det ger ett skydd för arbetstagaren när ett företag eller
              arbetsgivaren, i det här fallet, hamnar i ekonomiska problem.
            </seg>
          </u>
          <note type="speaker" n="be9928d2">
            Anf. 71 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-20c32083a3461c1e-0" n="0005c4e1">
            <seg n="d4327221">
              Fru talman! Man måste ändå ställa sig frågan när vi är helt överens
              i andemeningen. Jag vill återigen säga: Kristdemokraterna är för
              och vill att det ska föras in en lönegaranti vid företagsrekonstruktion.
              Men här ser vi jag återupprepar det jag tidigare sade att det
              belopp som en arbetstagare erhåller genom lönegarantin under en
              företagsrekonstruktion ska avräknas från vad arbetstagaren har
              rätt till enligt lönegarantin vid en efterföljande konkurs. Om
              vi har helt lika uppfattningar, såsom Johan Löfstrand säger i
              sitt anförande, kan inte jag förstå varför vi inte kan sätta stopp
              för möjligheterna mer tydligt i lagförslaget redan nu. Eftersom
              ingen av oss, vare sig regeringen, Socialdemokraterna eller Kristdemokraterna,
              tycks gilla läget att man skulle ha längre tid, att man skulle
              kunna dubblera tiden för lönegarantin, det vill säga statens utgifter
              i de här sammanhangen, varför kan man inte täppa till möjligheterna
              i lagförslaget redan nu när den risken finns och förslaget ska
              tas? Varför måste vi utöka den byråkratiska processen och låta
              regeringen komma tillbaka och leta vid uppföljningar och utvärderingar
              om misshantering sker när vi redan nu ser att det finns risker?
            </seg>
          </u>
          <note type="speaker" n="1669235c">
            Anf. 72 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-379b57687496f254-0" n="7e751162">
            <seg n="088ac66c">
              Fru talman! Som jag sade i mitt inledningsanförande har vi tidigare
              haft ett system där man har haft en karenstid, det vill säga att
              man inte har kunnat ha efterföljande rekonstruktioner vid enbart
              konkurser. Det är ett system som vi fick oerhört stor kritik för
              från EU-nivå, så det var vi tvungna att ändra. Det gör att vi
              när vi har lagt fram det här förslaget varit oroliga för att vi
              ska hamna i samma situation igen, att man från europeiskt håll
              inte ska godkänna det system vi har för att man inte kan ha en
              karenstid. Därför har vi för att skapa lätta översiktliga regler
              system som går in i varandra lite grann.
            </seg>
            <seg n="3d1b326b">
              Yvonne lyfte fram avräkning. Det sker redan i dag. Om man har
              ett system där man först går in i en företagsrekonstruktion innebär
              det att lönefordringen betalas. Om det finns 100 000 i lönefordran
              får man i dagsläget ut det som arbetstagare, och den fordran stryks.
              När man kommer in i konkursförfarandet är den fordran inte kvar.
              Det är bara i de fall där man går över de fyra basbelopp som är
              maxgränsen för företagsrekonstruktionen som problemet uppkommer.
              Om jag har förstått det hela rätt och de analyser som görs är
              det ofta väldigt små belopp. Även om det kanske är många arbetstagare
              kräver varje arbetstagare ut väldigt lite i lönegarantin, vilket
              gör att man oftast inte slår i taket. Problemet är nog väldigt
              litet. Om det skulle ses som väldigt stort får man självklart
              se över reglerna. Regeringen är i dagsläget ganska säker på att
              problemet kommer att bli litet.
            </seg>
          </u>
          <note type="speaker" n="7e6ce77f">
            Anf. 73 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-20c32083a3461c1e-1" n="0005c4e1">
            <seg n="3add8078">
              Fru talman! För det första är det märkligt att anföra och ange
              som skäl vad som händer i Europa. Den typ av lönegaranti som vi
              nu här beslutar om finns ju inte för rekonstruktioner i Europa.
              Så där kan vi inte få någon som helst kritik. Skulle kritiken
              vara för att vi sätter upp denna typ av tydlighet? När vi alla
              utgår från att det ska vara på ett speciellt sätt är det väl principiellt
              viktigt att det tydliggörs i lagtexten och att man inte säger
              att om problemen uppstår får man åtgärda det då. Vi vet att det
              kan finnas problem som uppstår. Det är väldigt lite som behövs
              för att täppa till den möjligheten. Vi kristdemokrater vill ju
              ha den här lönegarantin. Vi ser en fara, vilket också experterna
              har gjort i förarbetena. Det finns en vilja både hos det regeringsbärande
              partiet och oss att det inte ska få missbrukas. Då är det väl
              bättre att skriva in det redan nu, så kan vi lämna den delen och
              slipper att göra utvärderingar och uppföljningar av om det missbrukas.
              Vi vet då att det inte kan det för att det finns tydlighet.
            </seg>
            <seg n="4aaa6210">
              Det är väldigt viktigt att det aldrig finns några incitament
              för att det skulle vara bättre med konkurs än företagsrekonstruktion.
              Vi vill ha så mycket företagare som möjligt som får arbeta så
              kreativt som möjligt och som får så mycket stöd som möjligt. Därför
              får det aldrig finnas ett enda incitament för konkurser. Det ska
              vara rekonstruktion till fullo.
            </seg>
            <seg n="78a86ba3">
              Jag vill skicka med Johan Löfstrand och resten att beakta den
              här delen och återigen se över om det inte är lika bra att vi
              täpper till eventuella misshälligheter innan vi stiftar lagen
              och inte efteråt tar reda på om den missbrukas. Det är vad Kristdemokraterna
              tycker. I övrigt tycker vi att det är bra med lönegaranti.
            </seg>
          </u>
          <note type="speaker" n="b7d98d59">
            Anf. 74 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-379b57687496f254-1" n="7e751162">
            <seg n="a7bffec1">
              Fru talman! Vi är som sagt var överens i den här frågan. Det
              som är viktigast att poängtera och som jag vill poängtera en gång
              till är att självklart genomförs det här för att vi ska få en
              neutralitet mellan företagsrekonstruktion och konkurser. Det är
              det huvudsakliga målet. Där är vi helt överens. Jag tror att med
              det propositionsförslag som ligger nu kommer vi att uppnå det.
            </seg>
            <seg n="05d81905">
              Det andra som också är viktigt att lyfta fram är att man skapar
              en trygghet för de arbetstagare som hamnar i trångmål vid konkurser
              eller vid företagsrekonstruktioner. Därför är det viktigt att
              de här reglerna är tydliga och klara.
            </seg>
            <seg n="e4d79bdc">
              Men jag vill än en gång säga att när man ska skapa de här reglerna
              finns det problem. Ett av de problem som regeringen har sett har
              varit att om man ska skapa till exempel karenstider som man har
              haft tidigare, det vill säga att det måste gå en viss period innan
              man på nytt kan få lönegaranti, har det stött på patrull. Man
              har haft problem att kunna motivera det gentemot den lagstiftning
              som finns när det gäller lönegaranti i andra länder i EU. Därför
              bestämmer man sig för att i det här fallet vara mer försiktig
              och därför ha ett tydligt system. Man tror inte att det kommer
              att överutnyttjas. Det är så oerhört små medel det rör sig om.
              Det är det som har varit grunden till att man har lagt förslaget.
              Men man säger samtidigt att om det skulle visa sig att det här
              skulle bli ett oerhört stort problem, ett problem som skulle få
              större betydelse än de fördelar som faktiskt det nya förslaget
              ger, ska man återkomma. Det kommer ju att genomföras en uppföljning
              av hur förmånsrättslagstiftningen fungerar. I det arbetet är det
              väldigt lätt att också lägga in den här delen, om det nu skulle
              dyka upp problem och man skulle se att det här förslaget skulle
              innebära oerhört stora problem på området.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="cc05655d">
            10 § Val av ledamot i skattenämnd, m.m.
          </note>
          <note n="058712d0">
            Föredrogs
          </note>
          <note type="speaker" n="6b6d0cf5">
            Anf. 75 PER-OLOF SVENSSON (s):
          </note>
          <u who="per-olof_svensson_0d62f6" xml:id="i-6a32f5ca2dd0fb71-0" n="be06660c">
            <seg n="0eea57f7">
              Fru talman! Skatteutskottets betänkande som ska diskuteras har
              rubriken Val av ledamot i skattenämnd, m.m. Det låter inte särskilt
              upphetsande och val av ledamot i skattenämnd klaras av på några
              få rader i det 39-sidiga betänkandet. Det blir mer spännande om
              man tittar på vad som ryms under de två små m:en, det vill säga
              m.m.
            </seg>
            <seg n="d2256f10">
              Där ryms kontroll, revision, svartarbete, kassaapparaters funktion
              och användande. Dessutom finns det ett särskilt avsnitt om vad
              det ska stå på våra lönebesked och om huruvida man ska inrätta
              ett särskilt nordiskt skattekontor. Under samma rubrik ryms också
              frågor om rättssäkerhet, skatteprocess, skattetillägg, förseningsavgift
              och generalklausulen i skatteflyktslagen.
            </seg>
            <seg n="f11b3a92">
              Det är många och allvarliga frågor som finns under denna med-mera-rubrik.
              Det är frågor som i många stycken är partiskiljande och som vi
              nu får höra mer om i debatten.
            </seg>
          </u>
          <note type="speaker" n="fa9ebc0c">
            Anf. 76 STEFAN HAGFELDT (m):
          </note>
          <u who="stefan_hagfeldt_d9e369" xml:id="i-de55adeb40678867-0" n="ec2d84d3" next="i-fc67be29f7a8b341-0">
            <seg n="4b0a0373">
              Fru talman! Vi moderater står givetvis bakom alla våra reservationer
              i betänkandet, men jag nöjer mig med att här yrka bifall till
              reservation nr 1 som jag också kommer att begära rösträkning på
              så småningom.
            </seg>
            <seg n="2aac5f3d">
              Vi moderater anser att det är mycket viktigt att bekämpa ekonomisk
              brottslighet och svartjobb. Nyttjandet av svart arbetskraft leder
              till osunt företagande och inte minst till negativa effekter på
              längre sikt för den enskilde. Det bästa sättet att motverka svartjobb
              är att erbjuda människor riktigt arbete. Målsättningen bör vara
              att omvandla de arbetsuppgifter som i dag utförs svart till riktiga
              arbeten där lagar och regler följs. Regeringen bör snarast ta
              politiska initiativ för att se till att de skattemässiga villkoren
              för arbete och företagande blir sådana att en omvandling sker.
            </seg>
            <seg n="6e457596">
              I reservation nr 4 för vi, tillsammans med de andra borgerliga
              partierna, fram att stormen i januari 2005 och den enorma mängd
              träd som fälldes till följd av dess härjningar har drabbat skogsägarna
              i regionen hårt inte minst ekonomiskt och verkningarna kommer
              av allt att döma tyvärr att bli bestående under lång tid framöver.
            </seg>
            <seg n="07e06942">
              Även andra företagare har drabbats och fått problem på grund
              av stormen. Produktionsbortfall och uteblivna inkomster kommer
              att göra det svårt för skogsägarna och många andra företagare
              att betala in preliminärskatter och mervärdesskatt inom föreskrivna
              tider.
            </seg>
            <seg n="be40fdea">
              Vi anser att regeringen i god tid bör vidta åtgärder för att
              hårt drabbade företag ska slippa hamna hos kronofogden eller belastas
              med straffavgifter på grund av stormens härjningar. Det bör därför
              införas en möjlighet för myndigheterna att medge generösa uppskov
              med inbetalningar av skatter och andra avgifter. Regeringen bör
              skyndsamt återkomma till riksdagen med ett förslag om detta.
            </seg>
            <seg n="9190a7de">
              Drabbade företag bör i väntan på ny lagstiftning kunna begära
              dispens.
            </seg>
            <seg n="5bb4b903">
              I reservation 5 för vi fram att arbetsgivaravgifternas och pensionsavgifternas
              storlek bör redovisas på slutskattebeskedet och möjligen även
              på den förtryckta deklarationsblanketten. På så sätt skulle skattebetalarna
              kunna få en bra information om det allmänna skatte- och avgiftsuttaget
              på löner och andra arbetsinkomster.
            </seg>
            <seg n="08aa0d72">
              Med nuvarande datateknik bör en sådan utökad information inte
              vålla nämnvärt merarbete för Skatteverket, och vinsten i form
              av ett ökat medvetande hos medborgarna om skatternas och avgifternas
              storlek uppväger stort de eventuella nackdelarna i form av marginellt
              ökade administrativa insatser.
            </seg>
            <seg n="3241a8c4">
              Fru talman! I reservation 6 för vi fram att i Sverige, som har
              världens högsta skattetryck, är det särskilt viktigt att synliggöra
              det totala skattetrycket i olika sammanhang för att göra människor
              medvetna om hur stor lönekostnaden egentligen är och hur mycket
              av den intjänade lönen som måste betalas in i form av skatter
              och avgifter.
            </seg>
            <seg n="d3a3bff9">
              Många skatter och avgifter, till exempel arbetsgivaravgiften,
              är dolda för de enskilda löntagarna. Ett lönebesked med information
              om bruttolön, inklusive alla skatter och avgifter för såväl arbetsgivaren
              som den enskilde är ett utmärkt sätt att synliggöra det faktiska
              skattetrycket på löner och andra arbetsinkomster. Åtminstone en
              gång om året bör den anställde få ett lönebesked i vilket bruttolönen
              inklusive avgifter enligt lag och avtal redovisas.
            </seg>
            <seg n="7373b79e">
              I reservation 7, slutligen, för vi fram att det nu krävs kraftfulla
              och konkreta åtgärder när det gäller rättssäkerheten och att tiden
              nu är mogen för en grundlig översyn av skatteprocessen. Först
              och främst krävs en ny översyn av skattetillägget som ofta slår
              hårt mot den enskilde skattebetalaren utan att denne kunnat förutse
              konsekvenserna.
            </seg>
            <seg n="d01dab48">
              Det bör också visas att oaktsamhet eller uppsåt föreligger för
              att skattetillägg ska kunna utdömas. Till detta kommer att de
              långa handläggningstiderna måste kortas.
            </seg>
            <seg n="99e2e0a4">
              En annan viktig fråga som bör prövas är att människor inte ska
              behöva utsättas för tvångsåtgärder utan en mycket omsorgsfull
              rättslig prövning.
            </seg>
            <seg n="58bdf235">
              Fru talman! Det var en kort redovisning av våra reservationer
              i betänkandet.
            </seg>
          </u>
          <note n="85fe817d">
            Anf. 77 GUNNAR ANDRÉN (fp):
          </note>
          <note n="b0a82711">
            Fru talman! Den här propositionen kallas Val av ledamot i skattenämnd,
            m.m . Den borde ha givits ett mer adekvat namn, nämligen Från
            det ena till det andra apropå något annat.
          </note>
          <u who="stefan_hagfeldt_d9e369" xml:id="i-fc67be29f7a8b341-0" n="ec2d84d3" prev="i-de55adeb40678867-0">
            <seg n="e8f1ab18">
              Den handlar om fem olika saker.
            </seg>
            <seg n="a39ce09d">
              För det andra handlar den om vilka uppgifter som får lämnas ut
              till enskild från beskattningsdatabasen.
            </seg>
            <seg n="d4468804">
              För det tredje handlar den om några ändringar i lagen om uttagande
              av utländsk tull, annan skatt, avgift eller pålaga.
            </seg>
            <seg n="65b0a52e">
              För det fjärde handlar den om lagen om ömsesidig handräckning
              i skatteärenden. Slutligen avslås en massa motioner av diverse
              slag.
            </seg>
            <seg n="c445b18f">
              Det som jag har redogjort för nu är med mera.
            </seg>
            <seg n="4e3fc98d">
              Fru talman! Detta visar något av vår nuvarande regerings handlingskraft.
              Jag säger inte kraftlöshet. Det är från det ena till det andra.
            </seg>
            <seg n="7087b1ff">
              Låt mig så gå in på de olika sakfrågor som ändå behandlas i utskottsbetänkandet.
            </seg>
            <seg n="8dfb6412">
              Jag noterar att när det gäller val av ledamot i skattenämnd har
              vi över huvud taget inga synpunkter, som Per-Olof Svensson så
              förtjänstfullt har påpekat.
            </seg>
            <seg n="2015eeb4">
              När det gäller frågan om kontroll, revision, svartarbete, kassaapparater,
              entreprenadavdrag med mera är det intressant att läsa motionerna.
              Det finns en lång rad motioner på det området. Vi har från Folkpartiets
              sida ingen reservation. Vi instämmer i grund och botten i vad
              man säger. Man måste vidta kontrollåtgärder. Det handlar i grund
              och botten om konkurrens mellan hederligt arbete och ohederligt
              arbete.
            </seg>
            <seg n="321717ad">
              Jag tycker ändå att det finns skäl att påtala att man dessvärre
              inte kommer att lyckas enbart genom ökade kontroller. Det är nödvändigt.
              Det går jag med på. Men det finns något fundamentalt som man går
              förbi i betänkandet, och det är vilket moraliskt och etiskt ansvar
              den enskilde har för att andra människor utsätts för illegal konkurrens
              på det ekonomiska området.
            </seg>
            <seg n="a11bd295">
              Alla dessa motioner som i huvudsak kommer från socialdemokrater
              det råkar vara så riktar sig genomgående mot entreprenören. Man
              bortser från den etik som man också måste lägga på oss som är
              konsumenter.
            </seg>
            <seg n="eeb0343b">
              När man ska upphandla något, till exempel vid ett bygge, gäller
              det verkligen att stålsätta sig moraliskt så att man inte medverkar
              till att snedvrida konkurrensen ytterligare. Det är lätt gjort.
              Det finns många förslag här. Det gäller till exempel hårdare kontroll
              av frisörer. Det är inte alltid jag begär kvitto när jag klipper
              mig. Det borde jag kanske göra. Samma sak är det när man går och
              äter. Man tar inte alltid kvitto.
            </seg>
            <seg n="d479a217">
              Fru talman! Jag måste också säga: Vad gör jag själv? Bidrar jag
              i själva verket till att snedvrida konkurrensförhållandena?
            </seg>
            <seg n="b4c235d4">
              Det är en etisk och moralisk fråga som man inte löser med lagstiftning.
              Det är viktigt att påtala att det förhåller sig på det sättet.
            </seg>
            <seg n="33b39b35">
              Ansvar för huvudentreprenören är bra, men vi kommer inte ifrån
              den enskildes ansvar.
            </seg>
            <seg n="eb7d07f9">
              Regeringen har lagt fram olika förslag till kontrollapparatens
              förbättring.
            </seg>
            <seg n="42ea2b9b">
              Den största frågan i det här sammanhanget gäller inbetalning
              av skatt med mera i samband med stormen i södra Sverige i januari
              i år. Denna riksdag väntar fortfarande på förslag från regeringen.
              Den bereder saken tills vidare. Den bereder grundligt, måste man
              säga. Flera andra partier samtliga inom den nuvarande oppositionen
              har hunnit med att skriva genomarbetade förslag till vad man skulle
              kunna göra, eller har gemensamma reservationer. Vi måste ha generösa
              möjligheter till uppskov med betalning av skatt, dispens med betalning
              av skatt i väntan på ny lagstiftning och ett skattebetalningssystem
              för näringsidkare som innebär att skatten betalas in först efter
              det att inkomst erhållits. Detta är naturligtvis applicerbart
              också i andra sammanhang, men det har blivit särskilt aktuellt
              för de näringsidkare som nu har gått miste om mycket stora värden.
            </seg>
            <seg n="a6167bcb">
              Det beklagliga, menar jag, är att på de fyra månader som redan
              hunnit gå har väldigt många människor hamnat i osäkerhet om vad
              som kommer att gälla. Man vet aldrig vad riksdagen kommer att
              besluta, även om man naturligtvis hoppas att riksdagen är försedd
              med någonting som inte kan lagstiftas fram, nämligen sunt förnuft.
            </seg>
            <seg n="2a57b6b5">
              Jag vill nämna någonting om frågan om ett nordiskt skattekontor.
              Man kan tycka att detta är ett udda yrkande. Jag ser det också,
              ungefär som utskottets majoritet har gjort, framför allt som en
              symbolisk handling att inrätta ett sådant. Vi har dock sett hur
              Skatteverket, i mitt tycke på ett mycket bra sätt, har utlokaliserat
              flera olika funktioner, till exempel för att nu ta det geografiskt
              och inte funktionellt till Ludvika, Enköping och Simrishamn. Detta
              är någonting som man borde fundera på i första hand inom Skatteverket:
              Hur underlättar vi handeln mellan de nordiska länderna, i den
              mån det behövs? Jag tror att den tanke som finns i denna motion,
              som väckts av Runar Patriksson, har en för bred förankring för
              att behandlas på detta styvmoderliga sätt.
            </seg>
            <seg n="5a1edee6">
              Slutligen kommer jag in på det allra viktigaste, det som handlar
              om rättssäkerhet och så vidare i skatteprocessen. Förutom att
              vi vill ändra lagen, herr talman, har vi partier som företräder
              alliansen ett förslag som det är ganska tråkigt att regeringen
              och de samverkande partierna inte ens beaktar. Det är ett förslag
              som väckts i en motion av Ulf Sjösten från Moderaterna om en parlamentarisk
              utredning för att förstärka rättssäkerheten på dessa områden.
            </seg>
            <seg n="f84812cd">
              I dag uppfattar väldigt många människor som hamnar i dessa rättsprocesser
              att de befinner sig i ett kolossalt underläge. Här vill jag gärna
              peka på en motion på området som är väckt av utskottets ärade
              ordförande och en riksdagsledamot till. De har sett hur krångligt
              det är på dessa områden, och vad bör man då göra? Jo, man bör
              avskaffa eftertaxeringsinstitutet. Då tar man väldigt tydligt
              ställning i den svåra frågan om vi ska ha balans i systemet mellan
              två parter, Skatteverket och den enskilde. Jag menar att statens
              styrka är väl tillgodosedd redan i den nuvarande skatteprocessen
              och att det är i den motsatta riktningen vi behöver gå.
            </seg>
            <seg n="428633d6">
              Man kan naturligtvis alltid diskutera vad vi ska göra med generalklausulen
              i skattelagstiftningen. Ett problem är dock att trots att Skatteverket
              är ett mycket bra verk som har använt ny teknik väldigt bra kan
              man inte arbeta enligt andra lagar än dem som vi stiftar här.
              Tyvärr finns där en hel del oklarheter.
            </seg>
            <seg n="44bda65b">
              Herr talman! Jag nöjer mig för min del med att yrka bifall till
              reservation nr 7.
            </seg>
          </u>
          <note n="cc951374">
            Den handlar för det första om vissa ändringar i bestämmelserna
            om val av ledamot i skattenämnd. Det framgår.
          </note>
          <note type="speaker" n="0070451f">
            Anf. 78 PER ROSENGREN (v):
          </note>
          <u who="per_rosengren_6dc25d" xml:id="i-e37fb17ef6519d08-0" n="c3ddc024">
            <seg n="498b8f90">
              Herr talman! Detta är som sagt ett betänkande som till huvudrubrik
              har Val av ledamot till skattenämnd . Det är dock kanske det minst
              intressanta, som Per-Olof Svensson också har sagt. Det är ju det
              som kommer senare som är det intressanta, det vill säga m.m..
            </seg>
            <seg n="70b0a0bd">
              Vi har i detta betänkande två reservationer. Jag ska börja med
              att yrka bifall till reservation 8. Jag står naturligtvis bakom
              även reservation 3, men eftersom talmannen vill att vi ska yrka
              på så lite som möjligt böjer jag mig för det.
            </seg>
            <seg n="1d1ca464">
              Vår första reservation handlar om legitimationskontroll, det
              vill säga att man vid revisioner på exempelvis restauranger eller
              byggarbetsplatser ska kunna begära legitimation av dem som jobbar
              där för att sedan stämma av mot arbetsgivarregistret och se vilka
              som är anställda. Om det då finns folk som arbetar där men som
              inte är anställda och med i arbetsgivarregistret ska man till
              exempel när det gäller restauranger exempelvis kunna dra in alkoholutskänkningstillståndet.
            </seg>
            <seg n="dd68f7a4">
              Utskottet pekar på en dom som avkunnats i Regeringsrätten i ett
              fall där man inte visste att det skulle komma en revision och
              där sonen, en släkting och dennes kamrat befanns arbeta där. Detta
              ansåg man ändå inte räcka för att dra in alkoholtillståndet. Då
              är det ju desto viktigare att vi som lagstiftare reagerar. Men
              då säger utskottet: Nej, vi accepterar den regeringsrättsdomen.
              Det ska vi naturligtvis göra, men vi ska också ändra lagstiftningen
              så att vi kommer till rätta med dessa problem. Det är precis det
              vi vill göra.
            </seg>
            <seg n="c6afbf28">
              Det är en undfallenhet från utskottsmajoriteten när det gäller
              den här frågan. Man sitter ned, lutar sig tillbaka och tror att
              vi lever i den bästa av världar, men det är ju inte så. Vi ser
              ju vilka problem det är inom de här branscherna. Inom byggsektorn
              finns till och med en frivillig överenskommelse mellan arbetsgivare
              och fack om att man ska bära legitimation. Där har vi nämligen
              just den här underentreprenörsproblematiken. Det försvinner massor
              med pengar svart i den sektorn, och det vet alla. Men majoriteten
              sitter och tittar på och låter detta ske. Det finns många olika
              förslag som man använder i andra länder, men här i Sverige gör
              vi ingenting.
            </seg>
            <seg n="58d73d04">
              Vad vill då de borgerliga partierna göra? Jag ska citera Stefan
              Hagfeldt, som läste högt ur reservation 1. Så här skriver alltså
              de borgerliga i en reservation: Nyttjandet av svart arbetskraft
              leder till osunt företagande och inte minst negativa effekter
              på längre sikt för den enskilde. Det bästa sättet att motverka
              svartjobb är att erbjuda människor riktigt arbete. Målsättningen
              bör vara att omvandla de arbetsuppgifter som i dag utförs svart
              till riktiga arbeten där lagar och regler följs.
            </seg>
            <seg n="df435416">
              Finns det någon som har någon annan uppfattning? Denna reservation
              är en av de mest tandlösa jag någonsin har läst här i riksdagen,
              i skarp konkurrens med flera andra borgerliga reservationer.
            </seg>
            <seg n="46a2c961">
              Sedan avslutar man i och för sig med att säga: Regeringen bör
              snarast ta politiska initiativ för att se till att de skattemässiga
              villkoren för arbete och företagande blir sådana att en omvandling
              sker. Regeringen ja, men har inte de borgerliga några förslag
              på hur det ska gå till? Här finns inte ett enda förslag i er reservation.
              Det är patetiskt att läsa något sådant här!
            </seg>
            <seg n="dc8862e2">
              Sedan går vi till Kristdemokraternas reservation. De tror att
              man löser hela problematiken med svarta arbeten genom att införa
              avdrag för hushållsnära tjänster och bilreparationer. Visst, hela
              skattebrottsverksamheten försvinner om man inför ett sådant avdrag!
            </seg>
            <seg n="2656d947">
              Man skriver också: Vidare bör regeringen omedelbart starta arbetet
              med en ny skattereform som är så utformad att den inte utmanar
              skattemoralen och där utgångspunkten är enkelhet, låga skattesatser,
              effektivitet, generalitet och breda skattebaser. Vi har haft en
              utredning som utrett detta: P.-O. Edin och Skattebasutredningen.
              Han kom fram till precis samma sak: breda skattebaser och låga
              skattesatser. Det är ju jättebra. Det är dock enkelt att säga
              tulipanaros men svårare att göra en.
            </seg>
            <seg n="06cda33c">
              Det han kommer fram till är ju att vi inte ska gynna pensionsförsäkringarna
              mer än annat sparande. Ställer Kristdemokraterna upp på det. Han
              menar också att nedsättningen av arbetsgivaravgifter med 5 % inte
              heller är bra. Men Kristdemokraterna ställer tydligen upp på det
              eftersom de säger att vi ska ha generella regler. När vi sedan
              kommer till den verkliga politiska debatten, då ställer man inte
              upp på det som man skriver i sin reservation!
            </seg>
            <seg n="6c3ba19d">
              Sedan kommer vi till reservation 8, som vi har. Jag har träffat
              på några fall där det finns skriftliga besked från Skattemyndigheten
              om att så här ska du bete dig. Han har ställt en fråga till en
              tjänsteman på Skattemyndigheten och fått besked: Så här är det.
              Ett år senare blir det revision. Då omprövas plötsligt det besked
              som han har fått. Plötsligt är det helt andra regler som gäller.
              Det har vi motionerat om, och vi har en reservation om detta.
              Jag är väldigt förvånad över att de borgerliga inte stöder en
              sådan här reservation. Nej, plötsligt är det inte alls viktigt
              med den här typen av frågor. För mig är det oerhört viktigt. Är
              det så att en företagare eller en vanlig skattskyldig frågar och
              får ett besked, dessutom skriftligt, och omständigheterna är desamma
              som när han ställde frågan, då ska det gälla. Annars riskerar
              tilltron till hela systemet att rämna.
            </seg>
            <seg n="0dd7d297">
              En vanlig människa går ju inte till skattenämnden för att få
              ett förhandsbesked. Man tror på det när Skatteverkets tjänsteman
              har sagt någonting. Därför är det väldigt intressant att läsa
              vad utskottsmajoriteten skriver. Man skriver så här: Angående
              frågan hur man skall förhålla sig till skriftligt besked från
              Skatteverket som visar sig vara felaktigt vill utskottet framhålla
              att det i princip är lagar och förordningar som gäller, inte besked
              från tjänstemän. Borde inte tjänstemän på Skatteverket hålla sig
              till lagar och förordningar när de ger ett svar till en skattskyldig,
              antingen en företagare eller en vanlig skattskyldig? Jag tycker
              att det är ett hån mot de skattskyldiga att de inte kan lita på
              ett skriftligt besked! Och märk väl att det inte är muntliga besked
              jag pratar om utan skriftliga besked.
            </seg>
            <seg n="07f0277c">
              Sedan skriver man också att det nu bildade Skattverket har som
              motiv att förbättra möjligheterna till ledning och styrning samt
              att förbättra datorstödet och att underlätta en enhetlig rättstillämpning.
              Utskottet förutsätter att sådana situationer som beskrivs i motionen
              skall kunna undvikas i framtiden. Men jag har ett aktuellt fall
              där man till och med har bedömt huruvida en utbildning ska vara
              avdragsgill eller ej. På ett skattekontor har man ställt frågor,
              fått svar och accepterat det. På ett annat skattekontor har man
              också ställt frågor och vägrats avdraget. Det är alltså två näringsidkare.
              Den ene har fått avdraget godkänt och den andre har inte fått
              det för exakt samma utbildning och de jobbar i exakt samma bransch!
              Så har man en tro på att bildandet av Skatteverket plötsligt ska
              lösa alla de här problemen. Det är en naiv tro.
            </seg>
            <seg n="b71dbede">
              Sedan vill jag bara som hastigast kommentera det här med stormen
              och inbetalningen av skatter. Den här debatten har vi haft förut,
              och svaret har givits. Det är fullt möjligt i dag. Så fort du
              märker att ekonomin inte stämmer överens med det som du preliminärt
              har angivit går du in och får en ny beräkning. Sedan betalar du
              den skatt som den nya beräkningen anger. Det är inte något som
              helst problem. Varför reserverar man sig i den här frågan? Vi
              har haft debatten förut, och jag trodde att ni hade lärt er hur
              det är i verkligheten. Men tydligen har ni inte gjort det.
            </seg>
            <seg n="c5504e79">
              Ni vet inte att det här är jättelätt att ordna. Jag har gjort
              det vid många tillfällen när det har hänt saker, till exempel
              att inkomsterna har minskat. Man har gått på en propp på det ena
              eller andra sättet. Då skickar man bara in en ny ansökan om ny
              preliminär debitering. Svårare är det inte. Då tar man också hänsyn
              till det tidigare gjorda, så ibland kanske det blir så att man
              blir nollad resten av tiden. Vad mer kan man begära egentligen?
              Jag vet inte vad det är ni är ute efter när ni reserverar er på
              detta sätt.
            </seg>
            <seg n="7a408469">
              När det gäller lönebesked och liknande har jag kanske en lite
              högre uppfattning om svenska folkets förståelse för kostnaderna
              för att anställa. Jag tror att svenska folket vet att det finns
              någonting som heter arbetsgivaravgifter och så vidare och att
              det är en kostnad för företagen. Men de borgerliga har en oerhört
              låg uppfattning om svenska folket och deras förmåga att förstå
              den här typen av frågor. Det ska skrivas dem på näsan. Det ska
              formuleras minst en gång om året i form av lönebesked. Jag tror
              nog att ni måste höja er uppfattning lite grann om svenska folket
              och deras förmåga att se igenom skattesystemen.
            </seg>
          </u>
          <note type="speaker" n="b1404e11">
            Anf. 79 STEFAN HAGFELDT (m) replik:
          </note>
          <u who="stefan_hagfeldt_d9e369" xml:id="i-d340378852b5cf5d-0" n="ec2d84d3">
            <seg n="94121178">
              Herr talman! Per Rosengren ironiserade över vår första reservation
              här, men jag tror inte att Per Rosengren innerst inne tycker att
              det är bra att vi har en utomordentligt stor svart sektor. Det
              finns ingen som vet hur stor den är. Jag har hört belopp på 50
              miljarder. Någon har huggit till med 100 miljarder. Men naturligtvis
              är det inte bra att man inte följer lagar och förordningar. Det
              finns två sätt att angripa detta, och vi moderater vill använda
              båda två. Det ena är att det givetvis inte ska vara lika lönsamt
              längre att utföra svartjobb. Det andra är att risken för upptäckt
              måste öka. Man måste alltså vara tuffare med kontroller och annat.
            </seg>
            <seg n="4e2b502d">
              Det är för allas vårt bästa. Vi behöver naturligtvis få in pengar
              till det allmänna. Man snedvrider också konkurrensen. Det gäller
              till exempel restaurangbranschen. De som är seriösa och sköter
              sig går nästan på knäna för att få det att gå ihop eftersom det
              finns andra restauranger som kanske bara bongar in en tredjedel
              av vad som äts. Man använder svart arbetskraft och så vidare.
              Det slår mot dem som sköter sig.
            </seg>
            <seg n="fc9f0fe5">
              Så ironiserade Per Rosengren på slutet om att alla vet väl om
              detta med arbetsgivaravgifter, hur det slår och hur mycket som
              går till skatter och avgifter. Då har jag en fråga: Om det utförs
              en tjänst och det blir ett nettobelopp för en person, hur många
              gånger mer får samhället in i skatter och arbetsgivaravgifter?
              Det handlar alltså om betydligt mer än netto för den som utför
              tjänsten. Hur många gånger mer? Två, tre, fyra gånger? Vi får
              se om du kan det här, Per Rosengren.
            </seg>
          </u>
          <note type="speaker" n="25dc8d2b">
            Anf. 80 PER ROSENGREN (v) replik:
          </note>
          <u who="per_rosengren_6dc25d" xml:id="i-1912609aa3b9f92c-0" n="c3ddc024" next="i-350f14abd6501a8b-0">
            <seg n="1d735b0d">
              Herr talman! Jag börjar med den sista frågan. Är det skattekilsdebatten
              Hagfeldt är intresserad av är jag väldigt beredd att ta den. Jag
              tror att Stefan Hagfeldt har missuppfattat skattekilsproblematiken
              kontra arbetsgivaravgifterna som läggs på lönen. Frågan blir då
              naturligtvis: Är det skattekilarna vi ska diskutera eller är det
              själva skatten?
            </seg>
            <seg n="7096f809">
              Sedan till den första frågan. Stefan Hagfeldt säger att det finns
              två sätt. Det ska inte vara lika lönsamt. Nej, det ska inte vara
              lönsamt att jobba svart. Tuffare kontroller ja. Och så går han
              inte på restaurangbranschen, där det finns ett konkret förslag
              om hur man ska kunna bli tuffare. Ni är emot gryningsrevisioner.
              Ni är emot det mesta. Ni är, ser vi i reservationen, emot allting
              som innebär kontroll.
            </seg>
          </u>
          <note n="32d590c0">
            (STEFAN HAGFELDT (m): Nej, nej!)
          </note>
          <u who="per_rosengren_6dc25d" xml:id="i-350f14abd6501a8b-0" n="c3ddc024" prev="i-1912609aa3b9f92c-0">
            <seg n="0bf0d379">
              Men jag har ju hört Stefan Hagfeldt stå här och läsa innantill
              ur reservationerna, och ni är emot i stort sett allt som har med
              kontroll att göra! Ni vill inte ha legitimationskontroll. Ni går
              på utskottsbetänkandets linje fullt ut. Ni redovisar inte ett
              enda förslag där ni ska öka. Har ni blivit för gryningsrevisioner
              nu till exempel? Nej, det tror jag inte att ni har. Ni är fortfarande
              negativt inställda. Ni vill att de skattskyldiga ska förvarnas.
              Helst ska man väl fråga om man över huvud taget får titta på deras
              räkenskaper.
            </seg>
            <seg n="e3512ae8">
              Jag läste innantill ur er reservation. Den innehåller ju inte
              ett enda förslag om någonting. Allt som står där är ju precis
              vad utskottsmajoriteten kan ställa upp på. Det finns inte något
              problem med den. Den överensstämmer till fullo med vad alla partier
              i riksdagen säger. Och så skriver ni reservation, och så yrkar
              ni bifall till den. Och Stefan Hagfeldt säger att han kommer att
              begära rösträkning. Det är en nivå på den moderata skattepolitiken
              som är långt under vattenytan! Jag förstår inte hur ni kan andas.
              Har ni gälar?
            </seg>
          </u>
          <note type="speaker" n="44e0a30f">
            Anf. 81 STEFAN HAGFELDT (m) replik:
          </note>
          <u who="stefan_hagfeldt_d9e369" xml:id="i-d340378852b5cf5d-1" n="ec2d84d3">
            <seg n="c477e422">
              Herr talman! Per Rosengren sopar ju verkligheten under mattan.
              Jag kan inte tro att Per Rosengren tycker att det är bra att vi
              har en väldigt stor svart sektor i dag. Då måste man göra något
              åt den. Varför vill inte Per Rosengren göra så mycket åt den?
              Ni kunde väl ha stämt in i detta? Jag kommer så småningom att
              återkomma till Ulla Wester. Den socialdemokratiska regeringen
              har haft makten i över tio år, och det är klart att den får ta
              ansvaret för att den svarta sektorn enligt många har ökat.
            </seg>
            <seg n="5136002b">
              Jag ska gå tillbaka till hur det slår om en tjänst utförs. Jag
              ska läsa innantill:
            </seg>
            <seg n="46036eb5">
              För att en bilmekaniker ska få behålla 100 kr netto får samtidigt
              samhället 438 kr i skatt och arbetsgivaravgifter. Bilmekanikern
              som reparerat ett enklare fel har i det här fallet skrivit en
              räkning på 259 kr. När bilmekanikern har betalat momsbeloppet,
              betalat sin arbetsgivaravgift samt betalat sin inkomstskatt återstår
              det bara 100 kr. Problemet för kunden som ska betala dessa 259
              kr är att hon gör det för redan skattade pengar. Hennes arbetsgivare
              har betalat 538 kr för att hon ska få ut netto 259 kr i lön.
            </seg>
            <seg n="eb1b1066">
              I klartext visar detta alltså att den som utför en tjänst får
              behålla ett litet belopp, medan samhället får nästan fyra och
              en halv gånger så mycket.
            </seg>
            <seg n="0dc70088">
              Detta ska människor naturligtvis känna till. Många av problemen
              med en svart sektor beror naturligtvis på att vi har världens
              högsta skatter. Jag vet att Per Rosengren tycker att man ska behålla
              dem. Men vi moderater har en annan uppfattning.
            </seg>
          </u>
          <note type="speaker" n="ecc40622">
            Anf. 82 PER ROSENGREN (v) replik:
          </note>
          <u who="per_rosengren_6dc25d" xml:id="i-1912609aa3b9f92c-1" n="c3ddc024" next="i-350f14abd6501a8b-1">
            <seg n="dce243c4">
              Herr talman! Det var precis som jag misstänkte, att Stefan Hagfeldt
              inte vet vad han talar om. Man skriver en reservation som handlar
              om att det ska vara synligt på lönebeskedet vad den totala kostnaden
              för arbetsgivaren är. Sedan drar han in skattekilsdebatten i detta.
              Det har ni ju inte ens en reservation om. Ni har inte ens motionerat
              om att det är skattekilen som ska anges på någon blankett. Det
              finns inte med i någon reservation.
            </seg>
            <seg n="8c229377">
              Återigen: De enda som har ett förslag i en reservation om att
              angripa den svarta sektorn är Vänsterpartiet. Ni har inte enda
              förslag. Jag instämmer till fullo i det som står i reservationen,
              men det står redan i betänkandetexten. Man ska ju inte upprepa
              det som står i betänkandetexten om att det inte är bra med en
              svart sektor och så vidare och att man måste se till att minska
              den och få vita arbeten. Det finns inte ett enda parti som inte
              tycker det. Varför ska man yrka bifall till och begära rösträkning
              om en reservation som är i stort sett identisk med texten i betänkandet?
            </seg>
            <seg n="d0944a1a">
              Stefan Hagfeldt, gå hem och läs på och lär skillnaden mellan
              skattekilar och vad som ska stå på ett lönebesked, det vill säga
              den totala kostnaden för en anställning. Det är två helt olika
              saker.
            </seg>
          </u>
          <note n="14521383">
            Anf. 83 GUNNAR ANDRÉN (fp) replik:
          </note>
          <u who="per_rosengren_6dc25d" xml:id="i-350f14abd6501a8b-1" n="c3ddc024" prev="i-1912609aa3b9f92c-1">
            <seg n="05b3467f">
              Herr talman! Det är alltid roligt att höra Per Rosengren. Jag
              blev dock ganska bekymrad när han i sitt anförande inte hade något
              angrepp på Folkpartiet. Han talade inte heller om vi som han ofta
              och flitigt brukar göra.
            </seg>
            <seg n="bbb998f4">
              Men jag har ett suveränt erbjudande till Per Rosengren och hans
              parti när man nu jämför reservationerna 7 och 8 som handlar om
              exakt samma sak. Jag förstår att ni yrkar bifall till reservation
              8. Men för den händelse att riksdagen inte skulle bifalla denna
              reservation, som tar upp en enda fråga, finns möjligheten för
              er i Vänsterpartiet att i ett senare skede rösta på reservation
              7, som väl faller inom ramen för detta. Man skulle inte omedelbart
              säga att ett skriftligt besked från en skattemyndighet gäller.
              Men vi skulle få ett tillkännagivande om att man bör göra en parlamentarisk
              översyn om detta när det gäller hela skatteområdet.
            </seg>
            <seg n="fe2c9ce8">
              Efter att jag har hört Per Rosengren så vältaligt argumentera
              för ert förslag hoppas jag att han i andra omgången, för den händelse
              att riksdagen inte omedelbart skulle bifalla ert förslag, kommer
              att stödja reservation 7 som det finns ett bifallsyrkande till.
            </seg>
            <seg n="d2f19c6d">
              Per Rosengren talar om att vi inte skulle ha satt oss in i skattesystemet.
              Men då har Per Rosengren inte hört vad jag har sagt och inte vet
              något om det. Om det är något som svenska folket har gjort så
              är det just att sätta sig in i skattesystemet och dess effekter.
              Det är därför som det behövs så många kontrollåtgärder. Det är
              nämligen många som uppfattar att skattetrycket på en rad områden
              är sådant, alldeles oavsett om detta finns med på lönebeskedet
              eller inte, att de ser att det finns möjligheter att komma undan
              på ett bättre sätt genom att skattefuska. Det var det som jag
              argumenterade mot. Men tyvärr finns det en djup insikt hos svenska
              folket om att skattetrycket är för högt.
            </seg>
          </u>
          <note type="speaker" n="a5557d3c">
            Anf. 84 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-1" n="c3ddc024">
            <seg n="69c3c6aa">
              Herr talman! Det är möjligt att det hos delar av svenska folket
              finns en insikt om att skattetrycket är för högt. Men det finns
              också en stor insikt hos stora delar av folket att det skattetrycket
              är vad som behövs för att finansiera de gemensamma åtagandena.
            </seg>
            <seg n="fa392056">
              Jag är väldigt förvånad över att Gunnar Andrén tror att jag skulle
              kunna rösta för reservation 7 som handlar om resonemangen om skattetillägg.
              Jag menar att när man införde de subjektiva rekvisiten igen innebar
              det att man förbättrade skattetilläggslagstiftningen på ett sådant
              sätt att den är fullt acceptabel i dag. Även de instanser som
              har drivit dessa frågor förut är ju nöjda med nuvarande tillämpningar
              av skattetilläggen. Men ni fortsätter i någon form av gammal hävd
              med exakt samma politik som innan man gjorde dessa förändringar.
              Men det finns inget större tryck i den frågan i dag. Men ni kanske
              inte har uppmärksammat alla som drev detta förut. Sedan fick man
              dessa förändringar, och det var ganska stor enighet om dem. Vi
              hade lite debatt här i kammaren, men det var också ganska lamt
              från de borgerliga. De visste till slut inte vilket ben som de
              skulle stå på.
            </seg>
            <seg n="bab900e5">
              Skulle jag dessutom rösta för en reservation som innebär att
              generalklausulen ska bort? Det är också ett sätt att visa att
              man inte vill vidta åtgärder mot dem som befinner sig i gränslandet
              och som går över det. Det finns inte med precis i någon paragraf
              att det inte är tillåtet. Men det handlar om andemeningen i skattelagstiftningen.
              Det är det som generalklausulen handlar om. Tror Gunnar Andrén
              verkligen att jag skulle kunna rösta för en sådan reservation?
            </seg>
            <seg n="9f0da4dc">
              Jag vet inte om skatteprocessen är viktig att se över. Men vi
              har alltså ett konkret förslag just när det gäller skriftliga
              besked. Men det intressanta är att de borgerliga under utskottsbehandlingen
              inte ens försökte se till att göra detta till två separata frågor
              som ni kunde stödja. Ni hade inget intresse av att stödja motionen
              i detta läge. Ni tycker inte att skriftliga besked ska gälla utan
              att de ska kunna överprövas av skattemyndigheten senare.
            </seg>
          </u>
          <note n="fcdbb567" type="speaker">
            Anf. 85 GUNNAR ANDRÉN (fp) replik:
          </note>
          <u who="gunnar_andren_4a6aca" xml:id="i-178d3080f20c8961-0" n="2526c0a9">
            <seg n="8c07bcc8"/>
            <seg n="de5b10d5">
              Herr talman! Jag tycker att Per Rosengren övertolkar att vi inte
              har gjort det till två separata punkter. Detta är något som väl
              faller inom ramen för vad jag vill kalla för något helt annat
              än ett borttagande av generalklausulen. Jag inser också att det
              är ett medel. Det är något helt annat som jag vill diskutera och
              som finns med i den här reservationen, nämligen stärkt rättssäkerhet.
              Det är faktiskt någonting helt annat. Och där ingår, om Per Rosengren
              tänker efter, just detta. Man kan mycket väl diskutera om skriftliga
              besked från skattemyndighet alltid ska gälla eller inte. Det faller
              väl inom en sådan utredning. Men jag tycker för min del att det
              inte är något fel att man gör en sådan utredning på parlamentarisk
              bas.
            </seg>
            <seg n="5ffac07a">
              Per Rosengren tycker att det nuvarande systemet är fullt acceptabelt,
              att vi inte har samma hårda kritik mot skattetillägget och så
              vidare. Det visar om något att opposition lönar sig. Opposition
              har lönat sig på denna punkt. Vi har inte samma hårda kritik nu
              eftersom det är mycket som har blivit bättre på detta område.
              Det är vi de första att medge. Så är det absolut. Men det betyder
              inte jag skulle absolut inte använda det uttryck som Per Rosengren
              använder att det nu är fullt acceptabelt och att vi , vilket står
              för Vänsterpartiet i detta sammanhang, är nöjda. Jag tycker inte
              att man ska bli nöjd förrän man uppnår en sådan konkretion att
              inte en enda skattebetalare hamnar inom generalklausulens område.
              Generalklausulen är någonting annat. Den reglerar allting som
              inte är fullt klart så att säga i lagstiftningen. Jag har aldrig
              sagt att allt i fråga om generalklausulen kan vara fel. Men jag
              hävdar mycket bestämt att en röst från Per Rosengren på reservation
              7 är en logisk konsekvens av hans eget sätt att argumentera för
              ökad rättsäkerhet i skatteprocessen.
            </seg>
          </u>
          <note type="speaker" n="3fe0b2fa">
            Anf. 86 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-2" n="c3ddc024">
            <seg n="15dd0bed">
              Herr talman! Jag ska läsa vad som står om generalklausulen i
              den borgerliga reservationen. Där står följande:
            </seg>
            <seg n="2c02d7eb">
              Den s.k. generalklausulen är enligt vår mening utformad så att
              den står i strid mot fundamentala principer inom lagstiftningen,
              särskilt skattelagstiftningen, som syftar till att eliminera risken
              för godtycklig beskattning och annan maktutövning.
            </seg>
            <seg n="b5a31d4e">
              Ni vill ta bort generalklausulen. Och det är det som är det intressanta.
              Om folk befinner sig i gränslandet och man inte kan peka exakt
              på det men att det strider direkt mot skattelagstiftningen, då
              ska de kunna gå i land med den typen av planering. Det anser inte
              vi.
            </seg>
            <seg n="eb41daa4">
              Vi anser att generalklausulen måste finnas där. Här är det ju
              inte folk som gör misstag, utan det är folk som sitter och planerar
              och som utnyttjar luckor i skattesystemet. Det tycker de borgerliga
              är okej; det ska man få göra.
            </seg>
            <seg n="112f0acd">
              Sedan gäller det återigen det här med att vi ska utreda. Men
              här finns en sak som inte behöver utredas. Det är bara att säga:
              Är det så att någon har fått ett skriftligt besked från Skatteverket
              och omständigheterna vid revisionstillfället, som infaller senare,
              är identiska med omständigheterna när man får beskedet ska det
              skriftliga beskedet gälla. Det ska inte överprövas av en annan
              skatteverkstjänsteman, för då hamnar vi i en situation där tilliten
              till de här myndigheterna blir väldigt liten. Där kan man naturligtvis
              tala om ett rättssäkerhetsproblem.
            </seg>
            <seg n="ac7d2539">
              Det borde, kan man tycka, finnas åtminstone en form moraliskt
              åtagande för skattemyndigheten. Har ett skriftligt besked getts
              ska det gälla. Men inte ens så långt är man beredd att gå. Jag
              kan peka på aktuella fall där människor på det här sättet har
              råkat illa ut. Vad tror ni de får för uppfattning om myndigheterna?
            </seg>
            <seg n="9f8f5a1a">
              Men att stödja den typen av förslag från Vänsterpartiet är de
              borgerliga inte beredda att göra. Det är bara att beklaga.
            </seg>
          </u>
          <note type="speaker" n="aa4a7f86">
            Anf. 87 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-370136c1fa67d52a-0" n="782c8003">
            <seg n="18ffabd0">
              Herr talman! Stormen i Sydsverige har påverkat hela samhället.
              Alltifrån skogsägare, övriga företagare på landsbygden och boende
              till samhällstjänster av olika art har drabbats. Förmågan att
              klara effekterna av stormen är alltså en fråga om samhällets förmåga
              att klara kriser och att erbjuda människor att bo på ett säkert
              sätt även på landsbygden.
            </seg>
            <seg n="6399b4dc">
              För att erbjuda ett fullvärdigt liv även på landsbygden fordras
              företagande. I stora delar av det drabbade området har stormen
              för många år framöver havererat möjligheten till ett livskraftigt
              företagande. Det är alltså viktigt att samhället har ett regelverk
              som aktivt stöder drabbade företagare, såväl skogsägare som övriga
              företagare, så att drabbade människors hembygder ges en chans
              att leva vidare.
            </seg>
            <seg n="637b8796">
              Möjligheten till uppskov med betalning av skatter och avgifter
              är en åtgärd. Andra åtgärder som är direkta är exempelvis slopad
              dieselskatt för fordon som hanterar virket efter stormen och också
              stöd till vägnätet, som kommer att drabbas hårt av den stora ökningen
              av tunga transporter i området. Åtgärderna är alltså en fråga
              om att ge människors hembygder möjligheten till framtidstro igen.
            </seg>
            <seg n="68874fb7">
              Signalen och den signalen rör även det här ärendet från samhällets
              sida om aktiva och konkreta åtgärdsprogram är viktig på det här
              området. I Centerpartiet ser vi det som oerhört viktigt att ett
              fullvärdigt stöd ges. Uppskov med betalning av skatter är, som
              sagt, en av de åtgärder som ligger i det program med åtgärder
              som behövs.
            </seg>
            <seg n="a471cd2e">
              Herr talman! I utskottets text om lönebesked finns det en intressant
              skrivning som jag anser vara väl värd att marknadsföra. Den stämmer
              väl överens med motionärernas intentioner på området.
            </seg>
            <seg n="2424fe9d">
              Det står i utskottets skrivning att utskottet gärna vill framhålla
              att utskottet ser positivt på att företagen på frivillig grund
              och som en serviceåtgärd lämnar sina anställda de uppgifter om
              arbetsgivaravgifter m.m. som motionärerna är inne på.
            </seg>
            <seg n="73a07b0e">
              En sådan information skulle klart och tydligt öka förståelsen
              för de problem som företagaren har och den kostnadsbild som företagen
              har och därmed också tydliggöra behovet av riktade åtgärder till
              företagen just för att ge förutsättningar för att mer jobb kan
              skapas i samhället.
            </seg>
            <seg n="cf9890d6">
              Utskottets skrivning är, som jag ser det, så positiv att den
              är väl värd att vidarebefordra till Svenskt Näringsliv och till
              Företagarna.
            </seg>
            <seg n="210287bc">
              Herr talman! Detta med skattetillägg och eftertaxering har kritiserats
              av Europadomstolen för mänskliga rättigheter då man ansåg att
              systemet var att likna vid påföljd av brott och borde prövas enligt
              de principer som gäller för en brottmålsprocess.
            </seg>
            <seg n="18c9b1e1">
              Med anledning av detta skedde för ett par år sedan en viss förändring
              av systemet i positiv riktning. Trots det anser vi att en ny översyn
              behöver göras i syfte att uppfylla kravet på att konsekvenserna
              av lagstiftningen ska kunna förutses.
            </seg>
            <seg n="1706bb19">
              När det gäller domstolarnas behandling av skatteärenden finns
              det mer att önska. Här tar det tid. Det är alltså viktigt att
              mer resurser och kompetens ges till sektorn så att en rimlig handläggningstid
              skapas.
            </seg>
            <seg n="50cc3bca">
              Vad gäller skattetillägget är det rimligt att det är i proportion
              till brottets storlek och allvar. Det är också rimligt att inbetalning
              av skattetillägg och höjning av skatt sker när en dom vunnit laga
              kraft.
            </seg>
            <seg n="7a94801a">
              Herr talman! Jag biträder Centerpartiets reservationer i de två
              ärenden vi har. Men för tids vinnande yrkar jag bifall endast
              till reservation 7 under punkt 8.
            </seg>
          </u>
          <note type="speaker" n="1b309356">
            Anf. 88 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-3" n="c3ddc024">
            <seg n="69e4bac5">
              Herr talman! Jag börjar med den första frågan. Regeringen och
              samarbetspartierna redovisade väldigt snabbt ett åtgärdspaket
              för att rädda skogsägarna genom att ta bort dieselskatten för
              skogsmaskiner och transporter ut till lagringsplatser, genom ett
              lagringsstöd och så vidare.
            </seg>
            <seg n="0db22ea6">
              Vad de borgerliga framfört i andra debatter är att dieselskatten
              ska slopas för alla timmertransporter i hela landet. Men det är
              en mycket underlig politik, menar jag. I en debatt om ett betänkande
              från försvarsutskottet framfördes just de här tankarna. Det blir
              lite absurt. Vi har gjort det regionalt i södra Sverige, i Götaland
              för att där komma till rätta med de problem som har uppstått.
              Jag tror att de intresseorganisationer som företräder de här skogsägarna
              är ganska nöjda med den politik som varit. Det är i alla fall
              vad vi har hört. Reaktionerna har varit väldigt positiva. Man
              är mer än nöjd, skulle jag kanske till och med kunna säga.
            </seg>
            <seg n="e2481480">
              Jag återkommer till det uppskov med betalning av skatten som
              Centerpartiet vill ha. Nej, det tycker vi är fullkomligt vansinnigt.
              Man ska betala in senare. Nej, vi menar att man direkt ska gå
              in och få en ny debiterad skatt. Man ska inte behöva betala in
              mer än man faktiskt ska göra. Jörgen Johansson däremot talar om
              uppskov. Då blir jag oerhört konfunderad. Man vet nog inte riktigt
              vad man då talar om.
            </seg>
            <seg n="e62f4839">
              När det återigen gäller detta med skattetillägg tror jag att
              det finns en väldigt stor acceptans för gällande regler. Munck
              kom i sin utredning fram till vad som var en anpassning efter
              EG-domstolens krav och sade: Nu har vi fixat detta. Regeringen
              lade fram en proposition som innehöll detta. Man backade från
              tidigare ställningstagande ett ställningstagande som också vi
              i ett tidigare skede hade kritiserat angående synen på subjektiva
              rekvisit.
            </seg>
            <seg n="59a88388">
              Var finns trycket i frågan om skattetillägg? Jag bara undrar.
            </seg>
          </u>
          <note type="speaker" n="0e5bce32">
            Anf. 89 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-370136c1fa67d52a-1" n="782c8003">
            <seg n="3ae57fdf">
              Herr talman! Inledningsvis måste jag ändå ge regeringen och samarbetspartierna
              ett visst erkännande för att man har förstått effekterna av skadorna.
              Men en hel del återstår att göra.
            </seg>
            <seg n="5cd0f716">
              Vad jag betonade i mitt anförande var den signal som behövs för
              att verkligen visa att man vill gå vidare och till fullo se till
              att man klarar inte bara en generations utan två generationers
              verksamhet i de här bygderna.
            </seg>
            <seg n="4b17c3ed">
              Vad man över huvud taget ännu inte har tagit ställning till och
              som är direkt akut är återplanteringen i bygderna i fråga en återplantering
              som måste ske omgående. I stort sett borde den redan ha påbörjats,
              men där segar och väntar man fortfarande. Görs inte det här får
              man det förhållandet att man får lov att gå in med gifter i skogsbruket
              för att senare kunna plantera. Alternativt får man gå in och markbereda
              i en terräng där det i stort sett finns en mängd stridsvagnshinder.
              Kostnaden blir enorm. Här måste det fram besked snabbt. Detta
              är en sak i programmet som kvarstår.
            </seg>
            <seg n="e8cda2f0">
              En annan sak är att erbjuda de här bygderna en vettig möjlighet
              till el- och telekommunikationer. De effekter som blev på el-
              och telenäten visar att samhället är enormt sårbart. Här måste
              man gå in och göra en översyn kanske inte bara i de bygder som
              drabbats i det här skedet utan även i övriga bygder, men givetvis
              i de drabbade bygderna till att börja med.
            </seg>
            <seg n="e22d823d">
              Vidare gäller det att ge de lastbilar som i dag transporterar
              bort de här skogsvarorna och som kanske inte är svenska lastbilar
              tillstånd att fortsätta att köra i ytterligare något halvår. Tiden
              går ju ut vid halvårsskiftet.
            </seg>
            <seg n="31628a51">
              Det är några konkreta åtgärder. Men jag vill betona helhetsbilden
              av problematiken där skatterna endast är en del av den signal
              som vi bör sända ut.
            </seg>
          </u>
          <note type="speaker" n="fc8d4667">
            Anf. 90 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-4" n="c3ddc024">
            <seg n="97ae9b7a">
              Herr talman! Det som Jörgen Johansson pratar om finns det inte
              ett ord om i betänkandet. Det är inte någonting som behandlas
              här. Men jag kan ta en diskussion. Signaler har skickats ut väldigt
              snabbt och tidigt och varit väldigt tydliga. Frågan om återplantering
              håller på att beredas. Jag tror att alla parter kommer att bli
              nöjda även när det gäller den återstående biten.
            </seg>
            <seg n="63afca20">
              Jörgen Johansson kommer in på el och tele. Ja, med förlov sagt
              kan vi lagstifta mot elbolagen, men det brukar inte vara den vanliga
              borgerliga politiken. Att lagstifta och ta elbolagen och de privata
              företagen i nackskinnet och säga att si och så ska de göra är,
              som jag sade till Ola Sundell i en debatt, någonting man gjorde
              i ett visst land österut före 1990. Är det dit Jörgen Johansson
              vill förflytta sig? Ola Sundell ville nämligen i den debatten
              tvinga åkeriägarna att lasta bilarna betydligt tyngre än vad de
              själva ville. Den borgerliga politiken håller på att haverera.
            </seg>
            <seg n="ed7c781b">
              Åter till betänkandet: Jag tycker inte att det är uppskov med
              skatt som behövs. Att man ska slippa att betala in skatt är vad
              som behövs. Det finns alla möjligheter att göra det i dag. Men
              Jörgen Johansson vill ha ett uppskov i stället. Då är nuvarande
              system mycket bättre, för där slipper man att betala in skatten
              om man inte vill, det vill säga om man vill få en ny preliminär
              debitering. Det är världens enklaste sätt att göra. Men Jörgen
              Johansson vill ha uppskov. Man ska betala in hela beloppet vid
              ett senare tillfälle och sedan få tillbaka det. Det är en helt
              felaktig väg att gå. Gå ut och försök marknadsföra den strategin
              hos företagare, och jag tror inte att ni kommer att få särskilt
              mycket gehör.
            </seg>
          </u>
          <note type="speaker" n="fb44b871">
            Anf. 91 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-370136c1fa67d52a-2" n="782c8003">
            <seg n="cef51fa6">
              Herr talman! Målsättningen är att få människor att känna trygghet
              i de landsbygdsområden som har blivit drabbade. Känslan hos många
              barnfamiljer, egenföretagare och liknande är att man inte kan
              bo kvar i de här bygderna, för man utsätter sig inte för faran
              att det här sker en gång till. Företagare som inte har kunnat
              sköta sina leveranser, till exempel Volvo, vågar inte finnas kvar
              i de här bygderna på grund av de risker som finns. På något sätt
              måste vi säkra att även de här bygderna har möjligheter att leva
              vidare. Då är det samhället som måste gå in och se över hur vi
              på bästa möjliga sätt kan göra det.
            </seg>
            <seg n="0f254253">
              Från den här församlingen är det vår uppgift att sända ut signaler
              att vi verkligen tar den här oron på allvar och vill lägga åtgärdsprogram
              som gagnar utvecklingen så att de som vill kan bo kvar i de här
              bygderna. Målsättningen med riktade åtgärder gentemot de här företagen
              är att ge dem möjligheter att leva vidare på något sätt. Som jag
              sade tidigare har man gjort mycket bra, men det kvarstår mycket
              att göra. Jag vet att folk i de här bygderna väntar på ett snabbt
              besked. Egentligen har tåget redan gått för i år vad gäller återplantering,
              om vi tar den frågan som ett exempel.
            </seg>
          </u>
          <note type="speaker" n="8858528b">
            Anf. 92 ULLA WESTER (s):
          </note>
          <u who="ulla_wester_ac94b1" xml:id="i-f0bd8ab454c0ff34-0" n="c1d4747b">
            <seg n="a482b036">
              Herr talman! Det här betänkandet innehåller sannerligen blandad
              konfekt. Men, Gunnar Andrén, det är inte regeringen som sätter
              samman innehållet i betänkandena. Det sker på helt andra ställen.
            </seg>
            <seg n="4450bcd6">
              Ett stort avsnitt behandlar det viktiga ämnet skattekontroll.
              Det är ett prioriterat område i vart fall för oss socialdemokrater
              och också för vänsterpartisterna och, får jag tillägga, ibland
              även för Folkpartiet. Men att bekämpa ekonomisk brottslighet borde
              i allra högsta grad vara ett partiöverskridande intresse. Förvisso
              tar både Moderaterna och Kristdemokraterna upp problemet i ett
              par reservationer, men deras förslag till åtgärder knyter tyvärr
              inte an till vare sig forskning eller beprövad erfarenhet. Det
              finns nämligen inget samband mellan skattefusk och höga skatter.
              Skattefelen är tvärtom större hos lågskatteländerna än hos oss.
            </seg>
            <seg n="0d337993">
              Jag önskar, herr talman, att vi här i kammaren kunde enas om
              vikten av att vi tar till oss seriös kunskap kring svart ekonomi
              och dess orsaker. Menar vi allvar med att vilja bekämpa den ekonomiska
              brottsligheten måste vi rimligen bygga åtgärderna på kunskaper
              och inte på politisk retorik.
            </seg>
            <seg n="adb3851c">
              Skattefusk beror alltså inte på att skatterna är höga. Det enskilt
              viktigaste sambandet till viljan att göra rätt för sig är i stället
              tilliten till att alla andra också gör det. Här spelar skattekontrollen
              givetvis en stor roll. Men vikten av opinionsbildning ska inte
              förringas. I detta vilar ett tungt ansvar på oss som är förtroendevalda.
              Det har också Gunnar Andrén insett, det har vi hört i dag.
            </seg>
            <seg n="1b8d5de7">
              Det är med besvikelse jag kan konstatera att Centerpartiet har
              ändrat åsikt vad gäller generalklausulen mot skattebrott. Tyvärr
              stämmer de numera in i den borgerliga kören om hur rättsosäker
              och integritetskränkande denna lagparagraf är. Vad är det mer
              som Centern måste offra på enighetens altare? Det kan man undra.
            </seg>
            <seg n="ac11cf99">
              Jag måste säga att jag aldrig, förutom från borgerliga riksdagsledamöter,
              har hört att någon enskild person känt sig kränkt av denna generalklausul.
              Allt som uttryckligen inte är förbjudet är faktiskt inte tillåtet,
              det vet vi allihop. Jag undrar om de borgerliga ledamöterna känner
              sig lika rättsosäkra av generalklausulen i till exempel trafiklagstiftningen.
            </seg>
            <seg n="b2c12285">
              I den gemensamma borgerliga reservationen nr 7 används ordet
              rättssäkerhet om och om igen. Bland annat begärs en ny översyn
              av skattetilläggen, av skäl som jag uppriktigt sagt inte förstår.
              De förändringar som föreslås motverkar sitt syfte, i alla fall
              om det är ökad rättssäkerhet man vill uppnå. Det stämmer att Sverige
              fick en dom emot sig i Europadomstolen år 2003. Sverige ansågs
              ha brutit mot artikel 6 i konventionen genom att ha brustit i
              skyndsamhetskravet vid handläggning hos berörda skattemyndigheter
              och domstolar. Det är allvarligt nog. Det stämmer emellertid inte
              att domstolen uttalade kritik mot vårt administrativa skattetilläggssystem,
              som det påstås i reservationen. De borgerliga reservanterna vill
              inte, i alla fall som jag uppfattar det, ta bort skattetilläggen.
              I stället vill de förändra systemet genom att införa subjektiva
              rekvisit, alltså uppsåt och oaktsamhet. Är detta egentligen så
              genomtänkt, Gunnar Andrén? För det första skulle subjektiva rekvisit
              göra systemet rättsosäkert genom risk för dubbelbestraffning.
              För det andra skulle antalet skattskyldiga som måste betala skattetillägg
              öka. Det kan väl inte vara önskvärt.
            </seg>
            <seg n="cae4ed66">
              Med dagens system slipper den skattskyldige skattetillägg och
              förseningsavgift om felaktigheten, en uppgift eller underlåtenhet
              att lämna en sådan, framstår som ursäktlig eller oskälig. Vad
              innebär det? Jo, hänsyn tas till den skattskyldiges ålder och
              hälsa eller till om personen felbedömt en skatteregel eller en
              kontrolluppgift. Det beaktas också om avgiften är rimlig i förhållande
              till felaktigheten, om oskälig tid har förflutit. Självklart kan
              också ett beslut om skattetillägg överklagas.
            </seg>
            <seg n="ef338c43">
              Ibland, herr talman, blir man förvånad över de politiska prioriteringarna.
              Moderaterna och Kristdemokraterna lämnar inte mindre än två olika
              reservationer där de yrkar på att samtliga skatter och avgifter
              ska redovisas på deklarationsblanketterna, på slutskattebeskeden
              eller på lönebeskeden.
            </seg>
            <seg n="ff49e308">
              Reservanterna tycks nämligen utgå ifrån att svenska folket lider
              svårt under ett högt skattetryck utan att inse det och att de
              därmed behöver informeras. Jag måste säga att jag precis som Per
              Rosengren har en helt annan tilltro till människors förmåga och
              klokhet. Det råder ingen okunnighet om att välfärden måste betalas
              på ett eller annat sätt. De flesta tycker att det är vettigt att
              göra det på det mest effektiva och rättvisa sättet, det vill säga
              via skatten.
            </seg>
            <seg n="e7063b4a">
              Människor vet att låga skatter är detsamma som höga avgifter
              och låga ersättningsnivåer i sjukförsäkringen, i föräldraförsäkringen
              och i a-kassan. De vet att det blir dyrare att gå till doktorn
              och att det kostar mer att köpa ut sin medicin.
            </seg>
            <seg n="e989a864">
              Enligt Skatteverkets årliga attitydmätning tycker 60 % av de
              skattskyldiga bra om skattesystemet. Tidningen Metro beställde
              en Sifoundersökning som redovisades den 15 mars i år. Den undersökningen
              bekräftade att sex av tio till och med var beredda att betala
              mer i skatt. Bland ungdomar i åldrarna 1829 år var det 64 % som
              var beredda att betala mer. Det bådar gott för framtiden.
            </seg>
            <seg n="0ca91d2b">
              Men utöver detta hör inte denna för Moderaterna och Kristdemokraterna
              så stora politiska fråga ens hemma i riksdagen. Det står givetvis
              varje arbetsgivare fritt att välja vilka extrauppgifter som ska
              tillföras på lönebeskeden. När det gäller deklarationen är det
              Skatteverket som bestämmer vad som ska finnas med och inte riksdagen.
            </seg>
            <seg n="bf14ffa3">
              Den dag som just den informationen om det samlade skatteuttaget
              efterfrågas av allmänheten är jag säker på att Skatteverket kommer
              att hörsamma en sådan begäran om det bara är möjligt. Man kan
              redan i dag gå in på Skatteverkets hemsida och få en förträfflig
              information. Då kan man själv räkna ut olika skatter och avgifter.
            </seg>
            <seg n="84d0e509">
              Herr talman! Med detta vill jag avsluta med att yrka bifall till
              förslaget i skatteutskottets betänkande och avslag på samtliga
              reservationer.
            </seg>
          </u>
          <note type="speaker" n="d1c3dceb">
            Anf. 93 STEFAN HAGFELDT (m) replik:
          </note>
          <u who="stefan_hagfeldt_d9e369" xml:id="i-d340378852b5cf5d-2" n="ec2d84d3">
            <seg n="844422c0">
              Herr talman! Det fanns mycket i Ulla Westers anförande som var
              intressant. Hon sade bland annat att det inte finns något samband
              mellan det höga skattetrycket och svartjobb. Det låter ju som
              att man inte känner till verkligheten.
            </seg>
            <seg n="cf58282f">
              En villaägare som anlitar en svartjobbare kanske en som ska lägga
              nytt papp på taket tar en väldigt stor risk. Om arbetet inte blir
              bra utfört är det svårt att få rättelse. Anlitar man ett seriöst
              företag som sköter sig och betalar så att säga vitt kan man på
              ett helt annat sätt se till att det blir besiktigat och åtgärdat.
              Så visst har det väl ett samband.
            </seg>
            <seg n="0315808d">
              Just i Sverige har vi det högsta skattetrycket i världen. En
              svartjobbare tar kanske under en hundralapp i timmen medan en
              som ska betala sina avgifter måste ta 300 kr eller något mer i
              timmen.
            </seg>
            <seg n="2f555bc6">
              Jag undrar varför Socialdemokraterna inte kan följa vår reservation
              nr 1 där vi bara säger att vi vill omvandla svarta jobb till vita
              och att regeringen snarast bör ta ett politiskt initiativ för
              att se till att de skattemässiga villkoren för arbete och företagande
              blir sådana att en omvandling sker. Det måste väl ligga i allas
              intresse.
            </seg>
            <seg n="435cf5d8">
              Vad har Socialdemokraterna under mer än tio års regeringsinnehav
              gjort åt den här sektorn?
            </seg>
            <seg n="ccf732e7">
              Även utskottet hade en positiv skrivning om att man skulle synliggöra
              arbetsgivaravgiften. Varför skulle inte den offentliga sidan kommuner,
              landsting och staten kunna gå före?
            </seg>
            <seg n="17574f0d">
              Vi väckte en sådan motion i Norrköpings kommun. Den gick igenom
              enhälligt. Att programmera datorn tog ungefär fem minuter. Sedan
              spottade den ut en procentsats på bruttolönen vilken anges varje
              månad. Kostnaden för att lägga in detta på datorn var 100 kr,
              en engångsavgift.
            </seg>
            <seg n="b59351a1">
              Tack för ordet.
            </seg>
          </u>
          <note type="speaker" n="1cea35ba">
            Anf. 94 ULLA WESTER (s) replik:
          </note>
          <u who="ulla_wester_ac94b1" xml:id="i-f0bd8ab454c0ff34-1" n="c1d4747b">
            <seg n="7f050fe9">
              Herr talman! Jag tror att det var fjärde gången som Stefan Hagfeldt
              läste innantill ur sin reservation. Vi har hört det nu. Den blir
              inte bättre för varje gång vi hör den, tvärtom blir den sämre.
            </seg>
            <seg n="2f74266e">
              Jag blir faktiskt lite rädd och förstämd, men jag får också vissa
              förklaringar. Vet inte Stefan Hagfeldt att det faktiskt finns
              forskning om svart ekonomi, om hur skattebrott uppkommer och vilka
              som företrädesvis sysslar med sådant? Jag kan berätta att det
              finns sådan forskning som säger att det inte finns något samband
              mellan höga skatter och skattebrott. Det är helt klart att det
              är så.
            </seg>
            <seg n="fb3569b8">
              Varför begår människor skattebrott? Jo, det gör de om tilliten
              brister. Det är den stora grundorsaken. Där kommer också behovet
              av kontroll in.
            </seg>
          </u>
          <note type="speaker" n="51d6ab38">
            Anf. 95 STEFAN HAGFELDT (m) replik:
          </note>
          <u who="stefan_hagfeldt_d9e369" xml:id="i-d340378852b5cf5d-3" n="ec2d84d3">
            <seg n="01449ffd">
              Herr talman! Jag måste konstatera att jag inte fick något svar
              alls på min fråga vad Socialdemokraterna har gjort för att minska
              svartjobben. Ingen kan väl vara nöjd med hur det är i dag. Jag
              tycker att det som vi begär i vår reservation är väldigt måttligt,
              att regeringen ska ta initiativ på det här området.
            </seg>
            <seg n="c64b6bf8">
              Att jag läser innantill beror på att jag vill hålla mig till
              det som vi har sagt och ingenting annat. Jag har läst två meningar
              innantill, men jag ska inte göra det en gång till.
            </seg>
            <seg n="4b9e2e04">
              Under det senaste året har jag varit på två tre seminarier där
              man har diskuterat just svartjobb. Då har man kommit till ett
              helt annat ställningstagande.
            </seg>
            <seg n="df349179">
              Visst finns det forskning. Jag har sett åtminstone tre rapporter.
              Ulla Wester kommenterade tydligen bara en.
            </seg>
            <seg n="fd4060ef">
              Min fråga blir då: Om det inte finns något samband, varför skulle
              vanliga människor som vill ha en reparation utförd på sin villa
              välja svartjobb? Det kostar kanske en tredjedel av vad en firma
              som sköter sina skatter och avgifter tar ut. Varför har vi en
              svart sektor som omfattar 50 kanske 100 miljarder? Man är oense
              om beloppet, för ingen vet hur stor den är.
            </seg>
            <seg n="5f4a7bd9">
              Det finns alltså absolut inget som helst samband. Så Ulla Wester
              tror på fullt allvar att en villaägare med förkärlek väljer att
              anlita svart arbetskraft? Så är det ju inte.
            </seg>
            <seg n="19e05265">
              Sedan vill jag återkomma till att det med ny datateknik är oerhört
              lätt speciellt för den offentliga sidan, stat, kommun och landsting
              att åstadkomma detta. Varför kan man då inte redovisa arbetsgivaravgifterna?
              Utskottet har faktiskt uttalat sig positivt om detta, och kostnaden
              är alltså så liten att den är försvinnande.
            </seg>
            <seg n="02979382">
              För en enmansföretagare, en företagare med en eller två anställda
              eller ett familjeföretag kanske det inte är lika angeläget. Där
              kunde det vara frivilligt. Men varför skulle inte den offentliga
              sektorn kunna gå före, precis som Norrköpings kommun har gjort?
              Det vore mycket enkelt och bra.
            </seg>
            <seg n="eba144de">
              Jag hoppas ändå få åtminstone något svar den här gången.
            </seg>
          </u>
          <note type="speaker" n="937d47b2">
            Anf. 96 ULLA WESTER (s) replik:
          </note>
          <u who="ulla_wester_ac94b1" xml:id="i-15cf1369ca99e012-0" n="c1d4747b" next="i-6989a73fa73d32fe-0">
            <seg n="90c3912f">
              Herr talman! Självfallet ska Stefan Hagfeldt få ett svar. Men
              återigen blir jag bekymrad. Känner ni moderater inte till det
              åtgärdsprogram mot skattebrottslighet som förbereds i Finansdepartement
              och som snart ska komma? Känner ni inte till den?
            </seg>
          </u>
          <note n="498cff7c">
            (STEFAN HAGFELDT (m): Det har gått tio år nu.)
          </note>
          <u who="ulla_wester_ac94b1" xml:id="i-6989a73fa73d32fe-0" n="c1d4747b" prev="i-15cf1369ca99e012-0">
            <seg n="0cee9cb1">
              (FÖRSTE VICE TALMANNEN: Det är en av er som nu har ordet.)
            </seg>
            <seg n="181fd918">
              Jag ska informera Stefan Hagfeldt lite senare om det.
            </seg>
            <seg n="54778316">
              Jag vill då anknyta till frågan om information om skatter och
              avgifter. Det tycks vara extremt viktigt för Moderaterna att detta
              ska stå på lönebeskeden.
            </seg>
            <seg n="f26b7606">
              Jag vill lyfta fram en fråga, fastän den inte här hemma här i
              riksdagen för den ligger inte på vårt bord, men själva andemeningen
              och människosynen som genomstrålar reservationerna är politiskt
              viktiga. Jag kan inte tolka det på annat sätt än att Moderaterna
              tror att vi människor traskar omkring i okunnighetens mörker utan
              kunskaper om hur samhället fungerar och att vi inte alls förstår
              vad skattepengarna ska användas till.
            </seg>
            <seg n="ce8e3680">
              Det är där som jag tycker att det brister i Stefan Hagfeldts
              argumentation. Om man ska redovisa skatte- och avgiftsuttaget
              ska man väl i folkbildningens namn också redovisa vad skatter
              och avgifter används till, Stefan Hagfeldt.
            </seg>
            <seg n="0bf95c2a">
              Herr talman! På en punkt skiljer Ulla Wester och jag oss väldigt
              mycket åt, och det är tilltron till opinionsundersökningar. Hon
              refererar till en opinionsundersökning som Sifo har gjort om vad
              sex av tio tycker. Då misstänker man att de har råkat ringa till
              både Göran Persson och Pär Nuder och fått ja till att vi ska höja
              skatterna, medan nej-sidan representeras av Annika Billström.
              Nej, vi får liksom låta bli att stödja oss på opinionsundersökningar
              i Metro som är gjorda av Sifo för att definiera skattetrycket
              och så vidare.
            </seg>
            <seg n="975aa34c">
              När det sedan gäller skattefusket tycker jag att vi inte har
              någon anledning att förklara oss. När Ulla Wester använder ordet
              att vi har insett, är det kränkande mot bakgrund av det som jag
              har stått och talat om här. Vi har inte någon reservation på den
              här punkten. Vi är fullt på det klara med att även med 1990 års
              skattereform som vi genomförde gemensamt behövs det en massa kontroller.
              Det är väl alldeles uppenbart.
            </seg>
            <seg n="ead7916c">
              Sedan vill ni ha kvar generalklausulen till varje pris. Men jag
              menar att det är väldigt viktigt att definiera varför man måste
              ha den, för den friskriver oss som lagstiftare från att vara väldigt
              tydliga i olika hänseenden. Om Ulla Wester hade läst vad vi har
              skrivit hade hon sett att anledningen till att vi vill ta bort
              den är att reglerna ska vara fasta och tydliga så att medborgarna
              kan förutse konsekvenserna av olika rättshandlingar. Det är grunden
              till att vi tycker att det är farligt med generalklausuler. Sedan
              kan man diskutera vem som utnyttjar den mest och så vidare, och
              jag kan hålla med Per Rosengren om att det finns många oseriösa
              människor i det här landet.
            </seg>
            <seg n="223bf8bf">
              Allra sist: Jag noterar än en gång att Miljöpartiet inte är här.
              Ni får försvara dem också. Man vet inte i den här kammaren vad
              de tycker i frågan om skattepolitiken. Det är möjligt att de fortfarande
              sitter kvar i Gävle och funderar på vad de sysslar med däruppe.
              Men det är ändå notabelt, och jag vill ha det fört till protokollet,
              att Miljöpartiet inte deltar heller i denna skattedebatt.
            </seg>
          </u>
          <note n="6c9cd315">
            Anf. 97 GUNNAR ANDRÉN (fp) replik:
          </note>
          <note type="speaker" n="9da2f1e5">
            Anf. 98 ULLA WESTER (s) replik:
          </note>
          <u who="ulla_wester_ac94b1" xml:id="i-15cf1369ca99e012-1" n="c1d4747b" next="i-6989a73fa73d32fe-1">
            <seg n="299e80ac">
              Herr talman! Då vill jag ha fört till protokollet att jag inte
              tänker stå här och raljera om opinionsundersökningar. Jag tycker
              inte att vi har tid med det just nu, för vi har jätteviktiga frågor
              att diskutera.
            </seg>
            <seg n="6a3ed272">
              Det duger inte att retoriskt hantera detta med skattebrott och
              den svarta ekonomin. Det låter ju bra när Gunnar Andrén står i
              talarstolen, men när det sedan kommer till åtgärder vill ni faktiskt
              inte göra någonting, för allting är ju så oerhört integritetskränkande.
            </seg>
            <seg n="cd28ed6a">
              Jag vill återknyta till att det allra viktigaste, Gunnar Andrén,
              är det här med rättssäkerhet. Därom är vi givetvis eniga. Det
              låter ibland i debatten som att de borgerliga partierna skulle
              ha monopol på det, men så är det ju inte.
            </seg>
            <seg n="362541ed">
              Mitt värnande om rättssäkerheten gör att jag har några frågor
              som jag vill ställa till Gunnar Andrén.
            </seg>
            <seg n="d3756afd">
              Jag vill att han, herr talman, här och nu redogör för på vilket
              eller vilka sätt som vårt skattetilläggssystem bryter mot Europakonventionen
              och de mänskliga rättigheterna. Det var den första frågan.
            </seg>
            <seg n="d1c3fb18">
              Den andra frågan, herr talman, är vad Gunnar Andrén och Folkpartiet
              gör för analys i fråga om att ett införande av de subjektiva rekvisiten
              faktiskt skulle komma att krocka med förbudet mot dubbelbestraffning,
              som finns i fjärde kapitlet i det sjunde tilläggsprotokollet,
              om jag nu ska vara exakt.
            </seg>
            <seg n="69d6dec6">
              Den sista frågan, Gunnar Andrén: Är det önskvärt att fler ska
              betala skattetillägg än i dag? Är det något som Folkpartiet ska
              gå till val på möjligen?
            </seg>
          </u>
          <note n="e8bcad77">
            Anf. 99 GUNNAR ANDRÉN (fp) replik:
          </note>
          <u who="ulla_wester_ac94b1" xml:id="i-6989a73fa73d32fe-1" n="c1d4747b" prev="i-15cf1369ca99e012-1">
            <seg n="063451f8">
              Herr talman! Ulla Wester önskade att vi inte ska raljera. Sedan
              ställde hon tre mycket svåra och komplicerade frågor till mig.
              Jag kan bara svara på den tredje frågan. Jag är en ärlig själ,
              och jag kan inte svara på de två andra på kort tid. Jag måste
              ha tid på mig i så fall. Det är alldeles uppenbart.
            </seg>
            <seg n="2004bada">
              Hur skattetilläggssystemet strider mot Europakonventionen kan
              jag inte svara på och inte heller på hur ett införande av de subjektiva
              rekvisiten skulle strida mot förbudet mot dubbelbestraffning.
              Jag står för att jag inte kan svara på det.
            </seg>
            <seg n="8e946005">
              När det gäller den tredje frågan, om det är önskvärt att fler
              ska betala skattetillägg, är det väl fullständigt klart att vi
              vill att så många som möjligt ska betala sina skatter ordentligt
              så att nästan ingen ska betala skattetillägg. Frågan är nästan
              retorisk, så man kan inte ha något annat svar på den frågan.
            </seg>
            <seg n="51114427">
              På de två första frågorna har jag inga bra svar. Det är för tekniskt
              komplicerade frågor för att jag ska kunna redogöra för dem här
              nu. Jag kan inte göra någon analys av detta. Jag kan inte de olika
              paragrafer som Ulla Wester anför. Så är det med den saken.
            </seg>
            <seg n="4b5d5136">
              Eftersom Ulla Wester bara ställer frågor till mig, vill jag ställa
              en annan fråga till henne som inte är fullt så svår, nämligen
              om man skulle kunna tänka sig att generalklausulen i skatteflyktslagstiftningen
              möjligen skulle kunna ha den effekten att vi som lagstiftare underlåter
              att vara väldigt tydliga i olika lagstiftningsfrågor. Skulle det
              kunna vara på det sättet att man undviker att vara väldigt tydlig?
              Jag tycker att den formulering som finns är ganska bra, nämligen
              att skattebetalarna ska kunna förutse konsekvenserna av olika
              rättshandlingar. Det strider inte mot vad Per Rosengren har sagt
              tidigare, nämligen att det finns många skurkar som likväl försöker
              komma undan. Dem ska vi klara genom åtal enligt andra klausuler
              än generalklausulen i skattelagstiftningen.
            </seg>
          </u>
          <note type="speaker" n="e716c5bc">
            Anf. 100 ULLA WESTER (s) replik:
          </note>
          <u who="ulla_wester_ac94b1" xml:id="i-f0bd8ab454c0ff34-2" n="c1d4747b">
            <seg n="79ecb4f6">
              Herr talman! Jaså det finns klausuler som inte är integritetskränkande?
              Det var ju intressant. Men ännu mer intressant var det att höra
              att Folkpartiet reserverar sig mot något som de inte vet vad det
              är. Jag vill inte vara okollegial, men jag måste säga att jag
              blir oerhört förvånad, för det här är den grundläggande frågan
              i just den skattetilläggsdebatt som vi har varje år. Jag tycker
              att det är oerhört beklagligt.
            </seg>
            <seg n="d5972b59">
              Jag kan då berätta för Gunnar Andrén att det system som Folkpartiet
              och de andra borgerliga partierna tycker att vi ska införa hade
              vi i Sverige på 1970-talet. Då byggde skattetilläggssystemet just
              på de subjektiva rekvisiten, och ärendena avgjordes i domstol.
              Det är mycket svårt att förstå att någon saknar det här systemet.
            </seg>
            <seg n="4a7df6ea">
              I rättssäkerhetens namn, som ni skriver, vill ni alltså återinföra
              möjligheten till polisingripanden och få till stånd en kriminalisering
              av mindre överträdelser i skattesammanhang, för det är det som
              blir konsekvenserna av det förslag som ni lägger fram och som
              ni har reserverat er för. Det är fullständigt häpnadsväckande
              att Gunnar Andrén bara lämnar en så viktig fråga där hän.
            </seg>
          </u>
          <note type="speaker" n="9c539615">
            Anf. 101 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-5" n="c3ddc024">
            <seg n="f43241cc">
              Herr talman! Jag vill bara i all korthet ställa två ganska enkla
              frågor.
            </seg>
            <seg n="1f48f132">
              Den första är om inte regeringsrättsdomen om överraskningsinspektionen
              och icke registrerad arbetskraft får Socialdemokraterna att reagera
              och fundera över om man kanske ändå skulle behöva göra någonting.
              Jag vill bara ha ett besked här om vi kan jobba vidare med detta.
              Vi har ju misslyckats med att få igenom det här i betänkandet
              och att få ett tillkännagivande till regeringen. Skulle Socialdemokraterna
              kunna tänka sig att gå vidare med detta och se till att ändra
              lagstiftningen så att det faktiskt ska gå att dra in alkoholtillstånd
              om det finns ett antal personer som inte är registrerade. I det
              här fallet var det tre personer som inte var registrerade och
              alltså arbetade svart. Ändå tillåts restaurangen att ha kvar sitt
              utskänkningstillstånd. För mig är det fullkomligt upprörande.
              Men Socialdemokraterna och utskottsmajoriteten använder detta
              som ett argument för att man inte ska behöva göra någonting. Då
              snurrar det runt i min hjärna, tyvärr, för då förstår jag inte
              vad det är man vill åstadkomma när det gäller den här svarta sektorn.
            </seg>
            <seg n="d082ad2c">
              Den andra frågan är: Är det inte rimligt att ett skriftligt besked
              från Skatteverkets tjänsteman ska gälla och inte sedan kunna överprövas
              av någon annan vid en revision? Är det inte risk att tilltron
              till systemet eroderar?
            </seg>
          </u>
          <note type="speaker" n="3a470e5c">
            Anf. 102 ULLA WESTER (s) replik:
          </note>
          <u who="ulla_wester_ac94b1" xml:id="i-f0bd8ab454c0ff34-3" n="c1d4747b">
            <seg n="57838129">
              Herr talman! Förutom socialdemokrater är det bara vänsterpartisterna
              som har väckt motioner med konkreta förslag till åtgärder i skattekontrollsfrågorna.
              Det gläder mig att ni har gjort det. Dessutom har ni väldigt bra
              förslag.
            </seg>
            <seg n="fe183541">
              Ibland får man avslag på en motion fastän man har ett väldigt
              bra förslag. Nästan alltid beror det på att de saker man föreslår
              är på gång. De är under beredning och under diskussion. Samtidigt
              vill man inte bifalla en motion och låsa fast frågan innan man
              är klar.
            </seg>
            <seg n="09a0005c">
              De förslag som Vänsterpartiet har i motionerna är mycket intressanta.
              Jag tror utan att veta säkert att de på ett eller annat sätt kommer
              att diskuteras i kommande betänkanden.
            </seg>
          </u>
          <note type="speaker" n="796f6e09">
            Anf. 103 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-6" n="c3ddc024">
            <seg n="b7da51ce">
              Herr talman! Jag tackar för det beskedet. Vi kanske kan jobba
              vidare i den andan. Vi skulle också kunna se över de skriftliga
              beskeden. Det vore bra. Det skapar en icke-tilltro till myndigheten
              som sådan. Det är väldigt olyckligt.
            </seg>
            <seg n="e89ef283">
              Människor är inte, till skillnad från när det gäller lönebeskeden,
              helt familjära med hur de ska bete sig. De tror att ett skriftligt
              besked från en skattetjänsteman faktiskt är ett besked. Att jurister
              och andra har en annan uppfattning har jag full förståelse för.
              Men vi är inte till för juristerna. Vi är till för folket. Vi
              ska skapa ett regelsystem som är förståeligt för det.
            </seg>
            <seg n="1d64bb3f">
              Jag vill göra en ytterligare kommentar som inte har med detta
              replikskifte att göra. Att Miljöpartiet inte är representerat
              här i kammaren kanske beror på sjukdom. Barbro Feltzing är sjukskriven,
              och Miljöpartiet har en suppleant i skatteutskottet. Det är inte
              ett så stort parti. Jag vill ha till protokollet att det kan finnas
              förmildrande omständigheter ibland.
            </seg>
          </u>
          <note type="speaker" n="2a824c1e">
            Anf. 104 ULLA WESTER (s) replik:
          </note>
          <u who="ulla_wester_ac94b1" xml:id="i-f0bd8ab454c0ff34-4" n="c1d4747b">
            <seg n="40f42130">
              Herr talman! Frågan om de skriftliga beskeden är väldigt svår
              att svara på. Den är så bådeoch. Även om man skulle ändra lagstiftningen
              som Per Rosengren vill kan man få samma effekt om man gör tvärtom.
              Människor tappar tilliten till systemet.
            </seg>
            <seg n="09f65a99">
              Det kan vara svårt att bevisa de exakta förhållandena efteråt.
              Jag säger att det kan vara det. Jag vet att Per Rosengren kanske
              inte jublar när jag säger att vi har förhandsbesked som man kan
              söka som är rättsligt bindande. Jag undrar om inte det ändå är
              det stadigaste sättet att hålla fast vid.
            </seg>
            <seg n="6e144cd9">
              Allting kan man som sagt överväga och fundera över. Det är helt
              klart så.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="50e1a0d2">
            11 § Vissa kupongskattefrågor, m.m.
          </note>
          <note n="058712d0">
            Föredrogs
          </note>
          <note n="75c2a910">
            Förste vice talmannen konstaterade att ingen talare var anmäld.
          </note>
          <note n="8c0cf9b5">
            12 § Förverkande vid brott, m.m.
          </note>
          <note n="058712d0">
            Föredrogs
          </note>
          <note type="speaker" n="07b08429">
            Anf. 105 BEATRICE ASK (m):
          </note>
          <u who="beatrice_ask_084111" xml:id="i-07394606973b27c4-0" n="3b92b230">
            <seg n="30382778">
              Herr talman! Det vi nu ska diskutera är betänkandet som handlar
              om förverkande vid brott. Jag vill först yrka bifall till den
              reservation som vi moderater har i ärendet.
            </seg>
            <seg n="8fba8851">
              Bakgrunden till det förslag som finns i regeringens proposition
              är det faktum att man många gånger upptäcker brottslingar som
              har skaffat sig förmögenheter och kapital genom ett kriminellt
              beteende. Det sticker i ögonen. Det är väldigt otillfredsställande
              att man inte kan ta de grejorna och göra av med dem. Brottslingen
              fortsätter att blir rikare och rikare trots att man vet att detta
              har kommit till genom kriminell verksamhet. Nu tas det viktiga
              steg för att ändra på det förhållandet. Det tycker vi moderater
              är bra.
            </seg>
            <seg n="7bd65e44">
              Den reservation vi har handlar emellertid om det regeringen inte
              har orkat med, nämligen det som kallas för utvidgat förverkande.
              Vad regeringen nu föreslår är att man ska kunna beslagta sådant
              där man har riktiga belägg för från vilken kriminell verksamhet
              det kommer. Det är inte alltid så lätt att utreda. Utvidgat förverkande
              handlar om att skaffa sig ett regelverk som vidgar möjligheterna
              att beslagta och tillvarata det som någon har skaffat sig genom
              kriminalitet i ett vidare perspektiv.
            </seg>
            <seg n="e6b84a34">
              Det är oerhört viktigt. Vi har alla de senaste veckorna läst
              i tidningarna om hur man till exempel tvättar pengar inom restaurang-
              och nöjesbranschen i olika sammanhang. Det är någonting som förekommer
              internationellt. Det är alldeles nödvändigt för att komma åt den
              organiserade brottsligheten att rättsmaskineriet får bättre verktyg
              och möjligheter att ta ifrån kriminellt belastade de förmögenheter
              de har skaffat sig på osjyst vis.
            </seg>
            <seg n="856dca00">
              Detta är frågor som inte har kommit med i propositionen. Jag
              vill gärna påpeka att det finns en hel del utredningsmaterial
              och förslag i de frågorna. Vi vill att regeringen så snabbt som
              möjligt ska lägga fram de förslagen så att vi verkligen får vassa
              redskap för att förebygga fortsatt organiserad brottlighet och
              att många fler, inte minst ungdomar, får se hur kriminellt belastade
              personer lever i sus och dus medan man med hederligt arbete och
              ett moraliskt leverne tycks ha svårt att få det lika bra.
            </seg>
            <seg n="56bf1d5e">
              Jag yrkar bifall till reservationen. I övrigt säger vi ja till
              regeringens förslag.
            </seg>
          </u>
          <note type="speaker" n="c9759a49">
            Anf. 106 TORKILD STRANDBERG (fp):
          </note>
          <u who="torkild_strandberg_920975" xml:id="i-838b9aa5d4b5c3f0-0" n="9ace4a06">
            <seg n="557d7375">
              Herr talman! Också jag vill börja med att yrka bifall till reservationen.
              Bakgrunden till betänkandet och förslaget är att den organiserade
              brottsligheten breder ut sig här och på andra håll.
            </seg>
            <seg n="152f5280">
              I går presenterade Rikskriminalpolisen en rapport om den organiserade
              brottsligheten i Sverige. Thord Modin på Rikskriminalen, som har
              gjort utredningen, säger bland annat: Organiserad brottslighet
              är inte längre ett storstadsfenomen. Den har smugit sig in i samhället
              och förekommer nu över hela Sverige söder om Dalälven.
            </seg>
            <seg n="c9447cf4">
              Uttrycket organiserad brottslighet låter ganska tekniskt och
              visar inte riktigt vad det handlar om. Det handlar om människor
              som har stölder, hot, våld och död som sin affärsidé. Det handlar
              om människor som inte hyser några som helst betänkligheter att
              försörja sig på ett djupt kriminellt sätt. Det är individer i
              vars spår andra människors liv inte sällan raseras.
            </seg>
            <seg n="a06bf714">
              För att komma åt den typen av brottslighet krävs ett helt batteri,
              en lång rad, av åtgärder. Det krävs att poliserna i Sverige blir
              fler. Det krävs tidiga och tydliga regler och åtgärder mot unga
              lagöverträdare. Det krävs att polisen får moderna arbetsmetoder.
              Det gäller till exempel rätten att avlyssna djupt kriminella personer
              när så krävs.
            </seg>
            <seg n="69041538">
              Det krävs att samhället har ett helhetsgrepp mot kriminaliteten.
              Det gäller till exempel att man samordnar arbetet mellan tullen
              och polisen för att på allvar komma åt de kriminella personerna.
              På sätt bygger man inte administrativa murar mellan rättsväsendets
              olika aktörer, utan man kan agera gemensamt och tillsammans.
            </seg>
            <seg n="183f5ecf">
              Allt detta kan och ska vi göra så fort det någonsin går. Men
              för att man verkligen ska lyckas i kampen mot den organiserade
              kriminaliteten krävs det att man kommer åt drivkraften bakom brottligheten,
              och det är den ekonomiska vinningen. Kärnan i kriminaliteten är
              narkotika, människohandel, vapenhandel och bedrägerier. Det handlar
              om att tjäna pengar.
            </seg>
            <seg n="bed33d3f">
              Ofta spelar det ingen roll vad man för dagen handlar med om det
              är narkotika, människor eller insmugglade cigaretter. Man väljer
              det som för dagen lönar sig allra bäst, där vinsten är störst
              och där risken för upptäckt är minst.
            </seg>
            <seg n="9d4010f9">
              Det lagförslag som vi tar ställning till i dag är ett steg i
              rätt riktning. Men vi vill gå något längre. Vi vill även ha möjligheter
              till ett så kallat utökat förverkande. För sex år sedan presenterade
              Förverkandeutredningen ett förslag som innebar att åklagarens
              bevisbörda under vissa förutsättningar gjordes något lättare när
              det gäller sambandet mellan viss egendom som man kommit åt på
              ett kriminellt sätt och det begångna brottet. Så är det redan
              i ett flertal länder i Europa. Det gäller oss närliggande länder
              som Danmark och Norge och mer avlägsna som Holland och Irland.
              Där har man alltså skärpt lagstiftningen på det här sättet, men
              vi har inte gjort det i Sverige än. Vi tycker att det är dags
              för det.
            </seg>
            <seg n="de627f9d">
              För att ett förverkande ska kunna ske i dag, med dagens lagstiftning,
              krävs det att åklagaren visar att utbytet härrör från ett visst
              specifikt brott. Detta innebär att det kan vara väldigt svårt
              för åklagaren att visa att en viss tillgång, en viss egendom och
              ett visst utbyte av brott är kopplat till ett visst, specifikt
              brott.
            </seg>
            <seg n="5d799b3a">
              De kriminellt åtkomna tillgångarna kommer ofta från en omfattande
              brottslighet. Organiserad brottslighet är ju som namnet antyder
              en brottslighet där själva affärsidén är att systematiskt åsidosätta
              regler och komma åt egendom på ett sätt som inte är tillåtet.
              Det är alltså djupt kriminellt.
            </seg>
            <seg n="656a3997">
              Vi yrkar bifall till den reservation som handlar om att bevisbördan
              för att visa att ett visst utbyte härrör från ett visst begånget
              brott, som åklagaren har att visa, i vissa fall lindras. Därmed
              blir det lättare att förverka egendom som man har kommit över
              på ett kriminellt sätt.
            </seg>
          </u>
          <note type="speaker" n="2c542396">
            Anf. 107 JOHAN LINANDER (c):
          </note>
          <u who="johan_linander_68e9c1" xml:id="i-eeb90746715c32db-0" n="0edb7591">
            <seg n="49b7b6df">
              Herr talman! I dag ska jag fatta mig kort, åtminstone i denna
              fråga. Jag och Centerpartiet står bakom reservationen om utvidgat
              förverkande. Den yrkar jag också bifall till.
            </seg>
            <seg n="44a3864c">
              Liksom tidigare talare från Moderaterna och Folkpartiet vill
              jag poängtera vikten av att angripa just den ekonomiska vinningen
              för att nå de grovt kriminella. Ett utvidgat förverkande som skulle
              kunna betyda att en stor del av en kriminells egendom förverkas,
              det vill säga tas, skulle vara effektivt.
            </seg>
            <seg n="563637be">
              Det är beklagligt att regeringen inte har klarat av att ta fram
              ett förslag trots att Förverkandeutredningen kom med sitt förslag
              1999, alltså för sex år sedan. Jag tycker nu att det är rimligt
              att vi i riksdagen uttalar vår tydliga vilja och sätter press
              på regeringen.
            </seg>
            <seg n="908d560b">
              I den här debatten skulle jag vilja ha besked av Kerstin Andersson,
              som företräder Socialdemokraterna. Tycker hon att utvidgat förverkande
              är något positivt och nödvändigt eller är det något negativt,
              och fel väg att gå för att bekämpa grov kriminalitet? Jag skulle
              vilja ha ett enkelt svar på detta.
            </seg>
            <seg n="2d27bc7a">
              I övrigt tycker jag att regeringens proposition är bra, men jag
              yrkar bifall till reservationen.
            </seg>
          </u>
          <note type="speaker" n="d7ee96c5">
            Anf. 108 KERSTIN ANDERSSON (s):
          </note>
          <note n="46cd868f">
            Herr talman! Jag börjar med att yrka bifall till utskottets förslag
            i betänkandet och avslag på reservationen.
          </note>
          <note n="d6e97248">
            Den 27 oktober förra året godkände riksdagen utkastet till godkännande
            av rambeslut om förverkande på grund av brott. I den debatt vi
            då förde framfördes det synpunkter från Vänstern, Centern och
            Moderaterna i form av en reservation där man tog upp frågan om
            att förslag till svensk följdlagstiftning inte presenterades.
          </note>
          <note n="0cf72bb2">
            I mitt replikskifte sade jag då att förslag till följdlagstiftning,
            som redan då var färdigställt, förhoppningsvis skulle träda i
            kraft den 1 juli 2005. I dag möts vi här i debatten, och förslaget
            till svensk följdlagstiftning kommer nu att träda i kraft den
            1 juli 2005.
          </note>
          <u who="kerstin_andersson_06a1cf" xml:id="i-6fd00d843344a127-0" n="04dab199">
            <seg n="d6664ab8">
              Förslaget innebär förändringar i inte mindre än 39 olika lagar.
              Det gäller lagstiftning om utökade möjligheter till förverkande,
              det vill säga att ta ifrån någon rätten till viss egendom som
              denne fått genom olämpligt handlande i samband med brottsligt
              beteende.
            </seg>
            <seg n="aaa929f5">
              Jag kan med glädje konstatera att samtliga partier sluter an
              till det förslag som regeringen har gett till riksdagen. Jag tolkar
              det som att reservanterna håller med i sak men vill gå ytterligare
              ett steg just i dag till ett utvidgat förverkande. De hade helst
              sett att den lagstiftningen hade legat här på riksdagens bord
              i dag.
            </seg>
            <seg n="8099fa0a">
              Lagstiftningen runt förverkande är komplex och svårtillgänglig.
              När det gäller utvidgat förverkande är den ännu mer komplex.
            </seg>
            <seg n="db3a5eba">
              Bakgrunden till den lagstiftning som presenteras här i dag är
              att vi ska kunna bekämpa brottsligheten på ett så effektivt sätt
              som möjligt. Förverkandeinstitutet är ett viktigt instrument i
              den brottsbekämpande verksamheten.
            </seg>
            <seg n="12268424">
              Eftersom ekonomisk vinning är en av de främsta drivkrafterna
              bakom en stor del av brottsligheten är det viktigt att vi skapar
              incitament som minskar kriminaliteten. I stort handlar denna lagstiftning
              om en möjlighet att beröva gärningsmannen vinning av ett brott.
              Den handlar också om att kunna förverka sådan egendom som kommit
              till användning, eller som kan komma till användning, som ett
              hjälpmedel för att begå brott.
            </seg>
            <seg n="89978f8e">
              En bil kan till exempel förverkas om en person har köpt den med
              medel som han har stulit. Utdelning av aktier kan förverkas om
              en person har köpt aktier med narkotikapengar.
            </seg>
            <seg n="8bcdd397">
              Brottsbalkens regler om förverkande utökas också till att gälla
              brott enligt annan lag för vilket det är föreskrivet fängelse
              i mer än ett år. Det finns dock ett undantag. Det är skattebrottslagen.
              Den blir i stället föremål för taxering.
            </seg>
            <seg n="7d937f00">
              I betänkandet behandlas också nya förfaranderegler vid beslag
              av alkohol, vilket kommer att underlätta den praktiska hanteringen
              för polisen. En enskild polis ska nu under vissa förutsättningar
              kunna förstöra beslagtagen alkohol. I dag kan ett sådant beslut
              endast fattas av undersökningsledare eller polismyndighet.
            </seg>
            <seg n="abe96752">
              Herr talman! Under senare år har det inom EU tagits flera initiativ
              till rambeslut för att såväl närma medlemsstaternas nationella
              förverkanderegler till varandra som att uppnå ett mer effektiv
              samarbete när det gäller just de här frågorna. Detta arbete är
              nödvändigt för att möta en alltmer organiserad och internationell
              brottslighet i Europa. Rörligheten mellan olika länder har lett
              till att brottsligheten i betydligt större utsträckning än tidigare
              är gränsöverskridande.
            </seg>
            <seg n="0c002bda">
              Den gränsöverskridande brottsligheten utgör ett stort, betydande
              samhällsproblem. Förutom lagstiftning krävs det ett omfattande
              och engagerande samarbete både internationellt och nationellt
              av polis, tull, åklagare och domare.
            </seg>
            <seg n="d06821e2">
              Det handlar om strategi, analys, underrättelseverksamhet, utredning
              och spaning men också om metod- och kompetensutveckling. Det handlar
              om att utveckla den egna organisationen och den gemensamma internationellt.
              Jag tycker att det finns anledning att vara imponerad av den kunskap
              och information som jag har fått om hur detta samarbetet här i
              Sverige och internationellt fungerar, inte minst när det gäller
              människohandel, smuggling, narkotikabrottslighet och barnpornografibrott.
            </seg>
            <seg n="7e911b2f">
              Men samtidigt som vi utvecklar samarbetet över gränserna är det
              viktigt att vi harmoniserar och utvecklar våra regelverk som har
              betydelse för ett effektivare brottsbekämpande.
            </seg>
            <seg n="f5b46e78">
              En allmän förutsättning för att internationellt samarbete i fråga
              om förverkande ska kunna fungera väl är att de berörda ländernas
              nationella förverkanderegler inte skiljer sig åt i alltför hög
              grad. De utökade möjligheter till att förverka utbyte av och hjälpmedel
              vid brott som nu föreslås att vi i riksdagen beslutar om är ett
              mycket viktigt verktyg i brottsbekämpningen.
            </seg>
            <seg n="ec45072a">
              Herr talman! Den nya tekniken har skapat nya möjligheter att
              begå brott. Barnpornografibrott är en brottslighet som i allt
              väsentligt är relaterad till Internet och som växer explosionsartat
              i Sverige och internationellt. Bortom all tolerans kränks barn
              och utsätts för övergrepp.
            </seg>
            <seg n="42b55b8a">
              Varje dag utnyttjas också hundratals utländska kvinnor och barn
              i Sverige sedan de förts hit från betydligt fattigare hemländer
              genom organiserad människohandel. Tusentals svenska män betalar
              varje vecka pengar för att delta i ödeläggelsen av dessa människors
              liv. Alla vi här är väl medvetna om att dessa frågor kräver mer
              än lagstiftning. Men lagstiftning har en mycket stor betydelse
              och kan också ha en viss förebyggande effekt.
            </seg>
            <seg n="df8b4c7a">
              Ett annat angeläget område där förverkandelagstiftningen får
              betydelse är till exempel miljöbrotten där handeln med skyddade
              djur är ett utsatt område. I dag avser handeln främst export,
              framför allt till Mellaneuropa, av rovdjur som varg, djärv, björn,
              lo, rovfåglar och ugglor från Sverige. Till Sverige importeras
              främst reptiler.
            </seg>
            <seg n="d09494cc">
              Herr talman! Det råder ingen tvekan om att den viktigaste drivkraften
              bakom organiserad brottslighet är möjligheten att tjäna snabba,
              stora pengar utan hänsyn till mänskligt lidande. Att frånta gärningsmännen
              vinsterna av brottsligheten och också hjälpmedel såsom lägenheter,
              datorer och transportmedel är viktigt för att motverka brott.
            </seg>
            <seg n="63b6c6bd">
              Tack vare att riksdagen godkände det här utkastet till rambeslut
              kunde det antas av Europarådet den 24 februari. Sverige bidrog
              på så sätt till att inte fördröja det så viktiga lagarbetet med
              att harmonisera medlemsstaternas lagstiftning. Det är ett mycket
              angeläget, nödvändigt och högt prioriterat arbete såväl inom EU
              som i Sverige.
            </seg>
            <seg n="bdb4c91d">
              Med dessa förslag i sin helhet uppfyller Sverige sina internationella
              åtaganden i denna del och har också i vissa fall gått längre.
              Vi socialdemokrater ser med stor tillfredsställelse fram emot
              det ikraftträdande som är tänkt till den 1 juli 2005.
            </seg>
          </u>
          <note type="speaker" n="a2940a4e">
            Anf. 109 BEATRICE ASK (m) replik:
          </note>
          <u who="beatrice_ask_084111" xml:id="i-07394606973b27c4-1" n="3b92b230">
            <seg n="0ffb2696">
              Herr talman! I sitt anförande erinrade Kerstin Andersson om när
              riksdagen fattade beslut om rambeslutet. Då påpekades bland annat
              att Moderaterna hade valt att inte delta i beslutet, och det är
              alldeles riktigt. Anledningen till att vi inte deltog i beslutet
              var det som Kerstin Andersson också framhöll, att det får konsekvenser
              för svensk lagstiftning på väldigt många områden. Det har alltså
              tagit ganska lång tid för regeringen att få fram det underlag
              som vi har fått redovisat i en proposition för att vi här och
              nu ska kunna ta ställning till en del av de effekterna, som vi
              inte hade en aning om när vi skickade i väg ministern till Bryssel.
              Det här är en mycket märklig ordning.
            </seg>
            <seg n="8ee80cb8">
              Men vad värre är är att det återstår viktiga delar, nämligen
              det som rör utvidgat förverkande. Jag är helt överens med Kerstin
              Andersson om angelägenheten i att förverka det man har skaffat
              sig genom kriminalitet. Men när kommer de vassa verktygen? När
              kommer regeringen att för oss presentera vad vi ska göra för att
              verkligen ta itu med problemen? Det är riktigt att flera från
              alliansen har haft bekymmer med rambesluten, men inte alla, men
              det är faktiskt också riktigt att vi är de som säger: Lägg nu
              fram ärendena! Det är de svåra, komplicerade reglerna som ska
              fram nu. Vi tror inte att det blir någon lätt match att veta vad
              som är rätt och fel i varje del av detta, men vi inser att det
              måste göras. Hur länge ska riksdagen behöva vänta på att få ta
              itu med den arbetsuppgiften?
            </seg>
          </u>
          <note type="speaker" n="6c1e80ca">
            Anf. 110 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-7722b959d5d71579-0" n="04dab199">
            <seg n="dc8010d7">
              Herr talman! Anser inte Beatrice Ask att det är bättre att vi
              får en lagstiftning när det gäller dessa utvidgade förverkanden
              som är rättssäker och trygg och där det också har gjorts en korrekt
              bedömning av lagstiftningsbehovet?
            </seg>
            <seg n="0cd87a0b">
              Den reservation som i dag ligger på bordet andas ett visst misstroende
              gentemot regeringen. Ni skriver att beredningsunderlag finns och
              att det inte föreligger behov av att ytterligare utreda denna
              fråga. Jag kan ställa en fråga till Beatrice Ask. Vad grundar
              ni detta på? Tror inte Beatrice Ask att om alla frågetecken vad
              gäller utvidgat förverkande hade varit utredda hade regeringen
              lagt fram det här förslaget i samband med den lagstiftning som
              vi debatterar i dag? Vi socialdemokrater har förtroende för att
              det arbete som görs just nu är nödvändigt.
            </seg>
            <seg n="429de673">
              I betänkandet skriver vi också att det är föremål för fortsatt
              utredning. Vi vet att när det här arbetet är klart, och efter
              sedvanlig remiss och lagrådsbehandling, kommer vi att få ta ställning
              till ett förslag på lagstiftning om just utvidgat förverkande.
              Det ska ju komma före den 15 mars 2007, som är den tidpunkt som
              gäller för att Sverige ska ha antagit detta och vidtagit de nödvändiga
              åtgärderna för att leva upp till rambeslutet.
            </seg>
          </u>
          <note type="speaker" n="6395846a">
            Anf. 111 BEATRICE ASK (m) replik:
          </note>
          <u who="beatrice_ask_084111" xml:id="i-07394606973b27c4-2" n="3b92b230">
            <seg n="eb9b61ea">
              Herr talman! Jag kan understryka att jag känner ett väldigt misstroende
              mot regeringen, inte så mycket mot viljan att leva upp till fattade
              rambeslut men väl mot innehållet i det man gör. Eftersom allt
              verkar ta så innerligt lång tid har vi dessutom anledning att
              misströsta om att vi får fram ett underlag i tillräckligt god
              tid. Det är nästan så att man börjar känna att vi kanske kommer
              att stå här med en annan regering och så är inte hemläxan gjord.
              Då får vi börja från scratch, och då kommer det att bli väldigt
              bråttom att ta fram underlaget. Det var ju 1999 som en utredning
              vände och vred på de här frågorna. Det har gått några dagar sedan
              dess. Vi har pratat om det här i riksdagen. Vi hade en jättedebatt
              om rambeslutet. Då kan man åtminstone önska att det skulle komma
              lite snabbare.
            </seg>
            <seg n="75d7af99">
              Jag är faktiskt väldigt bekymrad över att vi inte får detta,
              kanske inte så mycket utifrån vår beslutsposition i riksdagen
              som utifrån det faktum att detta innebär att rättsvårdande myndigheter
              står lite bakbundna i arbetet mot den grova, organiserade brottsligheten
              och mot terroristnätverk och annat elände. Vi måste komma åt de
              ekonomiska vinsterna för att det ska bli någon skillnad. Då är
              det allvarligt om Sverige hamnar på efterkälken, vilket vi gör.
            </seg>
            <seg n="f5bfd104">
              Däremot tycker jag att det rent demokratiskt fortfarande är väldigt
              märkligt att Socialdemokraterna gärna skriver under stora uppgörelser
              i Bryssel men sedan inte gör något hemma. Vi har väl en annan
              tågordning: att man gör hemläxan först och sedan pratar på de
              stora middagarna om hur duktig man är.
            </seg>
          </u>
          <note type="speaker" n="a4a7e024">
            Anf. 112 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-7722b959d5d71579-1" n="04dab199">
            <seg n="9b77629d">
              Herr talman! Man ska komma ihåg att Förverkandeutredningen lade
              fram sitt förslag 1999. Det är det som står i er reservation.
              Det är den utredningen och de förslagen ni hänvisar till. Eftersom
              jag inte fick något svar från Beatrice Ask på frågan om vad ni
              grundar detta att det finns beredningsunderlag på, måste jag ta
              det som intäkt för att det är Förverkandeutredningens förslag
              som ni vill att man ska följa vidare.
            </seg>
            <seg n="d632fe34">
              Rambeslutet tog man initiativ till år 2002. Då kan vi titta tillbaka
              på vad Förverkandeutredningen egentligen sade. På vilket sätt
              skulle man ta detta med förverkandegrunden när det gäller närstående
              och kanske även andra personer? De sade att det var värdet av
              lagöverträdarens egendom som skulle vara föremål för förverkandet,
              det vill säga det som man kallar för värdeförverkande, och inte,
              som är fallet i rambeslutet och i övriga nordiska länder i dag,
              att det är egendomen som sådan som är föremål för förverkandet,
              så kallat sakförverkande. Det är detta som man tittar på just
              nu och gör en bedömning av. Hur ska det se ut i vår svenska lagstiftning?
            </seg>
            <seg n="4d28e781">
              Det finns tre alternativ att välja på enligt rambeslutet. På
              Regeringskansliet tittar man nu på hur andra nordiska länder har
              det och hur man tillämpar detta. Det borde väl vara bra att vi
              också får möjlighet att se hur vi på bästa sätt ska få en bra
              lagstiftning när det gäller utvidgat förverkande. Utskottet säger
              inte att en sådan lagstiftning inte ska komma.
            </seg>
          </u>
          <note type="speaker" n="6b946350">
            Anf. 113 JOHAN LINANDER (c) replik:
          </note>
          <u who="johan_linander_68e9c1" xml:id="i-eeb90746715c32db-1" n="0edb7591">
            <seg n="cfe2eea8">
              Herr talman! När jag fick den här propositionen i min hand letade
              jag ganska länge det är ju en ganska tjock bok det här, och den
              heter Utökade möjligheter att förverka utbyte av och hjälpmedel
              vid brott m.m. eftersom jag fått för mig att det här skulle handla
              om utökat förverkande, men jag kunde leta hur länge som helst.
              Jag hittade ingenting om det i alla fall.
            </seg>
            <seg n="6856d807">
              Kerstin Andersson tar i sitt anförande upp en mängd saker som
              vi givetvis allihopa håller med om. Det är ju därför vi har sagt
              ja till propositionen. Men vi vill gå lite längre.
            </seg>
            <seg n="ec45b3de">
              Jag kan inte låta bli att kommentera det här med rättssäkerhet.
              Förverkandeutredningen kom med sitt förslag 1999. Det har gått
              sex år. Vad är det som skulle bli så mycket rättssäkrare om det
              tog sju eller åtta år? Det har jag lite svårt att förstå. Vad
              det handlar om är ju att regeringen och Justitiedepartementet
              inte har gjort sin hemläxa i tid.
            </seg>
            <seg n="0f039d41">
              Jag saknar också besked i den fråga jag ställde i mitt anförande,
              om Kerstin Andersson och Socialdemokraterna tycker att utökat
              förverkande är något positivt och nödvändigt för att bekämpa den
              grova kriminaliteten eller om det handlar om något negativt och
              ni inte tycker att det är rätt väg att gå. Jag ber inte Kerstin
              Andersson att rent tekniskt förklara hur en lagstiftning om ett
              utökat förverkande ska se ut, utan bara att säga om det här är
              något positivt som vi kan förvänta oss eller om det är något negativt
              som vi får fortsätta motionera om.
            </seg>
          </u>
          <note type="speaker" n="0044e39a">
            Anf. 114 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-7722b959d5d71579-2" n="04dab199">
            <seg n="35e75084">
              Herr talman! Utskottet skriver i betänkandet att vi utgår ifrån
              att regeringen tillser att det fortsatta utrednings- och beredningsarbetet
              bedrivs på ett sådant sätt att genomförandet av lagstiftningen
              inte kommer att fördröjas i onödan. Det går mycket bra att läsa
              i utskottets betänkande vad som står där vad gäller utvidgat förverkande.
            </seg>
            <seg n="a7557e0f">
              Jag tänker inte ge mig in i någon teknisk förklaring av lagar
              och lagstiftning, för det tror jag inte att jag är kapabel till
              att göra. Däremot har jag full respekt för det arbete och de svårigheter,
              den komplexitet, som det här med utvidgat förverkande ändå innebär.
              Det utredningsmaterial som man vill ta in och titta på gäller
              just att se hur det ser ut i våra nordiska länder och hur man
              tillämpar det. Finland har i dag en lagstiftning om utvidgat förverkande
              som går i linje med Förverkandeutredningen. Danmark och Norge
              har en helt annan modell som går ut på att lagöverträdaren ska
              göra sannolikt att egendomen har kommit till på laglig väg, alltså
              en omvänd bevisbörda. Är det inte bra att vi också nu tar till
              oss detta och tittar på hur detta tillämpas i våra nordiska grannländer
              och att vi gör en så bra lagstiftning som möjligt när det gäller
              utvidgat förverkande?
            </seg>
            <seg n="df29f514">
              Ni hänvisar till Förverkandeutredningen. Min fråga måste då ändå
              gälla detta: Tror Johan Linander att Förverkandeutredningens förslag
              fullt ut skulle kunna gälla i dag? Tror inte Johan Linander att
              det är bra att vi tar till oss och ser hur man tillämpar den här
              lagstiftningen runtomkring, just för att titta på inte minst bevisbördan?
            </seg>
          </u>
          <note type="speaker" n="6afea2f3">
            Anf. 115 JOHAN LINANDER (c) replik:
          </note>
          <u who="johan_linander_68e9c1" xml:id="i-eeb90746715c32db-2" n="0edb7591">
            <seg n="d67be41f">
              Herr talman! Jag ska börja med att svara på frågan. Självklart
              är det så att man får fortsätta utreda och titta på vad andra
              länder gör om man inte vill komma till något beslut. Då får man
              ju fortsätta att utreda. Men tycker man att det här är nödvändigt
              och bråttom och att vi faktiskt behöver göra någonting så gäller
              det också att komma till skott. Då är frågan: Hur många år ska
              man behöva ha på sig? Det är ju inte första gången vi debatterar
              det här. Det mesta handlar om hastigheten på Justitiedepartementets
              arbete. Vi tycker att det går för långsamt, men Socialdemokraterna
              tycker att det gärna får ta fem, sex eller sju år, eller hur lång
              tid man nu behöver ha på sig.
            </seg>
            <seg n="d32b62df">
              Vi kommer ändå till den slutsatsen att när vi reserverar oss
              från den borgerliga alliansen om att vi vill ha besked, att vi
              vill sätta press på regeringen och att vi vill att riksdagen redan
              nu ska säga att den vill ha ett beslut om utökat förverkande,
              så svarar Socialdemokraterna: Vi vill ha fortsatta utredningar.
              Det är ju så det är: Ni väljer utredningar vi väljer skarpa förslag.
            </seg>
          </u>
          <note type="speaker" n="28c663dc">
            Anf. 116 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-7722b959d5d71579-3" n="04dab199">
            <seg n="cf4d1bb5">
              Herr talman! Ja, Johan Linander, jag blir något fundersam. Ditt
              inlägg just nu ger sken av att det är bättre att det är bråttom
              än att vi när vi lagstiftar också ser till rättssäkerhet och rättstrygghet
              och gör noggranna övervägningar. Jag har tidigare, både i mitt
              anförande och här nu i replikskiftet, försökt redogöra för hur
              komplicerat det är med just utvidgat förverkande, inte minst när
              det gäller att kunna ta ifrån någon något, till exempel om det
              är någon närstående till förövaren som har egendom som kan ha
              härlett från ett brott. Det gäller bevisbördan där finns också
              jättemycket att titta på. Vad är det till exempel åklagaren ska
              göra sannolikt?
            </seg>
            <seg n="f25cba5a">
              Jag tycker att det är lite respektlöst också mot oss som står
              här, Johan Linander. Du och jag har ett ansvar som lagstiftare.
            </seg>
            <seg n="8aa2cc1b">
              Det kommer en lagstiftning framöver jag har sagt det tidigare
              före den 15 mars 2007. Till dess har vi tid på oss.
            </seg>
            <seg n="e2b120a8">
              Samtidigt kan jag tycka att det också finns en underton i Johan
              Linanders sätt att argumentera där han på något sätt vill antyda,
              i den här debatten i dag, då vi alltså gör 39 lagändringar, att
              det inte skulle ha någon betydelse som ett medel mot den organiserade
              brottsligheten framöver.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="b6f8827e">
            13 § Tillträdesförbud
          </note>
          <note n="058712d0">
            Föredrogs
          </note>
          <note type="speaker" n="632e908a">
            Anf. 117 BEATRICE ASK (m):
          </note>
          <u who="beatrice_ask_084111" xml:id="i-07394606973b27c4-3" n="3b92b230">
            <seg n="39b124bb">
              Herr talman! Jag vill börja med att yrka bifall till reservation
              1, även om vi moderater som vanligt står bakom alla våra reservationer.
              Jag gör detta för tids vinnande.
            </seg>
            <seg n="04cbb2c1">
              Låt mig inledningsvis också säga att jag trodde att justitieministern
              kanske skulle komma till riksdagen i eftermiddag. Det händer ju
              inte varje dag, men i dag ska vi prata en hel del om fotboll och
              hotet mot fotbollen, och då hade det kanske varit kul.
            </seg>
            <seg n="265cc4cb">
              Aftonbladet har i en mycket skrämmande artikelserie utmålat just
              läktarvåldet och huliganerna som det största hotet mot den svenska
              fotbollen. Jag läste för någon vecka sedan en insändare i Göteborgs-Posten
              från en idrottsintresserad man vid namn Filip som skrev: Ett besök
              på Gamla Ullevi i dag handlar tyvärr mycket om 100200 människor
              som spyr ut sitt hat med diverse hatramsor. Det är inte speciellt
              roligt längre att gå med sina barn på IFK-matcher, ta med kunder
              eller kompisar. Det är så många känner det. Sportbladet har genom
              en alldeles färsk Sifoundersökning tagit reda på att 37 % av svenska
              folket skräms bort från fotbollsarenorna på grund av våldet i
              evenemangen.
            </seg>
            <seg n="be09179b">
              Det värsta är att detta inte är ett nytt fenomen. I svensk fotboll
              mötte vi läktarvåld redan 1970 när IFK Göteborgs supportrar stormade
              Ryavallen i Borås. Man kan göra en lista på allvarliga incidenter
              och elände som därefter skett. Tyvärr har det inte blivit bättre,
              även om klubbarna, polisen och många andra försöker göra insatser.
            </seg>
            <seg n="050c5b57">
              Vi moderater ser mycket allvarligt på att idrottsevenemang störs
              av personer som bara är där för att bråka. Det handlar inte om
              vanliga bråk utan om en organiserad kriminell verksamhet, ofta
              mycket välplanerad. Det är allvarligt, eftersom publikens engagemang
              och respekt för sportsligt uppträdande är en viktig och integrerad
              del av en sund idrottskultur. Idrotten ska fostra säger vi, men
              på vilket sätt fostrar den när detta blir ett mer eller mindre
              vanligt inslag i verksamheten?
            </seg>
            <seg n="f89977f5">
              Det är naturligtvis helt orimligt att både publik, utövare och
              arrangörer ska vara otrygga, direkt rädda, i samband med och i
              anslutning till matcherna. Jag känner folk i Helsingfors som över
              huvud taget inte går ut fotbollskvällar. De avstår inte bara från
              att gå på matcherna utan sitter hemma för att de inte vill åka
              tunnelbana samtidigt som en del av fotbollsbesökarna är ute.
            </seg>
            <seg n="15708907">
              Kostnaderna för säkerhetsarrangemang i form av poliser, vakter
              och mycket annat ligger i dag på orimlighetens gräns. Det verkar
              inte heller som det blir bättre. Det gör att vi välkomnar regeringens
              förslag om tillträdesförbud. Vi måste på olika sätt försöka ta
              i med hårdhandskarna mot den här utvecklingen. Däremot tycker
              vi att regeringen är lite naiv när den nästan bortser från de
              yngre bråkmakarna, hang arounds , som när man studerar detta oftast
              står för den lite grövre delen av verksamheten. De är helt gränslösa
              i sitt sätt att agera och används mycket medvetet av äldre kriminella
              i supportergängen.
            </seg>
            <seg n="69c81600">
              Vi tycker därför från moderat sida att brott som man begått innan
              man fyllt 15 år ska beaktas vid riskbedömningen, och för beslut
              om tillträdesförbud när man sedan fyller 15 år. Det ska vara en
              belastning att ha varit med om den här typen av brottslig verksamhet.
              Det är det minsta man kan begära. Däremot vill vi ändå tro att
              det är bra att man, om man är så ung som 1314 år, inte av åklagare
              utestängs från att gå på fotbollsmatcher eller annat. I någon
              mening har vi trots allt en tilltro till att idrotten och kulturen
              kring den har en positiv inverkan. Vi försöker dock att någorlunda
              balansera det hela. Därmed ger vi också ungdomar en extra chans
              samtidigt som vi försöker säga att vi inte vill vara med om att
              kriminella använder de yngsta medlemmarna i supportergrupperna
              som verktyg i en planerad förstörelseverksamhet eller bråkverksamhet.
              Det är den ena delen av reservationerna.
            </seg>
            <seg n="e1c676fd">
              Vi tycker att regeringen varit omodern i sin utformning av regelverket
              för tillträdesförbudet. Det är bara arrangemang som ordnas av
              den organiserade idrottsrörelsen som ska omfattas av lagen. Vi
              tycker att lagens syfte måste vara att förebygga den brottslighet
              som kan uppkomma vid idrottsarrangemang, oavsett vem som ordnar
              dem. Det är ingen hemlighet att idrottsevenemang i dag kan ordnas
              av både bolag och andra och att de kan ha väldigt olika bakgrund.
              Det vore dumt att behöva komma tillbaka och ändra i lagstiftningen
              för att människor som vill vara med om ett idrottsevenemang ska
              kunna åtnjuta den trygghet som vi tycker att de ska ha. I denna
              fråga delar vi Justitiekanslerns bedömning, som pekar på de gränsdragningsproblem
              vi kommer att få med det försök till avgränsning som regeringen
              gjort.
            </seg>
            <seg n="d42beff3">
              Vi har i en reservation också tagit upp ett helt annat ämne,
              eller del av ämne, beträffande tillträdesförbud något som regeringen
              inte lägger fram förslag om. Det gäller tillträdesförbud inom
              handeln. Det är märkligt att regeringen inte uppfattar snatterier
              och ordningsstörningar i företag och inom affärsverksamhet som
              problem på samma sätt som Coop, Ica, Svensk Handel och många andra.
              Framför allt har små företagare ett evinnerligt problem med enstaka
              människor som gång på gång kommer tillbaka och beter sig illa,
              förstör eller tar grejer. Det är klart att det borde finnas en
              ordning för att kunna avstänga dem från att störa verksamheten.
            </seg>
            <seg n="9469d8ed">
              Det kan inte vara en rättighet att på andras bekostnad förstöra
              och bete sig illa. Det drabbar både kunder och affärsinnehavare.
              Därför har vi yrkat på att regeringen ska återkomma med ett konkret
              förslag till lagstiftning för att skapa ett tillträdesförbud som
              framöver även kan användas inom handeln.
            </seg>
          </u>
          <note n="6d3a399c">
            Jag yrkar alltså bifall till reservation 1.
          </note>
          <note type="speaker" n="cc890c02">
            Anf. 118 TORKILD STRANDBERG (fp):
          </note>
          <u who="torkild_strandberg_920975" xml:id="i-838b9aa5d4b5c3f0-1" n="9ace4a06">
            <seg n="39adc517">
              Herr talman! Det är roligt och glädjande att kunna konstatera
              att det råder stor enighet om att utestänga vissa individer, sådana
              som är kända för våld och ska vi kalla det sabotage, från fotbolls-
              eller hockeymatcher. Vissa av oss vill gå längre än andra, och
              här finns en oenighet. Jag vill därför passa på att yrka bifall
              till reservation 5.
            </seg>
            <seg n="32c4b374">
              Det vi emellertid är överens om är att det ska bli möjligt att
              utestänga huliganer från idrottsarrangemang. Jag är ganska ny
              i den här branschen och kan därför inte låta bli att göra en reflexion
              kring arbetet med att ta fram den här nya lagstiftningen. Under
              90-talet ökade våldet och den brottslighet som har anknytning
              till idrott. Det blev ett allt större problem. Det är fråga om
              allvarlig brottslighet.
            </seg>
            <seg n="3587ca13">
              Arrangemang och saker som ska vara förknippade med lust och glädje
              kom i stället att i mångt och mycket handla om våld och hot. Det
              var till exempel inte längre självklart att man skulle ta med
              sina barn till en ståplats för att se en allsvensk fotbollsmatch.
              1995 föreslog därför Trygghetsutredningen att det skulle bli möjligt
              att utestänga huliganer från idrottsarrangemang. I dag, tio år
              senare, diskuterar vi det i riksdagen, och lagen ska börja gälla
              från den 1 juli i år. Det har gått tio år.
            </seg>
            <seg n="375ec881">
              Vad är det vi har väntat på? Jo, en till synes självklar lagstiftning
              om att den som går till en idrottsplats för att slåss och hota
              ska kunna portas. Jag tror att de som finns utanför detta hus,
              medborgarna, våra uppdragsgivare, betraktar det med viss förundran.
              Tio år för att få fram en lag som innebär att den som går till
              en idrottsplats för att slåss ska kunna utestängas! Tio år för
              att kunna utestänga våldsverkare från fotbollsmatcher! Är detta
              rimligt? Det tror jag är något som alla, men särskilt några, måste
              fundera ganska mycket över.
            </seg>
            <seg n="30c826f0">
              Några av oss vill utvidga tillträdesförbudet till att även gälla
              affärslokaler. Anledningen till det är att det varje år begås
              tiotusentals snatterier i Sverige. Andelen som upptäcks är mycket
              liten, och handlare drabbas hårt av den brottsligheten. En hopplöshet
              och en misstro mot den svenska rättsstaten breder ut sig bland
              dem som får sin försörjning av att sälja saker i affärer, bland
              handlare. Det sprids en misstro mot rättsstaten som jag inte tycker
              är förvånande, men den är skrämmande. I en undersökning som Företagarnas
              Riksförbund gjort svarar endast 18 % av företagarna 18 % att de
              anser att polisen gör ett bra jobb. Över hälften tycker att staten
              ger dem ett för dåligt skydd när det gäller brottsligheten.
            </seg>
            <seg n="68264aac">
              Snatteribrott tror jag har ett starkt samband med övrig brottslighet
              i samhället. Det är inte bara tungt belastade kriminella personer,
              ofta missbrukare, som begår dessa brott, utan det finns ett samband
              även i en vidare mening. Ordspråket det börjar med en knappnål
              och slutar med en silverskål sammanfattar ganska väl vad det handlar
              om. Ett till synes ganska oskyldigt snatteribrott är ofta det
              brott som en ung person först begår. En fjärdedel av dem som grips
              och lagförs för snatteribrott är mellan 15 och 20 år.
            </seg>
            <seg n="ecd5c8ee">
              Herr talman! Den enskilde butiksägaren kan inte, och ska inte,
              behöva stoppa den här kriminaliteten, de här snatterierna, själv.
              En butiksägare i Helsingfors berättade att trots att han vidtagit
              alla tänkbara brottsförebyggande åtgärder alla som varit på Ica
              eller Konsum vet att om man ska handla rakblad får man snart gå
              in i något som påminner om en bunker försvinner det varje dag
              varor för stora värden. Den handlaren räknar med att vart hundrade
              plagg som han köper in för att ha i sin butik och sälja till människor
              i stället lämnar butiken i händerna på en tjuv eller en snattare.
            </seg>
            <seg n="9c07b993">
              Det handlar inte bara om att dessa brott för den enskilde näringsidkaren
              är svåra att stoppa, utan brotten har också ändrat karaktär. Personer
              som vet hur butiksstölderna utvecklats genom åren beskriver en
              utveckling där stölderna blivit fler och där många av gärningsmännen
              blivit alltmer professionella. Man kan tala om en professionalisering
              av snatterierna.
            </seg>
            <seg n="8eac0618">
              Det finns kriminella som specialiserat sig på vissa varor, vissa
              butiker eller vissa sätt att få ut sakerna ur butiken. Ofta handlar
              det om rena beställningsjobb. Det kan handla om choklad, det kan
              handla om rakblad, det kan handla om batterier. Det gods som stjäls
              och bärs ut ur affärerna säljs vidare, ibland till andra näringsidkare
              som är mindre nogräknade och ibland till vanliga medborgare.
            </seg>
            <seg n="c8b40c9d">
              Ett besök på Blocket visar vad det kan handla om. Jag håller
              här upp en annons från i förmiddags. Den handlar om att man kan
              köpa Gillettes Mach 3 Turbo rakblad till en bråkdel av priset
              på Konsum i Gamla stan. Intresserade kan efter debatten få telefonnumret
              av mig.
            </seg>
            <seg n="4f559f1a">
              Regeringen och detta utskotts majoritet vill inte att tillträdesförbudet
              ska kunna gälla för butikslokaler. Argumenten majoriteten anför
              i det här betänkandet är att snattaren måste kunna handla mat
              eller gå till optikern gå till optikern? Menar ni i majoriteten
              på alldeles fullt allvar att det är rimligt att en person som
              vid upprepade tillfällen har stulit glasögon, linsvätska eller
              någonting annat hos en optiker när han får problem med att läsa
              papper ska kunna gå till den här optikern och handla glasögon?
              Är det detta som är den viktiga invändningen mot att man inte
              ska utvidga förbudet till att gälla även för handeln? Menar ni
              att det är rimligt att man ska kunna handla glasögon i samma affär
              som man tidigare har stulit i?
            </seg>
            <seg n="0f3f239f">
              Jag tror att det här handlar om att ni bortser från att varje
              människa har ett eget val. Man har en skyldighet som individ att
              träffa ett eget val. Man blir inte snattare. Man väljer att snatta.
              Det här handlar för mig om att ta parti. Ska vi ta parti för handlaren
              eller för optikern som varje dag, vecka efter vecka får sina varor
              stulna eller ska vi ta parti för personen som varje dag, vecka
              efter vecka stjäl av optikern eller handlaren? Det är det valet
              vi har att träffa.
            </seg>
            <seg n="f77cc008">
              För mig är valet givet, och jag har tagit ställning genom reservationen.
              Jag tycker att vi måste ta ställning för handlaren eller för optikern.
              Jag hoppas och förutsätter att ni också tar det partiet och att
              det kommer lagstiftning som innebär att man ska kunna hindra en
              person från att gå in till optikern eller handlaren.
            </seg>
          </u>
          <note type="speaker" n="36679140">
            Anf. 119 JOHAN LINANDER (c):
          </note>
          <u who="johan_linander_68e9c1" xml:id="i-eeb90746715c32db-3" n="0edb7591">
            <seg n="156ad6e5">
              Fru talman! I dag ska vi besluta om en mycket viktig lag och
              förändring för svensk idrott. Jag är själv en mycket stor idrottsälskare,
              medlem i en supporterförening. Helst av allt står jag på Malmö
              stadions ståplatsläktare och ser när Sveriges bästa fotbollslag,
              Malmö FF, vinner.
            </seg>
            <seg n="8e9efa12">
              Jag vill börja med att säga att nästan alla supportrar som står
              i klacken är där för att de älskar sporten och de älskar sitt
              lag. Nästan alla sköter sig på ett bra sätt. Visst händer det
              att man, kanske även jag, skriker något olämpligt ord när domaren
              har dömt en felaktig straff mot laget. Men med det är det nog.
            </seg>
            <seg n="642104c3">
              Men det finns också de på läktaren som inte riktigt kan skilja
              på kärleken till lagen och brottslighet. På Malmöläktaren har
              jag personligen aldrig mött huliganer som bestämmer mötesplats
              med motståndarnas fans för att slåss. Men det finns tyvärr några
              fans i alla toppklubbar som uppträder på ett sådant sätt att de
              förstör för laget och förstör för oss andra supportrar, även om
              de egentligen är där för idrottens skull och inte för att ställa
              till med bråk.
            </seg>
            <seg n="00742cee">
              I dag händer det att klubbar stänger av störande supportrar från
              arenorna. Problemet är att det inte finns något straff om de trots
              detta tar sig in på arenan. Det är det som vi i dag behandlar,
              att åklagare ska kunna fatta beslut om att med ett straffansvar
              utestänga personer från idrottsarrangemang. Det är ett steg i
              rätt riktning, men det är inte tillräckligt.
            </seg>
            <seg n="d927ab90">
              Centerpartiet står bakom fyra reservationer som finns i betänkandet,
              men jag nöjer mig med att yrka bifall till reservation 2 under
              punkt 2 angående tillträdesförbud även för personer under 15 år.
              Självklart står jag även bakom samtliga fyra reservationer.
            </seg>
            <seg n="a95518b6">
              En av de frågor som jag tycker att Socialdemokraterna och de
              andra i majoriteten bör besvara här i dag är om man ser tillträdesförbudet
              som ett straff. Tycker ni det förstår jag att ni anser att barn
              under 15 år inte ska omfattas av tillträdesförbudet. Eftersom
              man inte är straffmyndig ska man inte heller kunna straffas. Men
              om ni liksom jag ser tillträdesförbudet som en borttagen möjlighet
              att se en match och inget straff blir ställningstagandet lite
              mer svårbegripligt.
            </seg>
            <seg n="6616c757">
              Jag tycker att det är självklart att en 14-åring som överträtt
              ett tillträdesförbud inte ska kunna dömas för detta eftersom han
              inte är straffmyndig. Men det hindrar inte att lagen om tillträdesförbud
              även ska kunna omfatta dem som är under 15 år. Brottsbalken, med
              förbud mot misshandel och förbud mot stöld, och narkotikastrafflagen
              gäller även de som är under 15 år, även om de inte kan straffas
              för de brott de har begått.
            </seg>
            <seg n="caa8f09c">
              I betänkandet kan man läsa beträffande frågan om personer under
              15 år ändå ska kunna få tillträdesförbud att regeringen anför
              att personerna inte skulle kunna lagföras för överträdelse av
              förbud. Detta tycker jag är ett totalt ovidkommande argument.
              Det är olagligt för personer under 15 år att mörda någon, även
              om man inte kan straffa dem för det. Vi säger ju inte från samhällets
              sida att det är lagligt att göra saker bara för att man är under
              15 år.
            </seg>
            <seg n="6fa8a3c8">
              Jag tycker också att detta blir en illa riktad vänlighet mot
              ungdomar som begår brott. För mig har det ingen betydelse om det
              är en 14-åring eller en 15-åring som kastar en flaska i huvudet
              på motståndarnas målvakt. Han ska ändå inte vara välkommen till
              nästa match. En 14-åring som gör på det sättet ska få veta att
              man inte gör så. Därför är du inte välkommen på matchen nästa
              gång.
            </seg>
            <seg n="e83a4ca6">
              Det är faktiskt så också att klubben kan stänga av en person
              som är under 15 år. Varför ska då inte det tillträdesförbud som
              vi beslutar om kunna gälla? Är det mer rättssäkert att klubben
              själv beslutar om tillträdesförbud än att åklagaren ska kunna
              göra det enligt den lagstiftning som vi tar fram?
            </seg>
            <seg n="b55866da">
              I betänkandet kan man också läsa att utskottet och regeringen
              tycker att rättssäkerhetsskäl talar emot förslaget eftersom skuldfrågan
              sällan är klar när den misttänkta är under 15 år. Men det finns
              inget som säger att skuldfrågan behöver vara mer oklar för att
              gärningsmannen är under 15 år. Polis kan utreda brott oavsett
              vilken ålder gärningsmannen har.
            </seg>
            <seg n="35f45069">
              I praktiken kommer det att vara så att det är klubbarna som tittar
              på inspelade filmer, tv-sändningar och bilder för att se vem det
              var som gjorde den här saken, kastade flaskan i huvudet på målvakten.
              Då är det likväl utrett, oavsett om den som gjort det är 14 eller
              15 år.
            </seg>
            <seg n="5d4a3c06">
              Fru talman! Jag tänkte nu gå över till de övriga tre reservationer
              som Centerpartiet står bakom. Vi har tidigare hört från mina borgerliga
              kolleger om tillträdesförbud när det gäller affärslokaler. Torkild
              Strandberg nämnde ett lite för lågt belopp. Vi fick av Svensk
              Handel för några veckor sedan i utskottet veta att det beräknas
              ske ca 20 miljoner stölder och snatterier från svenska affärer
              varje år, till totalt sett väldigt stora belopp. Affärsinnehavaren
              har redan nu rätt att neka en kund att komma in i affären. Men
              om personen ändå tar sig in kan han inte dömas för olaga intrång.
              Det är detta som borde förändras.
            </seg>
            <seg n="dd16f658">
              Ett av de argument som man kan hitta i betänkandet är att det
              skulle ha varit ett för stort intrång i den enskildes dagliga
              livsföring om han eller hon inte fått gå in och handla i affären.
              Om detta kan man säga minst två saker.
            </seg>
            <seg n="458bcfe1">
              För det första är det upp till varje enskild person att sköta
              sig. Då blir det aldrig fråga om att man inte får komma och handla
              i affären. Om man begår brott får man väl räkna med att man inte
              får tillträde till den affär där man tidigare har begått brott.
              Jag tycker inte att det är så värst konstigt.
            </seg>
            <seg n="53b52706">
              För det andra tycker jag att det är högst inkonsekvent av majoriteten
              att säga att det är okej för en affär att själv ensidigt sätta
              upp ett förbud för en person att komma in i affären. Det är ju
              helt lagligt, även om man inte har någon straffsanktion för det.
              Om det nu är så otroligt viktigt för den enskildes dagliga livsföring
              att han får gå och handla i affären borde inte affärsinnehavaren
              heller själv få sätta upp ett sådant förbud. Det man då säger
              är att det är okej att affärsinnehavaren sätter upp ett förbud,
              men det är också okej om personen i fråga bryter mot det förbudet.
            </seg>
            <seg n="e2c8afb2">
              Ett annat argument för tillträdesförbud på idrottsarenor men
              mot tillträdesförbud i affärer är enligt majoriteten att idrottsorganisationerna
              har särskild personal vid sina arrangemang, bland annat ordningsvakter,
              och att det vid idrottsarrangemangen ofta finns poliser närvarande.
              De flesta gånger finns det inte ens några ordningsvakter. Idrotts-Sverige
              är inte bara fotbollsderbyn mellan Djurgården och Hammarby. Det
              är oftare en division 5-match i fotboll, en seriematch i bordtennis
              eller en tävling i dressyr. Jag är i själva verket övertygad om
              att affärer oftare har ordningsvakter än idrottsklubbar.
            </seg>
            <seg n="9bae3c4d">
              Fru talman! Jag har tyvärr en del kvar att säga även om min talartid
              har gått ut. Jag hoppas att det är okej.
            </seg>
            <seg n="92795604">
              Den sista reservationen jag tänker ta upp i debatten är mitt
              yrkande om tillträdesförbud vid andra typer av arrangemang än
              idrottsarrangemang. I reservationen nämns till exempel musikarrangemang
              konserter eller festivaler. Nu kommer vi till något konstigt.
              I betänkandet kan man läsa att utskottet majoriteten med Socialdemokraterna
              i spetsen inte har någon information om att det förekommer brottslighet
              vid till exempel musikarrangemang. För mig känns det lite märkligt.
              Det är någon som har missat den mediala rapporteringen från till
              exempel Hultsfredsfestivalen. Egentligen vill jag inte peka ut
              Hultsfredsfestivalen som något större problem än andra, men det
              är den största festivalen vi har och är därför lämplig att använda
              som exempel.
            </seg>
            <seg n="34ca3a2f">
              Jag tog reda på hur det såg ut förra året. År 2004 anmäldes 272
              brott på Hultsfredsfestivalen, varav 45 narkotikabrott. Det var
              ändå en stor nedgång från 130 narkotikabrott under festivalen
              2003. Hasch, GHB, amfetamin och ecstasy var narkotika som polisen
              beslagtog. Hur kan majoriteten hävda att det inte finns information
              om brottslighet i samband med musikarrangemang?
            </seg>
            <seg n="d08d5ec0">
              Vad jag menar med min reservation är att tillträdesförbud även
              ska kunna finnas för dem som till exempel har åkt fast för narkotikaförsäljning.
              Har en person ena året blivit tagen för narkotikaförsäljning inne
              på Hultsfredsfestivalen, är det inte rimligt att den personen
              får tillträdesförbud nästa år? Allt detta är för att försöka minska
              brottsligheten och förhindra att ungdomar prövar på narkotika.
              Men detta säger Socialdemokraterna nej till, och jag skulle gärna
              vilja ha ett svar på varför.
            </seg>
          </u>
          <note type="speaker" n="1979cf91">
            Anf. 120 BRITTA LEJON (s):
          </note>
          <u who="unknown" xml:id="i-50977cf8809cd3ac-0" n="927992be">
            <seg n="d486c2a1">
              Fru talman! Riksdagen har i dag att debattera och ta ställning
              till regeringens förslag om tillträdesförbud vid olika idrottsarrangemang.
              Förslaget innebär, som vi har hört, att en person kan förbjudas
              att komma in på en arena när ett idrottsarrangemang anordnas där.
            </seg>
            <seg n="6ca62fe4">
              Den svenska idrottsrörelsen har tre miljoner medlemmar och över
              500 000 ideellt verksamma ledare många av dem väldigt unga. Den
              är en oerhört värdefull del av vårt svenska samhälle. Genom idrotten
              ges framför allt våra barn och ungdomar goda möjligheter till
              en positiv utveckling och gemenskap. Att gå på fotbollsmatcher
              och andra idrottsevenemang är för många en folkfest och också
              en viktig del av det egna idrottsengagemanget. Vi måste se till
              att det kan fortsätta att vara så.
            </seg>
            <seg n="402d15b8">
              Bakgrunden till det nya lagförslaget är att det under 1990-talet
              förekom ett ökat antal brott i samband med olika idrottsarrangemang.
              Vi har fått se tillfällen då farliga situationer har skapats för
              en stor mängd människor av ett mindre antal individer. Vi har
              fått se våldsamheter inne på och utanför arenorna. Olika fyrverkeriartiklar
              har bränts av rätt in i folkmassor. Skadegörelse och misshandel
              har förekommit både nära arenorna och utanför dem.
            </seg>
            <seg n="9911d9eb">
              Problemen förekommer fortfarande. Det finns visserligen redan
              i dag möjligheter med den nu existerande lagstiftningen att ingripa
              mot sådana våldsamheter och avarter när de utgör brott. Idrottsorganisationerna
              har också under de senaste åren tvingats inrätta olika system
              med bland annat vakter för att försöka avvärja dessa situationer.
              De avstänger personer från olika arrangemang redan i dag. Men,
              precis som vi har hört tidigare, bland annat från Johan Linander,
              om en person som klubbarna har förbjudit att närvara vid ett arrangemang
              ändå tränger sig in saknas i dag möjligheter att straffrättsligt
              ingripa att ta bort personen därifrån. Många är de företrädare
              för idrottsrörelsen som länge har efterlyst en sådan möjlighet,
              det vill säga ett straffansvar för den som överträder ett förbud.
            </seg>
            <seg n="c8ea8db4">
              Trots insatser från både polis och idrottsorganisationer fortsätter
              alltså problemen. Den brottslighet som förekommer vid idrottsarrangemang
              drabbar polismän, ordningsvakter, enskilda. Den drabbar också
              allmänheten eftersom trivseln och tryggheten vid arrangemangen
              riskerar att försvinna. Dessutom kan den typen av brottslighet
              få stora och allvarliga konsekvenser eftersom det är många människor
              som trängs på en mycket begränsad yta.
            </seg>
            <seg n="9d140637">
              Kulturutskottet i riksdagen har yttrat sig över regeringens förslag.
              Man anser att de åtgärder som hittills har vidtagits från polisen
              och Idrotts-Sverige inte har räckt. Kulturutskottet välkomnar
              därför regeringens förslag och menar att det kommer att göra tillträdesförbuden
              mer verkningsfulla. Man anser att det i förlängningen kommer att
              minska den idrottsrelaterade brottsligheten och skapa större säkerhet
              vid våra arrangemang.
            </seg>
            <seg n="5913affc">
              Det förslag om tillträdesförbud som nu har utarbetats i nära
              samarbete med idrottsrörelsen betyder i korthet att en idrottsorganisation
              ansöker om tillträdesförbud hos allmän åklagare. Åklagaren får
              besluta om tillträdesförbud om det på grund av särskilda omständigheter
              finns risk för att just den personen kommer att begå brott under
              kommande idrottsarrangemang. Vid riskbedömningen ska man särskilt
              beakta om personen tidigare har begått brott i samband med idrottsarrangemang.
            </seg>
            <seg n="fbabe495">
              Om en person överträder ett tillträdesförbud är det i sig ett
              brott, och han eller hon kan dömas till böter eller fängelse i
              högst ett år. Tillträdesförbudet ska gälla för en viss tid, högst
              ett år, men man kan få flera tillträdesförbud på varandra. Åklagarens
              beslut kan prövas av allmän domstol.
            </seg>
            <seg n="561c8814">
              Tillträdesförbudet kommer att hålla huliganerna borta från våra
              arenor. Tryggheten och trivseln kommer att öka. Bråkstakarnas
              attraktionskraft eller de organiserade ligor som Beatrice Ask
              pratade om och möjligheter att få med sig en svans av allt yngre
              kommer att minska. Vi kan alltså säga att tillträdesförbudet på
              flera olika sätt kommer att minska och också förebygga den idrottsanknutna
              brottsligheten. Idrottsrörelsen i Sverige kommer att kunna fortsätta
              att vara en positiv och viktig del av svenska samhället.
            </seg>
          </u>
          <note n="7f1cb1c6">
            Den nya lagen föreslås träda i kraft den 1 juli i år.
          </note>
          <u who="unknown" xml:id="i-b9f8c629fa344d7c-0" n="927992be">
            <seg n="c04ac89f">
              Fru talman! Med dessa ord yrkar jag bifall till förslaget i betänkandet
              och avslag på motionerna.
            </seg>
          </u>
          <note type="speaker" n="45739944">
            Anf. 121 JOHAN LINANDER (c) replik:
          </note>
          <u who="johan_linander_68e9c1" xml:id="i-eeb90746715c32db-4" n="0edb7591">
            <seg n="bbe5c1b5">
              Fru talman! Det var många fina ord om Idrotts-Sverige. Det låter
              bra. Jag kan hålla med om detta.
            </seg>
            <seg n="74caa99a">
              Men vi fick ändå inte några vidare svar på de frågor som har
              ställts tidigare i debatten.
            </seg>
            <seg n="a951b8b2">
              Det gäller till exempel den 14-åring som i dag kan stängas av
              av en klubb från att komma in på matcherna. Men Socialdemokraterna
              vill inte att de ska kunna stängas av på det sättet med hjälp
              av den här lagstiftningen. Jag kan förstå att man är rädd för
              att fatta beslut om personer som är under 15 år eftersom de inte
              är straffmyndiga. Men kan inte Britta Lejon hålla med om att det
              är mer rättssäkert att få ett beslut från en åklagare än från
              en klubb?
            </seg>
            <seg n="8d201992">
              Jag vill även komma in på musikarrangemang, det vill säga tillträdesförbud
              till andra arrangemang än idrottsarrangemang. I betänkandet står
              det att ni inte har någon information om att det förekommer brottslighet
              vid musikarrangemang. Jag tog som ett exempel Hultsfredsfestivalen
              förra året. Där var 272 anmälda brott, varav 45 narkotikabrott.
              Jag tror inte detta egentligen är okänt för Britta Lejon och Socialdemokraterna.
              Vore det inte rimligt att en person som ena året tas för narkotikaförsäljning,
              kanske hinner sitta av sina sex månaders fängelse, hindras från
              att komma in efterföljande år på festivalen?
            </seg>
          </u>
          <note type="speaker" n="3d82b8d6">
            Anf. 122 BRITTA LEJON (s) replik:
          </note>
          <u who="unknown" xml:id="i-496f2041c1ed4629-0" n="927992be">
            <seg n="8b6cdfad">
              Fru talman! Johan Linander tar upp frågan om både unga och andra
              sorters arrangemang. När det gäller unga tycker vi från majoritetens
              sida att de resonemang som inte bara Centerpartiet utan för övrigt
              också Moderaterna för fram, och som på olika sätt handlar om att
              unga också borde omfattas av tillträdesförbudet, inte alls är
              den sortens utveckling vi vill se. Det är självklart ett problem
              om unga människor är en del av den brottslighet eller de övergrepp
              som pågår i samband med idrottsarrangemang, men det måste man
              lösa på andra sätt.
            </seg>
            <seg n="df7da6bb">
              Jag trodde att vi hade en samsyn i Sveriges riksdag om att vi
              ska vara väldigt noga med den straffmyndighetsålder vi har. De
              förslag som Moderaterna och Centerpartiet nu lägger fram innebär
              att man börjar nagga på 15-årsgränsen.
            </seg>
            <seg n="cf8065f7">
              Från Socialdemokraternas och majoritetens sida menar vi att unga
              människor på glid självfallet måste mötas av mycket kraftfulla
              åtgärder, men de åtgärderna måste handla om att vuxensamhället
              tar sitt ansvar just som vuxna i förhållande till dessa barn och
              unga. Åldern har betydelse. De är barn och unga. Det är vuxnas
              ansvar hur de uppfostras och vilka normer de vägleds av. Om vi
              lämnar vuxenperspektivet och i stället säger att dessa ungdomar
              ska bemötas med rättsapparatens verktyg har vi övergett vårt vuxenansvar,
              Johan Linander.
            </seg>
          </u>
          <note type="speaker" n="f90bf5d1">
            Anf. 123 JOHAN LINANDER (c) replik:
          </note>
          <u who="johan_linander_68e9c1" xml:id="i-eeb90746715c32db-5" n="0edb7591">
            <seg n="284f8e22">
              Fru talman! Jag vill påminna om frågan om musikarrangemangen.
              Jag fick inte svar i den första repliken, men Britta Lejon har
              ytterligare en chans.
            </seg>
            <seg n="507f9e23">
              Jag uppfattar det så att Socialdemokraterna alltså tycker att
              tillträdesförbud är ett straff och att det därför inte ska omfatta
              15-åringar. Då begriper jag att ni inte tycker att min reservation
              är vettig. Men jag ser inte tillträdesförbudet som ett straff,
              inte på något sätt. Det kan visserligen kännas som ett straff,
              definitivt att inte få gå och se sitt favoritlag spela kan verkligen
              kännas som ett straff. Men i lagtekniskt hänseende är det inget
              straff. Det är en bortplockad möjlighet att inte få komma in på
              en arena.
            </seg>
            <seg n="bec84bcb">
              Om Socialdemokraterna ska vara konsekventa borde man också hindra
              klubbar från att stänga av personer under 15 år från att komma
              in på arenorna. Det kan man göra i dag. Jag tror att Britta Lejon
              håller med om att det är rimligt och rättssäkert att en klubb
              i dag kan stänga av en 14-åring som har betett sig störande från
              att komma in på arenan. Men ett tillträdesförbud enligt lagen
              som åklagare skulle fatta beslut om är tydligen inte rimligt och
              rättssäkert.
            </seg>
            <seg n="dae6f2f5">
              Det kommer ytterligare en fråga om tillträdesförbud, och det
              gäller butikslokaler. Jag tror nog att mina borgerliga kolleger
              kommer in på detta i senare replikskiften, så jag låter dig svara
              på de här två frågorna och ta frågan om butikslokalerna senare.
            </seg>
          </u>
          <note type="speaker" n="5c1af9e8">
            Anf. 124 BRITTA LEJON (s) replik:
          </note>
          <u who="unknown" xml:id="i-496f2041c1ed4629-1" n="927992be">
            <seg n="84b82d09">
              Fru talman! Jag måste ändå uppehålla mig ytterligare något kring
              Centerpartiets hållning när det gäller våra barn och ungdomar.
              Jag kan inte för mitt liv begripa det ni föreslår i era reservationer,
              och det du säger i dina inlägg, på något annat sätt än att ni,
              även om det kanske inte är medvetet, kringgår straffmyndighetsåldern.
              Precis som man i den lokala fotbollsklubben kan korrigera uppförandet
              hos en ung kille eller tjej som inte har betett sig sjyst, oavsett
              om det är på plan eller utanför plan, genom olika sanktioner eller
              ibland kanske morötter, ska man självfallet kunna göra det också
              i större idrottsliga sammanhang.
            </seg>
            <seg n="641fe200">
              Men vad vi pratar om här är någonting helt annat. Här är det
              att en åklagare skulle besluta om ett tillträdesförbud, och om
              man skulle överträda det är det brott som kan leda till fängelse.
              Jag vill inte och jag tror egentligen inte att Centerpartiet heller
              vill det se en utveckling där vi börjar kringgå straffmyndighetsåldern.
              Vi måste kunna lösa problem som uppstår i samband med att barn
              och ungdomar inte beter sig som de ska göra på andra sätt än med
              rättsapparatens verktyg.
            </seg>
            <seg n="9263eee5">
              Slutligen vill jag säga något om Hultsfred och andra sorters
              arrangemang. Självfallet är vi medvetna om att det förekommer
              brott också vid andra sorters arrangemang. Hultsfred har jag både
              besökt och haft samarbete med under min tid som ungdomsminister.
              Jag vet att man tar väldigt många bra initiativ, framför allt
              före arrangemangen, från arrangörernas sida med ett genomgående
              samarbete, bland annat med polisen, för att minska förutsättningarna
              för att brottslighet ska uppstå vid sådana arrangemang. Den vägen
              tror jag är den som leder längst. Jag är övertygad om att Hultsfred
              och andra arrangörer kommer att jobba vidare på det spåret.
            </seg>
          </u>
          <note type="speaker" n="fd6cafde">
            Anf. 125 TORKILD STRANDBERG (fp) replik:
          </note>
          <u who="torkild_strandberg_920975" xml:id="i-838b9aa5d4b5c3f0-2" n="9ace4a06">
            <seg n="857f3f2a">
              Fru talman! Inledningsvis tycker jag att det är bra att den här
              lagstiftningen kommer, även om den enligt mitt förmenande inte
              är tillräckligt långtgående.
            </seg>
            <seg n="2314d17e">
              Jag skulle vilja ha en liten kommentar till min fråga i anförandet:
              Hur kommer det sig att det tar tio år från det att ett förslag
              läggs om ett väl känt problem innan man mäktar med att ha en lagstiftning
              för behandling i kammaren? Tio år är en oerhört lång tid. Det
              är längre tid än vad vi tvingar unga människor att gå i skolan
              i detta land. Tio år det är lång tid.
            </seg>
            <seg n="cf85c904">
              Det andra gäller butikslokaler. För mig är det självklart att
              på en handling ska följa en konsekvens. Om en person väljer att
              snatta eller stjäla hos en optiker är det för mig fullständigt
              rimligt att man kan hindra den personen från att besöka just den
              optikern när han behöver nya glasögon som han känner att han vill
              betala för.
            </seg>
            <seg n="0d934559">
              Vems parti tar Britta Lejon och Socialdemokraterna? Är det handlaren
              eller optikern, som får sina saker, glasögon och linsvätska stulna,
              eller är det den person som stjäl?
            </seg>
            <seg n="60e0d721">
              I betänkandet står det på s. 10: Ett straffsanktionerat förbud
              att besöka vissa affärslokaler skulle därför kunna drabba den
              enskilde hårt. Precis! Det är ju det som är hela syftet med vårt
              förslag. Det ska kosta att stjäla från den lokala optikern. Det
              ska kosta att stjäla från den lokala Icahandlaren. Men socialdemokratin
              verkar närmast ha ångest inför det faktum att på en handling ska
              följa en konsekvens.
            </seg>
          </u>
          <note type="speaker" n="59163b9d">
            Anf. 126 BRITTA LEJON (s) replik:
          </note>
          <u who="unknown" xml:id="i-496f2041c1ed4629-2" n="927992be">
            <seg n="a89bf52a">
              Fru talman! Jag vet inte om jag ska välja att förbise det sista.
              Jag gör det.
            </seg>
            <seg n="6b615f52">
              Jag väljer i stället att börja i den ända där Torkild Strandberg
              själv började, nämligen med frågan varför det har tagit tio år.
              Jag är inte helt säker på att det har tagit exakt tio år, men
              det har tagit tid. Det är möjligt att orsaken till att Torkild
              Strandberg tycker att detta är förvånande är att det var ett tag
              sedan Folkpartiet satt i regeringen och kanske inte minns så väl
              vilken möda man måste lägga ned om man ska komma med lagförslag
              som är väl genomarbetade.
            </seg>
            <seg n="0f3690c7">
              Anledningen till att det har tagit tid, om jag ska sluta raljera
              och vara lite mer saklig, hänger ihop med Torkild Strandbergs
              andra fråga. Det var faktiskt så att regeringen tidigare kom med
              ett annat förslag om tillträdesförbud som var utformat på ett
              annat sätt. Där var just den fråga som Torkild Strandberg efterlyser,
              om man inte kunde ha ett tillträdesförbud också till butiker av
              olika slag, om det inte kunde vara ett bra förslag. Regeringen
              lade fram ett sådant förslag och skickade ut det på remiss. Om
              Torkild Strandberg har läst remissvaren kan han förstå varför
              det har tagit lite tid, för förslaget sågades ganska radikalt
              jäms med fotknölarna. Jag skulle kunna citera några av remissvaren,
              men det kanske inte finns tillräckligt med tid för det.
            </seg>
            <seg n="1ca2b54c">
              En av anledningarna till att det har tagit tid är just att man
              har försökt göra det Torkild Strandberg efterlyser, nämligen titta
              om man kan ha ett tillträdesförbud också till butiker. Det visar
              sig vara svårare och ha betydligt större implikationer än när
              det gäller arenor och idrottsarrangemang. Det är skillnad på mataffärer
              och fotbollsarenor. Det är större risk att många personer drabbas
              på en fotbollsarena än om något brottsligt inträffar i en mataffär.
              Tillträdesförbudet till arenor är inte lika ingripande för den
              enskildes livsföring som ett tillträdesförbud till mataffärer.
            </seg>
          </u>
          <note type="speaker" n="bd6ed93e">
            Anf. 127 TORKILD STRANDBERG (fp) replik:
          </note>
          <u who="torkild_strandberg_920975" xml:id="i-838b9aa5d4b5c3f0-3" n="9ace4a06">
            <seg n="9eadcf8b">
              Fru talman! Britta Lejon! Jag har full respekt för att en komplicerad
              lagstiftning, som rör människors rörelsefrihet i samhället, kan
              ta tid. Det här handlar dock inte om lite tid utan om tio år.
              Vi måste komma ihåg vad det är vi pratar om. Det handlar om att
              människor som slåss, hotar och trakasserar inte ska få gå på fotboll.
              Vi talar inte om kärnfysik, utan om att människor som slåss och
              hotar andra människor inte ska få gå på fotboll.
            </seg>
            <seg n="b030cdc8">
              Det kan rimligen inte vara den mest komplicerade frågan som den
              socialdemokratiska regeringen har att hantera, men det tar tio
              år.
            </seg>
            <seg n="ca5f118c">
              Frågan, återigen: Hur står det egentligen till? Vems parti tar
              Britta Lejon? Är det den bestulna optikern, som ni refererar till
              i betänkandet, eller är det personen som stjäl?
            </seg>
            <seg n="32c99e90">
              För tillfället är det personen som stjäl som ska ha en given
              rätt att handla glasögon hos den som den stjäl från. Det är det
              ni står för. Men jag skulle gärna vilja höra en kommentar kring
              detta.
            </seg>
            <seg n="33de071e">
              I dag kan man dömas för olaga intrång om man tar sig in på en
              soptipp det har jag kontrollerat. Men man kan inte i ert Sverige
              dömas för olaga intrång och ni vill inte att det ska vara så om
              man återvänder gång efter gång till en butik där man har stulit.
              Ni tycker att det är en mänsklig rättighet att man ska få handla
              av handlaren som man stjäl av. Jag skulle gärna vilja höra en
              kommentar kring detta.
            </seg>
          </u>
          <note type="speaker" n="a8e157f0">
            Anf. 128 BRITTA LEJON (s) replik:
          </note>
          <u who="unknown" xml:id="i-496f2041c1ed4629-3" n="927992be">
            <seg n="346bc954">
              Fru talman! Ja, det ska du verkligen få.
            </seg>
            <seg n="30d17c28">
              Om Torkild Strandbergs kolleger hade använt sin tid i regeringen
              till att sätta i gång ett lagstiftningsarbete om tillträdesförbud
              hade vi kanske haft ett sådant här tillträdesförbud tidigare.
              Men nog om detta. Lagstiftningsarbete tar tid.
            </seg>
            <seg n="387335a7">
              Vems parti tar vi? frågar Torkild Strandberg. Och med någon sorts
              retorisk abrovink som jag inte riktigt kan förstå hur man kan
              få till påstår han att detta betänkande på något sätt skulle kunna
              vara som att vi från majoritetens sida står på snattarnas sida.
              Självfallet är det inte så. Det är inte tillåtet att stjäla i
              svensk lagstiftning. Det kommer det inte att vara i morgon heller.
              Kanske skulle också en del av de insatser som man redan i dag
              gör, både från Svensk Handels sida och från polisens sida, kunna
              vara ännu effektivare än vad det är när det gäller att stoppa
              de problem som finns med snatterier och organiserade stöldligor
              som vi ser.
            </seg>
            <seg n="16497137">
              Flera av oss i utskottet fick det tvivelaktiga nöjet att lyssna
              på Svensk Handel när de beskrev problemen med snatterier i butiker
              i dag. Det är stora problem det håller jag verkligen med om och
              vi måste se till att man från samhällets sida men också från Svensk
              Handels egen sida kan göra mer än vad man gör i dag.
            </seg>
            <seg n="3c1e6e59">
              Jag vill bara säga något för att få Torkild Strandberg att om
              möjligt förstå varför vi inte tror att det är ett bra sätt att
              lösa de problemen med ett tillträdesförbud. Några av de synpunkter
              som kom förra gången när det gällde kritiken på det tidigare förslaget
              handlade om att man ifrågasatte om de som har begått allvarliga
              brott, till exempel rån, verkligen skulle avhålla sig från fortsatt
              brottslighet på grund av ett tillträdesförbud. Man ansåg också
              att det fanns en risk att snatteri, om man hade tillträdesförbud
              i en affär, bara skulle förflyttas till en annan affär. Man undrade
              också om det inte vore rimligare att de resurser som handeln anser
              sig ha för att övervaka meddelade tillträdesförbud i stället skulle
              kunna användas till att övervaka misstänkta snattare.
            </seg>
          </u>
          <note type="speaker" n="ca989aa8">
            Anf. 129 BEATRICE ASK (m) replik:
          </note>
          <u who="beatrice_ask_084111" xml:id="i-07394606973b27c4-4" n="3b92b230">
            <seg n="0aa2c5a0">
              Fru talman! Britta Lejon berättade att den nya lagen kan bli
              effektiv för att stoppa huliganer. Jag tror också att det är så.
              Det är därför som vi välkomnar den. Man kommer nämligen att kunna
              besluta om ett tillträdesförbud för en del av de ungefär 500 riktigt
              grova huliganer som finns.
            </seg>
            <seg n="41792df0">
              Problemet, och det som vi har belyst i en reservation, är att
              väldigt unga kan utnyttjas och utnyttjas. Jag kan hänvisa till
              bland annat Tore Brännberg, som är doktor i socialpsykologi i
              Göteborg och som har skrivit en hel del i ämnet. Han påpekar att
              småkillarna är värst därför att de inte är fullvärdiga medlemmar
              i de här gängen. De har alltså någonting att bevisa, hur tuffa
              de är och vad de kan åstadkomma.
            </seg>
            <seg n="ea3c7db2">
              Bakgrunden till att vi moderater tycker att man ska göra något
              när det gäller de något yngre är att de kan utnyttjas och peppas
              till att göra sådant som de inte borde. För att undvika det säger
              vi, som en brottspreventiv åtgärd: Deltar man i brottslig verksamhet
              fast man inte är straffmyndig är det något som får konsekvenser
              senare. Man ska ju inte åka på trimmad moped för tidigt om man
              vill ha ett körkortsbevis. Det är inte svårare än så. Jag tycker
              att när man har fyllt 15 ska man veta att det, om man har varit
              inblandad i sådant här, är någon som har registrerat det. Man
              vet då att det kommer att ligga en till last. Svårare än så är
              det inte.
            </seg>
            <seg n="d7cc7c96">
              Jag förstår inte varför Socialdemokraterna inte kan fundera över
              detta. Vi ser ju när det gäller ungdomskriminalitet över huvud
              taget att 15-åringarna inte kommer som oskrivna blad, tyvärr,
              utan de är oerhört belastade redan tidigare. Och när det gäller
              huliganverksamhet vet vi att det definitivt är så.
            </seg>
            <seg n="e5db7be3">
              Jag vill så gärna att unga killar och tjejer ska kunna gå på
              fotboll eller andra evenemang och faktiskt vara med där på ett
              sunt sätt och att vuxna ska ta sitt ansvar och så vidare. Men
              jag ser på detta ungefär som jag ser på det här med risken att
              man inte får tillstånd för att ta körkort.
            </seg>
          </u>
          <note type="speaker" n="1886fdc8">
            Anf. 130 BRITTA LEJON (s) replik:
          </note>
          <u who="unknown" xml:id="i-496f2041c1ed4629-4" n="927992be">
            <seg n="cda5a3f7">
              Fru talman! Jag tror säkert att Moderaterna och Beatrice Ask
              leds av en allvarlig oro och försöker hitta verktyg för att minska
              risken för att unga utnyttjas av äldre på ett otillbörligt sätt
              och för brottsliga syften. Och det här gäller inte bara vid idrottsanknuten
              brottslighet, utan sådant ser vi faktiskt exempel på också i andra
              sammanhang. Det finns olika gäng som bedriver olika former av
              kriminell verksamhet på olika håll i landet där unga människor
              skickas fram. Och det är ett problem. Det är bara att konstatera
              att på de håll i landet där polisen och de sociala myndigheterna
              samarbetar effektivt och väl där man har koll på personerna och
              där man kanske också har hyfsade geografiska och personella förutsättningar
              för att ha det går det att komma till rätta med de här problemen.
            </seg>
            <seg n="2963a0cb">
              Men från majoritetens sida med risk för att upprepa mig något
              med tanke på vad jag sade till Johan Linander kan vi inte se att
              det är ett långsiktigt effektivt sätt att använda oss av rättsapparatens
              verktyg i första hand. Det kan inte vara verktygen med polis,
              åklageri eller tillträdesförbud i det här fallet som är de viktiga
              och rätta resurserna som vi ska sätta in för att motverka den
              här utvecklingen, tvärtom. Oavsett om det handlar om idrottsanknuten
              brottslighet där unga skickas fram i första ledet eller om det
              handlar om gänganknytning i andra sammanhang måste vi se till
              att polisen arbetar tillsammans med de sociala. När man uppmärksammar
              att det finns unga människor i de här svansarna hojtar man till.
              Och vi drar in de vuxna, föräldrar i första hand, om det finns
              föräldrar. Men om inte föräldrarna finns där för sina barn måste
              det handla om skolan eller de sociala myndigheterna och deras
              insatser.
            </seg>
            <seg n="219ac1d1">
              Självfallet ska vi svara mot de här unga människorna men inte
              med rättsapparatens verktyg.
            </seg>
          </u>
          <note type="speaker" n="e356f06b">
            Anf. 131 BEATRICE ASK (m) replik:
          </note>
          <u who="beatrice_ask_084111" xml:id="i-07394606973b27c4-5" n="3b92b230">
            <seg n="3c29dbb0">
              Fru talman! Det är inte rättsapparatens verktyg. Problemet är
              ju att polisen inte gör någon uppföljning. Man skriver inte upp
              det. Man får inte upplysningar när man bara lämnar det till socialtjänsten,
              som i bästa fall fungerar.
            </seg>
            <seg n="60b0649d">
              Vi säger att när det gäller just huligangängen, där vi har de
              här svansarna där man försöker kvalificera sig, måste det vara
              en tydlig regel om att det faktiskt noteras och kommer med så
              att polis och åklagare, när dessa personer blir större, ser om
              de har varit med i de här sammanhangen. Annars kommer de som ett
              blankt blad och används och skolas in i kriminalitet innan polisen
              och andra kan agera. Så det är snarast ett praktiskt verktyg.
              Det är en brottsförebyggande insats som vi försöker lägga in i
              det här regelverket.
            </seg>
            <seg n="5b89761e">
              Sedan måste jag få ställa en fråga, även om jag inte kommer att
              kunna bemöta svaret: Varför i hela friden är det bara idrottsevenemang
              som anordnas av idrottsorganisationer som ska omfattas av det
              här regelverket? I dag är ju idrotten väldigt kommersialiserad
              med blandformer av alla möjliga slag. Jag kan tänka mig att Rix
              och Megapol skulle kunna ordna en stor basketturnering eller något
              annat. Ofta när det är ungdomsaktiviteter i Helsingfors är det
              just företag som sponsrar därför att idrottsföreningarna inte
              gör det.
            </seg>
            <seg n="47760bd2">
              JK har pekat på att man här får gränsdragningsproblem. Det är
              klart att det borde vara ett vidare perspektiv på det här, för
              ni kommer att få revidera detta rent praktiskt framöver. Jag tycker
              att det är synd när man tar ett bra grepp.
            </seg>
          </u>
          <note type="speaker" n="0e6c863e">
            Anf. 132 BRITTA LEJON (s) replik:
          </note>
          <u who="unknown" xml:id="i-496f2041c1ed4629-5" n="927992be">
            <seg n="93c5147c">
              Fru talman! Ditt första påpekande handlade om de unga, och du
              påstod också att polisen inte gör någon uppföljning. Visst, det
              finns alldeles för många exempel på att polisen inte följer upp
              och inte har tillräckligt goda kontakter med sociala myndigheter
              för att kunna dra sitt strå till stacken, så att vi kan få koll
              på de här unga människorna på glid. Men det finns gudskelov också
              andra exempel, Beatrice Ask, runtom i landet där polisen faktiskt
              har ett gott samarbete med de sociala. Och där får de sociala
              myndigheterna och skolan och vuxna faktiskt koll på de här unga.
            </seg>
            <seg n="5bf4adf2">
              Jag hyser sympati för det ni vill göra. Vi är helt övertygade
              om att vi vill åstadkomma samma sak men att vårt val av verktyg
              är bättre. Vi måste hålla fast vid någon sorts straffmyndighetsålder.
              Jag noterar ändå att nu har både Moderaterna och Centerpartiet
              och Folkpartiet i andra sammanhang varit ute och viftat kring
              detta med straffmyndighetsåldern. Det är så jag tolkar Moderaternas
              inlägg i den här frågan, även om jag ser att Beatrice Ask ruskar
              på huvudet. Vi får återkomma till det.
            </seg>
            <seg n="3acbc4f7">
              Slutligen gäller det andra arrangemang. Det är viktigt att avgränsa
              vad som är det straffbara området. Även om det som Beatrice Ask
              säger kan förekomma idrottsarrangemang som delvis sponsras eller
              arrangeras av Mix Megapol eller vem som helst har de större idrottsarrangemangen
              på något sätt koppling till den organiserade idrottsrörelsen.
              Vi har från majoritetens sida gjort bedömningen att för att man
              ska uppnå ett väl avgränsat straffbart område är det en mycket
              adekvat och rimlig avvägning att koppla det till Idrotts-Sverige.
              Idrotts-Sverige är stort som bekant.
            </seg>
          </u>
          <note type="speaker" n="c20946eb">
            Anf. 133 ROLF OLSSON (v):
          </note>
          <u who="rolf_olsson_2d3bf9" xml:id="i-ccad63205dc29286-0" n="3921a862">
            <seg n="0c2a6057">
              Fru talman! Dagens betänkande med förslag om lagstiftning om
              möjlighet att besluta om tillträdesförbud vid idrottsarrangemang
              anser vi i Vänsterpartiet vara ett nödvändigt förslag. Vi står
              också bakom propositionen som föranlett betänkandet. Jag vill
              ge några kortfattade kommentarer.
            </seg>
            <seg n="886f3d91">
              Fru talman! Det är nödvändigt, tycker jag, att få uttrycka att
              det är trist och tråkigt att vi måste fatta dessa beslut om ökat
              skydd mot brottslighet under idrottsarrangemang. Idrottsrörelsen
              är ju utomordentligt starkt folkligt förankrad, och idrotten ger
              oss miljoner svenskar som är idrottsintresserade underhållning,
              spänning, gemenskap och starka upplevelser. Det är bedrövligt
              och nedslående att en ganska liten klick vålds- och brottsbenägna
              personer utvecklar kriminella aktiviteter som innebär att de utsätter
              många andra människor för stora faror och dessutom riskerar att
              förorsaka omfattande ekonomisk skadegörelse.
            </seg>
            <seg n="c7c3e613">
              Det är inte desto mindre alldeles nödvändigt att ta detta beslut
              om tillträdesförbud, för det saknas i dag tillräckliga möjligheter
              att avlägsna eller straffrättsligt ingripa mot personer som överträder
              fattade beslut om förbud att närvara vid arrangemang. Med detta
              lagförslag kan alltså en viktig lucka fyllas igen. Idrottsrörelsen
              ska som hittills arbeta för att skapa så trivsamma och säkra arrangemang
              som möjligt och utgör därmed genom sin förebyggande roll huvudaktören,
              men samhället och de rättsvårdande myndigheterna måste ha möjligheter
              att kunna stödja och ingripa när våldsamheter och brottslighet
              hotar att prägla idrottsarrangemangen.
            </seg>
            <seg n="8ede00fd">
              Fru talman! Genom att samhället reagerar och skärper lagstiftningen
              på detta område skickas också en tydlig signal inte minst till
              unga människor att samhället fördömer och beivrar huliganverksamhet
              på och utanför läktarna. I det här fallet är vi övertygade om
              att det kan ha en förebyggande effekt inte minst på unga människor
              och därigenom minska nyrekryteringen till de gäng som ägnar sig
              åt läktarvåld och liknande kriminell verksamhet.
            </seg>
            <seg n="e6f78b53">
              Vi måste också komma ihåg och kraftfullt stödja det synnerligen
              viktiga arbete som de seriösa supporterklubbarna bedriver. Det
              gör de inte minst bland de yngre åskådarna och supportrarna. Vi
              kan i Sveriges riksdag stifta lagar inom många olika områden,
              och det ska vi göra, men vi ska inte för ett ögonblick glömma
              att det förebyggande arbetet, de goda exemplen och det uppoffrande
              arbete som folkrörelserna bedriver dit räknar jag supporterklubbarna
              är ett helt omistligt inslag i ett demokratiskt samhälle. Låt
              oss alltså bygga på det och stödja det i första hand. Det gäller
              i allra högsta grad insatser riktade till personer under 15 år
              som tas upp i några av reservationerna.
            </seg>
            <seg n="f0aa2589">
              Det är självklart allvarligt vi är helt överens om det när mycket
              unga människor under 15 år begår brott. Det gäller naturligtvis
              också idrottsrelaterad brottslighet. Personer under 15 år är barn.
              Vi tror att det i många fall är äldre personer som utgör de främsta
              drivkrafterna i den här typen av kriminalitet, och vi är övertygade
              om att vi kan förvänta oss en förebyggande och avskräckande effekt
              på de yngre när vi nu beslutar om nya åtgärder. Det är också så
              att när ett barn under 15 år begår brottsliga handlingar gäller
              det att man anmäler detta till socialnämnden för vidare utredning
              och åtgärder enligt socialtjänstlagen. Det är en ordning som gäller
              i dag och som Vänsterpartiet menar ska gälla också i fortsättningen.
            </seg>
          </u>
          <note n="d45b4ad9">
            Fru talman! Jag yrkar med detta bifall till förslaget i betänkandet.
          </note>
          <note n="e4c83cb0">
            Överläggningen var härmed avslutad.
          </note>
          <note n="5644ce87">
            14 § Privilegier och immunitet för Europeiska försvarsbyrån
          </note>
          <note n="058712d0">
            Föredrogs
          </note>
          <note type="speaker" n="824dd591">
            Anf. 134 PER ROSENGREN (v):
          </note>
          <u who="per_rosengren_6dc25d" xml:id="i-e37fb17ef6519d08-7" n="c3ddc024">
            <seg n="38bdb9e3">
              Fru talman! Detta är ett betänkande som handlar om privilegier
              och immunitet för den europeiska försvarsbyrån. Att vi skulle
              vara med i den europeiska försvarsbyrån är redan beslutat i riksdagen.
              Vänsterpartiet var då emot detta, mycket på grund av att vi tycker
              att vi ska syssla med vår vapenindustri och vår utveckling av
              försvarssystem i Sverige och inte inleda ett samarbete som på
              sikt kan leda till ett rent militärt samarbete och ett gemensamt
              europeiskt försvar. Det är väl allmänt känt att Vänsterpartiet
              strävar åt ett helt annat håll när det gäller försvarssamarbeten
              och så vidare.
            </seg>
            <seg n="c2770262">
              Det är intressant att konstatera att vi nu är på väg att införa
              ett regelsystem för den europeiska försvarsbyrån när det gäller
              privilegier och immunitet som befinner sig väldigt långt ifrån
              den svenska traditionen som innebär transparens och öppenhet.
              Man skriver i betänkandet att internationella organ av sådan karaktär
              som Europeiska försvarsbyrån enligt regeringen betraktas som folkrättsligt
              subjekt det är väl ingenting att ha några invändningar emot och
              anses ha ett behov av att tillerkännas rättskapacitet liksom viss
              immunitet.
            </seg>
            <seg n="3db3b645">
              Detta handlar inte bara om viss immunitet. Det innebär att man
              inte har rätt att gå in på försvarsbyråns lokaler och göra husrannsakan,
              inte ens om det handlar om misstanke om brottslig verksamhet.
              De anställda där har total immunitet. Man kan då invända och säga
              att immuniteten kan hävas. Just det, den kan hävas, men då ska
              man först i samråd hör det i samråd med försvarsbyrån enas om
              detta. En majoritet i den svenska riksdagen ställer sig alltså
              bakom ett immunitetssystem som är mycket långtgående.
            </seg>
            <seg n="0122d82b">
              Dessutom är det privilegier åt de anställda som innebär att de
              ska ha ett eget skattesystem. Det står inte i själva förslaget
              hur mycket skatten ska uppgå till, men jag trodde att vi i Sverige
              hade den uppfattningen att man om man är svensk ska skatta enligt
              svenska regelsystem. Här inför man alltså immunitetsregler och
              privilegiesystem som ligger långt ifrån den svenska traditionen.
            </seg>
            <seg n="2223d42b">
              Man skriver: Enligt vad utskottet inhämtar ligger de föreslagna
              immunitets- och privilegiereglerna väl i linje med vad som är
              brukligt i jämförbara internationella organisationer. Menar majoriteten
              att det är de internationella organisationerna som är det intressanta?
              Är det inte den svenska traditionen som vi ska slå vakt om?
            </seg>
            <seg n="b9d20acd">
              Det finns ingen miljöpartist i kammaren. Även Miljöpartiet har
              ju en reservation som jag faktiskt tycker är i tunnaste laget.
              Det de tar upp där är inte immuniteten för själva byrån eller
              de långtgående privilegiesystemen. Det de vänder sig emot är de
              privilegiesystem och den immunitet som finns även sedan de lämnat
              sin anställning. Det tycker de är fel. Det är klart att det är
              oerhört märkligt och långtgående att man även sedan man har lämnat
              sin anställning har samma immunitet och privilegiesystem.
            </seg>
            <seg n="04fe6d10">
              Det är mycket märkligt. Jag förstår inte hur majoriteten i utskottet
              har kunnat gå med på detta. Jag yrkar bifall till reservation
              1.
            </seg>
          </u>
          <note type="speaker" n="cac954ad">
            Anf. 135 BERNDT SKÖLDESTIG (s):
          </note>
          <u who="unknown" xml:id="i-496f2041c1ed4629-6" n="927992be">
            <seg n="7eecf272">
              Fru talman! I betänkande FöU10 behandlas propositionen Privilegier
              och immunitet för Europeiska försvarsbyrån . Syftet med försvarsbyrån
              är att utveckla en försvarskapacitet framför allt på området krishantering,
              främja och stärka det europeiska försvarssamarbetet och stärka
              den försvarsindustriella och tekniska basen i Europa för att skapa
              en konkurrenskraftig europeisk försvarsmaterielmarknad.
            </seg>
            <seg n="38a0037d">
              Försvarsbyrån ska också främja forskning som syftar till att
              vi kan ha en ledande position inom teknik som har strategisk betydelse
              för framtiden inom försvars- och säkerhetsområdet. Byrån ska ha
              sitt kontor i Bryssel. Den ska ha status som juridisk person för
              att kunna klara sina uppgifter och nå de uppställda målen.
            </seg>
          </u>
          <note n="fb493a65">
            I betänkandet föreslår utskottet att förslaget till privilegier
            och immunitet godkänns och att det framlagda lagförslaget antas.
          </note>
          <note n="b7218447">
            Fru talman! Jag yrkar bifall till förslaget i betänkandet och
            avslag på reservationen.
          </note>
          <note type="speaker" n="711fe159">
            Anf. 136 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-8" n="c3ddc024">
            <seg n="9a0bd8a1">
              Fru talman! Anser Socialdemokraterna att denna typ av långtgående
              immunitet som gäller även vid misstanke om brottslig verksamhet
              innebär att man inte skulle få göra husrannsakan och att alla
              tjänstemän har denna immunitet och att byrån som sådan har det?
            </seg>
            <seg n="fab53516">
              Överensstämmer detta enligt Socialdemokraterna med den svenska
              traditionen om transparens och öppenhet?
            </seg>
          </u>
          <note type="speaker" n="cb7a2d8d">
            Anf. 137 BERNDT SKÖLDESTIG (s) replik:
          </note>
          <u who="unknown" xml:id="i-496f2041c1ed4629-7" n="927992be">
            <seg n="d6acd624">
              Fru talman! Vi tycker att det är helt i samklang med hur vi har
              det med en del andra internationella organisationer där vi finns
              med. Det finns ett femtiotal där privilegierna och immuniteten
              är precis desamma. Det gäller bland att OECD, Europol och Europarådet.
              Det är ingen nyhet.
            </seg>
            <seg n="5a8d2a67">
              När Per Rosengren säger det framstår det som om det här vore
              något alldeles nytt, men det är det inte. Det är i den tradition
              som vi har varit med i internationella forum tidigare.
            </seg>
          </u>
          <note type="speaker" n="44c584f2">
            Anf. 138 PER ROSENGREN (v) replik:
          </note>
          <u who="per_rosengren_6dc25d" xml:id="i-e37fb17ef6519d08-9" n="c3ddc024">
            <seg n="5a10ada9">
              Fru talman! Det här är ju en lite speciell bransch där vi genom
              åren har sett mutor och direkt olagliga handlingar. Det finns
              en mängd exempel på detta.
            </seg>
            <seg n="88b589bf">
              Tycker verkligen Berndt Sköldestig att det är lämpligt att ha
              denna långt gångna immunitet plus privilegiesystemet i just denna
              bransch och denna verksamhet där man kan påvisa rent brottslig
              verksamhet i fall efter fall?
            </seg>
            <seg n="8b6bd248">
              Jag är förvånad att man går med på detta när man säger att man
              värnar om den svenska öppenheten och transparensen. Man kan naturligtvis
              säga att man har gått med på detta när det gäller en massa andra
              organisationer, men för den skull behöver det ju inte gälla när
              man inrättar en ny. Någon gång måste man sätta ned foten och hävda
              de svenska principerna och traditionerna.
            </seg>
          </u>
          <note type="speaker" n="1ef5448c">
            Anf. 139 BERNDT SKÖLDESTIG (s) replik:
          </note>
          <u who="unknown" xml:id="i-50977cf8809cd3ac-1" n="927992be">
            <seg n="5c6ac995">
              Fru talman! Visst vore det bra om vi kunde sätta ned foten, men
              just i det här samarbetet tror jag att det är viktigt att det
              finns en immunitet och att man har möjlighet att verka i EU om
              vi ska få någon verkan av den här byrån. Tanken med den är att
              vi ska kunna ha ett bra samarbete i Europa som ska leda till att
              vi kan klara krishantering tillsammans och kanske på sikt leda
              till att vi kan behålla en försvarsindustri av kvalitet i Europa
              och framför allt i Sverige.
            </seg>
          </u>
          <note n="e4c83cb0">
            Överläggningen var härmed avslutad.
          </note>
          <note n="0f03fff4">
            Ajournering
          </note>
          <note n="08d3a59d">
            Kammaren beslutade kl. 15.54 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="unknown" xml:id="i-b9f8c629fa344d7c-1" n="927992be">
            <seg n="c93f46dd">
              Återupptagna förhandlingar
            </seg>
          </u>
          <note n="8c1b4b66">
            Förhandlingarna återupptogs kl. 16.00.
          </note>
          <note n="e3c4d14e">
            15 § Beslut om ärenden som slutdebatterats vid dagens sammanträde
          </note>
          <note n="99a657cb">
            Punkt 2
          </note>
          <note n="b3870c10">
            Punkt 7
          </note>
          <note n="0a004fdb">
            Punkt 12
          </note>
          <note n="fc7c10b9">
            Övriga punkter
          </note>
          <note n="b3870c10">
            Punkt 7
          </note>
          <note n="fc7c10b9">
            Övriga punkter
          </note>
          <note n="a55fcf9e">
            Punkt 1
          </note>
          <note n="99a657cb">
            Punkt 2
          </note>
          <note n="99a657cb">
            Punkt 2
          </note>
          <note n="e53dcc9d">
            Punkt 8
          </note>
          <note n="fc7c10b9">
            Övriga punkter
          </note>
          <note n="1d8d30a1">
            Punkterna 1 och 2
          </note>
          <note n="5d9b9465">
            Punkt 3
          </note>
          <note n="99a657cb">
            Punkt 2
          </note>
          <note n="3823eac1">
            Punkt 5
          </note>
          <note n="fc7c10b9">
            Övriga punkter
          </note>
          <note n="78b0acbb">
            Meddelande om inställd votering
          </note>
          <note n="34b4f1a7">
            Andre vice talmannen meddelade att voteringen torsdagen den 12
            maj kl. 12.00 skulle utgå. Voteringen kl. 17.00 skulle äga rum
            enligt tidigare planering.
          </note>
          <note n="14d1ada3">
            16 § Högskolan
          </note>
          <note n="058712d0">
            Föredrogs
          </note>
          <note type="speaker" n="08f6cd33">
            Anf. 140 PETER DANIELSSON (m):
          </note>
          <u who="peter_danielsson_63c106" xml:id="i-ebf332e254dfd1df-0" n="0810291c">
            <seg n="f8523440">
              Fru talman! Dagens betänkande behandlar olika högskolefrågor.
              Merparten av de här frågorna, exempelvis dem om lärosätenas självständighet,
              tillträdesfrågorna och kårobligatoriet, är väl kända sedan tidigare
              debatter i den här kammaren. Det i kombination med att regeringen
              har annonserat att en proposition är på väg som handlar just om
              högskolefrågorna gör att dagens debatt känns lite grann som att
              vi trampar vatten i väntan på att regeringen ska presentera sina
              förslag. Men Majléne Westerlund Panke kanske kommer med några
              smakprov från propositionen i dagens debatt vem vet?
            </seg>
            <seg n="c4d07105">
              Nåväl, låt mig börja med att slå fast att vi moderater naturligtvis
              står bakom alla våra reservationer, men för tids vinnande yrkar
              jag bifall endast till reservation 24 under punkt 16.
            </seg>
            <seg n="3f440aa7">
              Fru talman! Vi moderater vill skapa goda förutsättningar för
              en högre utbildning med hög internationell kvalitet. Därför satsar
              vi i vår budget 170 miljoner mer än regeringen på grundläggande
              universitets- och högskoleutbildning i år och 270 respektive 370
              miljoner mer 2006 och 2007.
            </seg>
            <seg n="217edf73">
              Våra ledord för den högre utbildningen är mångfald, valfrihet
              och kvalitet. Vi vill se en mångfald av lärosäten med olika profiler
              och inriktningar som tillhandahåller en rik flora av högkvalitativ
              utbildning som studenterna kan välja mellan. Den högre utbildningen
              ska vara så bra att den lockar så många som möjligt att studera
              och avlägga examen vid ett svenskt universitet eller en svensk
              högskola. Målet är att alla som vill och har de grundläggande
              kunskaperna ska kunna välja den utbildning som han eller hon anser
              bäst bidrar till att förverkliga sitt livsprojekt.
            </seg>
            <seg n="924ac778">
              Men för att utbildning ska ge riktigt bra resultat krävs också
              motivation. I det avseendet är studenternas möjlighet att välja
              viktig. Valfrihet och möjlighet att påverka sin utbildning skapar
              tveklöst motivation. Men det är också viktigt att ökade kunskaper
              värderas och ger bättre förutsättningar för framtiden. Det måste
              helt enkelt löna sig att utbilda sig och förkovra sig. En högre
              utbildningspremie är därför viktig.
            </seg>
            <seg n="5b216a11">
              Fru talman! Att utbilda sig handlar i grunden om att förverkliga
              sig själv. Det handlar om att ta vara på sina egna möjligheter
              och göra så mycket man kan av sitt liv. Därför vill vi moderater
              se en högre utbildning som mer än i dag tar vara på människors
              behov och förutsättningar. För att lyckas med det måste fler högskolor
              och universitet bli friare än de är i dag. Egentligen är det ganska
              enkelt. Det handlar om att skapa mångfald och konkurrens för människors
              bästa.
            </seg>
            <seg n="d90edcb4">
              Fria och självständiga lärosäten har även bäst förutsättningar
              att verka och konkurrera på den globala kunskapsmarknaden. Men
              oberoende universitet och högskolor är också viktiga eftersom
              de utgör grunden för en sund demokrati. De bidrar med fristående
              samhällskritik och självständig kunskapsproduktion. Men de är
              också samhällets självkritiska spegel genom att de kritiserar
              och granskar samhället och dess beståndsdelar. Men för att granskningen
              ska vara trovärdig krävs det att de är oberoende från statsmakten.
            </seg>
            <seg n="166d899c">
              För att öka lärosätenas självständighet har vi moderater lagt
              fram ett antal förslag.
            </seg>
            <seg n="6c6ad7d0">
              För det första vill vi öka självständigheten genom att minska
              den politiska styrningen av den högre utbildningen. Exempelvis
              vill vi genom lag säkerställa universitetens och högskolornas
              självbestämmande. Vi vill att regeringens direkta inflytande över
              högskolestyrelserna ska avskaffas. Styrelserna ska inte vara partipolitiskt
              utsedda som i dag. Såväl ordförande som ledamöter bör i stället
              utses av lärosätena själva.
            </seg>
            <seg n="eb07bb85">
              För det andra vill vi öka lärosätenas självständighet genom att
              fortsätta den utveckling av högskolor i stiftelseform som Chalmers
              Tekniska Högskola och Högskolan i Jönköping varit föregångare
              för. Utvecklingen vid båda dessa högskolor har varit mycket positiv.
              Den friare formen har främjat den kreativa kraften och förnyelseförmågan.
              Fler universitet och högskolor bör erbjudas den möjlighet till
              självständighet som stiftelseformen erbjuder. Det vore dessutom
              spännande, inte minst mot bakgrund av den senaste tidens debatt,
              att ge en av lärarhögskolorna möjlighet att ha en självständig
              ställning.
            </seg>
            <seg n="1f9e5126">
              För det tredje vill vi öka lärosätenas självständighet genom
              att avskaffa den centrala antagningen. Vi anser att det är en
              logisk följd av studenternas fria val, den ökade institutionella
              konkurrensen och lärosätenas strävan att profilera sig. Det bör
              vara upp till varje lärosäte att avgöra vilka antagningsbestämmelser
              som ska gälla, så länge systemen utformas så att rättssäkerhet
              upprätthålls och diskrimineringslagstiftning följs. Det bör dock
              påpekas att avskaffandet av den centrala antagningen inte hindrar
              lärosätena att frivilligt samarbeta i ansökningsfrågor. Möjliga
              antagningsvariabler kan vara betyg, högskoleprov, lokala antagningsprov,
              intervjuer och arbetslivserfarenhet.
            </seg>
            <seg n="eb3f407c">
              Fru talman! Till sist några ord om kårobligatoriet som blev en
              het fråga under förra årets högskoledebatt. Frågan har diskuterats
              länge och väl såväl inom universitetsvärlden som i den här kammaren.
              Positionerna är väl kända.
            </seg>
            <seg n="e7c551d8">
              Vi moderater vill avskaffa kårobligatoriet eftersom vi värnar
              den negativa föreningsfriheten, det vill säga alla människors
              rätt att stå utanför en förening. Vi kan inte acceptera att studenter,
              alldeles oavsett om de själva vill, tvångsansluts till en organisation.
              Att kårerna inte alltför sällan agerar politiskt gör inte saken
              bättre. För oss är det en mycket viktig demokratisk princip att
              alla medborgare, även studenter, själva får avgöra vilka föreningar
              som de vill tillhöra.
            </seg>
            <seg n="10b4423a">
              I sammanhanget kan jag inte låta bli att påpeka att kårobligatoriets
              blotta existens visar hur anmärkningsvärt liten tilltro den svenska
              statsmakten har till studenters förmåga att skapa och upprätthålla
              frivilliga sammanslutningar för att tillvarata sina egna intressen.
              Jag tror att man underskattar studenterna.
            </seg>
            <seg n="4409bccc">
              Fru talman! Motståndarna till avskaffandet av obligatoriet framför
              ofta ren skräckpropaganda i debatten. En del hävdar till exempel
              att nationerna kommer att gå under. Det är inte sant. Som en före
              detta lundastudent, bärare av ölbackar på Östgöta nation och varm
              vän av nationerna är jag övertygad om att nationerna kommer att
              klara sig alldeles utmärkt även utan ett obligatorium. Studenter
              uppskattar nationernas verksamhet och kommer garanterat att fortsätta
              att vara medlemmar även efter ett avskaffande av obligatoriet.
              Även de skattetekniska frågorna går att lösa eftersom nationerna
              är väl avgränsade och tydliga institutioner.
            </seg>
            <seg n="12191af8">
              Det hävdas också i debatten att studentdemokratin och studentinflytandet
              kommer att försvinna och att kårerna kommer att förlora alla sina
              medlemmar. Det är inte heller sant. Det är ju ingen som har föreslagit
              ett abrupt avskaffande av obligatoriet. Tvärtom har vi i den borgerliga
              alliansen och Miljöpartiet varit väl medvetna om att det finns
              en rad frågor som måste lösas innan obligatoriet kan avskaffas.
              Exempelvis måste studentinflytandet, studenternas möjligheter
              att bedriva utbildningsbevakning och studentkårernas oberoende
              mot lärosätena säkras. Dessutom måste en kommande utredning lämna
              förslag på framtida definitioner och avgränsning av studentkårernas
              kompetens och hitta en lösning på skattefrågorna. Utgångspunkten
              ska vara att dagens kårer och nationer inte ska missgynnas skattemässigt
              när obligatoriet avskaffas.
            </seg>
            <seg n="6fbdf19f">
              Fru talman! För att alla dessa frågor ska bli noggrant utredda
              vill vi i den borgerliga alliansen och Miljöpartiet att regeringen
              tillsätter en parlamentarisk utredning som tar fram en handlingsplan
              och en tidsplan för avvecklingen som vi här i riksdagen sedan
              kan ta ställning till. I utredningsprocessen är det viktigt att
              studenterna engageras och görs delaktiga. Vi är angelägna om att
              studenternas tvångsanslutning avskaffas. Men vi är också angelägna
              om att göra det med sunt förnuft.
            </seg>
          </u>
          <note type="speaker" n="492e8d6d">
            Anf. 141 ULF NILSSON (fp):
          </note>
          <u who="ulf_nilsson_3de2dc" xml:id="i-4e4079f11f72d5a9-0" n="45f225da">
            <seg n="9294e5bf">
              Fru talman! Jag har en djup övertygelse om att sökande efter
              ny kunskap är den bästa drivkraften att utvecklas för människor.
              Jag tycker själv att jag nästan aldrig har haft så roligt som
              när jag har gått och utbildat mig och lärt mig något nytt. Jag
              tror att det är väldigt många som tycker likadant, alla de som
              söker sig till olika skolor, vuxenutbildning, universitet och
              högskolor.
            </seg>
            <seg n="78e9a688">
              Ibland frågar en del vad universitet och högskolor egentligen
              är till för. En del svarar då snabbt att de är till för samhällets
              behov, och andra svarar att de är till för näringslivets behov.
              Men jag svarar med ett enkelt liberalt svar: Universitet och högskolor
              är till för dem som ägnar sig åt att söka kunskap. Det är huvuduppgiften.
              Sedan är det en helt annan sak att detta kunskapssökande faktiskt
              gynnar hela landet och faktiskt gynnar företagande och utveckling.
            </seg>
            <seg n="a64330af">
              I Folkpartiet talar vi om begreppet den fria akademin där kunskap
              har ett egenvärde, där det är frihet från politisk styrning och
              där det råder kvalitet på undervisning och forskning. Den fria
              akademin sätter, enligt mig, kvaliteten före kvantiteten, och
              den står i motsats till den typiska socialdemokratiska utbildningsfabriken.
            </seg>
            <seg n="3928f7cc">
              Folkpartiet har här och i andra sammanhang, bland annat i motioner,
              fört fram ett antal förslag för att komma till rätta med de problem
              som bevisligen finns och allt tydligare syns i de svenska högskolorna.
            </seg>
            <seg n="59e05c1f">
              Förutom att vi i Folkpartiets budget lägger över 3 miljarder
              kronor på förstärkning av forskning och på kvalitetshöjningar
              i grundutbildningen har vi ett antal konkreta förslag.
            </seg>
            <seg n="932e3313">
              Vi kräver att man ska höja kravet på förkunskaper så att gymnasiet
              tar sitt ansvar. Högskolan ska inte repetera gymnasiekurser.
            </seg>
            <seg n="2c77fcd7">
              Vi tycker inte att man ska ge några pengar alls till högskolor
              som ger nybörjarkurser i tyska och franska. Sådant ska gymnasiet
              klara av.
            </seg>
            <seg n="20e024cd">
              Vi vill höja kvaliteten genom att, som sagt, ge mer pengar och
              låta varje student kosta mer i fråga om undervisning.
            </seg>
            <seg n="122cc223">
              Vi vill höja kvaliteten genom att låta kvalificerade kurser,
              B- och C-kurser, på högskolorna få mer pengar per student.
            </seg>
            <seg n="62ce5b9d">
              Vi vill höja forskningsanslagen så att lärarna slipper att slitas
              mellan att missköta forskningen och att missköta undervisningen.
            </seg>
            <seg n="05d03a89">
              Vi vill införa en studentpeng så att fler studenter får studera
              där de vill.
            </seg>
            <seg n="4ed18977">
              Många av dessa frågor kommer tillbaka i debatten om högskolepropositionen
              som väntas senare i vår. Det kanske blir senare i år, tyvärr.
              Vi har väntat länge på den och undrar varför den inte kommer.
            </seg>
            <seg n="c30e73b6">
              Därför koncentrerar jag mig ändå på några få frågor.
            </seg>
            <seg n="d298ed91">
              Den första frågan är den om universitetens och högskolornas frihet.
              Där har vi ju sett att Socialdemokraterna sedan 1990-talet dragit
              åt greppet om styrningen av högskolorna. Styrningen går allt längre
              ned. Ändå vet vi att den europeiska traditionen med fria, autonoma,
              universitet visat sig väldigt framgångsrik när det gäller både
              högre utbildning och forskning.
            </seg>
            <seg n="8f8305be">
              Tidigare utsågs rektor genom ett valförfarande, och rektorn var
              ordförande i högskolans styrelse. Sedan 1990-talet utses rektor
              av regeringen, med ett minskat inflytande för lärosätet. Nu får
              inte rektorn vara ordförande i styrelsen, även om många skulle
              tycka att rektorn skulle kunna passa för det.
            </seg>
            <seg n="cf875ab5">
              Regeringen utser också majoriteten av styrelsen och även ordföranden
              i styrelsen. Där har vi redan i en annan gemensam proklamation
              från den borgerliga alliansen föreslagit ett avskaffande av den
              här politiska direktstyrningen av högskolorna. Det räcker faktiskt
              att vi i riksdagen genom våra budgetbeslut påverkar utbildningspolitiken.
              Vi behöver inte sätta dit regeringsutsedda företrädare som kommer
              nära de lokala besluten.
            </seg>
            <seg n="90fa6d16">
              En undersökning häromåret visade att av 16 ordförande med partipolitisk
              bakgrund vid våra största högskolor hade 13 socialdemokratisk
              bakgrund. Man frågar sig om det inte finns någon vänsterpartist,
              folkpartist, moderat eller miljöpartist som skulle vara lika lämplig.
              Där ser vi risken för politisk styrning.
            </seg>
            <seg n="d78fcad3">
              Vi tycker i stället att styrelsen ska tillsättas av studenter,
              lärare och forskare. Sedan ska det också finnas allmänföreträdare
              det är viktigt och de ska också utses av lärosätet. Det här är,
              fru talman, en ideologisk fråga.
            </seg>
            <seg n="ed120614">
              En annan ideologisk fråga här i dag är den om kårobligatoriet
              tvånget att tillhöra en studentkår eller en studentnation. För
              att få tenta och för att få ut sitt betyg måste man betala en
              avgift till en kår. Avgiften kan uppgå till 400500 kr. Det är
              olika på olika håll i Sverige.
            </seg>
            <seg n="55440554">
              I Sverige råder annars föreningsfrihet. Det är otänkbart med
              tvångsanslutning till ett politiskt parti eller ett fackförbund,
              men för studenter är det annorlunda. Nu har regeringen tydligen
              lyssnat lite grann på liberala argument i debatten om kårobligatoriet,
              för nu har man utlovat en utredning som ska diskutera möjligheten
              till en nollnation i Lund där inte avgift behöver betalas, precis
              som det finns i Uppsala. Man vill tydligen också lite grann se
              över och mjuka upp reglerna för deltidsstudenter.
            </seg>
            <seg n="9626a66d">
              Det är synd att Socialdemokraterna och Vänsterpartiet inte vågar
              ta steget fullt ut och avskaffa kårobligatoriet helt. De krånglar
              till det i onödan och missar hela poängen, nämligen att ingen
              mot sin vilja ska kunna bli tvångsansluten till en organisation.
            </seg>
            <seg n="b041bb7f">
              Vi borgerliga och Miljöpartiet föreslår en utredning som ska
              komma med ett förslag om en successiv och ansvarsfull avveckling.
              Den här utredningen ska också lämna förslag om hur studentinflytandet
              ska stärkas. Inte minst tycker jag, som har bott i både Lund och
              Uppsala och som känner till nationernas verksamhet, att det är
              jätteviktigt att de skatteförmåner som de har i dag får behållas
              och även att studentkårernas ekonomiska möjligheter att klara
              sig säkras. Det är sådant som utredningen ska syssla med.
            </seg>
            <seg n="a90d4960">
              På många högskolor ligger valdeltagandet i dag under 5 % vid
              val till fullmäktige. Jag tror att de som frivilligt ansluter
              sig till en organisation är mera benägna att engagera sig i verksamheten.
            </seg>
            <seg n="34be9ae5">
              Studentinflytandet är fortfarande för svagt vid många svenska
              högskolor. Där jobbar kårerna på ett föredömligt sätt. Men högskolorna
              själva måste i framtiden ta ett större ansvar för att anordna
              val och garantera studentrepresentation i olika organ. Studenter
              borde få sitta med i fler beslutande organ än de i dag gör, till
              exempel vid val av dekan eller rektor. Staten måste också, om
              kårobligatoriet avskaffas, ta ansvar för att studenterna får möjlighet
              att bedriva utbildningsbevakning, komma med remissvar på förslag
              och så vidare.
            </seg>
            <seg n="c050a90f">
              Studenter är ändå, fru talman, vuxna människor. De ska ha rätt
              att påverka sin utbildning. De ska också ha rätt att få välja
              om de vill vara med i en förening eller inte. Ibland har man försökt
              försvara kårobligatoriet med argumentet att det inte är en förening
              utan en del av universitetet. Men då försöker man sitta på två
              stolar. Är det en del av universitetet ska man ju inte i första
              hand företräda studenternas intressen. Man kan liksom inte ha
              bådeoch.
            </seg>
            <seg n="c8cde753">
              Vi märker alltså en ideologisk skillnad mellan inte minst mitt
              parti men framför allt alliansens partier och Socialdemokraterna
              även i det här betänkandet detta fastän inte alla frågor kommer
              upp här. Den här ideologiska skillnaden märks när det handlar
              om studenternas frihet att välja utbildning, studenternas frihet
              att välja organisationstillhörighet, studenternas rätt till kvalitet
              i undervisningen samt universitetens och högskolornas frihet att
              styra sig själva. Där står i dag Socialdemokraterna för en helt
              annan ideologi än vad vi gör.
            </seg>
          </u>
          <note n="eb50eebd">
            Jag nöjer mig i det här sammanhanget med att yrka bifall till
            reservation 24 under punkt 16 och till reservation 33 under punkt
            22.
          </note>
          <note type="speaker" n="bca5dbde">
            Anf. 142 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-1b44fe4dbc2bd71f-0" n="dc2e3bc6">
            <seg n="afd28497">
              Fru talman! I söndags återvände jag från Kanada som i mångt och
              mycket har kommit längre än Sverige i att skapa framgångsrika
              samverkansformer mellan vetenskap och näringsliv. I måndags besökte
              jag Umeå universitet för en inblick i deras samverkan mellan näringsliv,
              kommuner, landsting och universitet. Mycket görs där och vid andra
              lärosäten. Men ännu saknas en heltäckande strategi från regeringens
              sida för att stimulera samarbete, samverkan.
            </seg>
            <seg n="c4c1588e">
              Vi väntar på en proposition om högskolefrågor. Jag säger väntar
              . Det är ju det vi får göra med den nuvarande regeringens politik
              för högre utbildning. Nog så betecknande är behandlingen av den
              så efterlängtade forskningsproposition som till slut kom i vintras,
              över ett år försenad och med knappast några förslag för framtiden
              en besvikelse och en proposition som jämfört med den gemensamma
              satsning som vi kristdemokrater tillsammans med övriga i Allians
              för Sverige presenterat enbart tedde sig tunn.
            </seg>
            <seg n="d5207961">
              På samma sätt väntar i dag högskolevärlden på de reformer som
              behövs i den grundläggande högskoleutbildningen. En rad frågor
              om kvaliteten i den högre utbildningen, antagningen och mycket
              annat väntar på sin lösning. Inte minst handlar det om att påverka
              och förverkliga Bolognaprocessen med bland annat en harmoniserad
              examensordning som ju är central för att stärka svenska studenters
              och arbetstagares möjlighet att korsa gamla gränser och för Sveriges
              möjligheter att attrahera utländska studenter att berika våra
              lärosäten.
            </seg>
            <seg n="1c57e203">
              Sverige borde ligga i framkanten i internationaliseringsprocessen
              och inte, som den nuvarande utbildningsministern gör, slå igen
              dörren till Europa. Frågan är om Socialdemokraterna och stödpartierna
              kommer att orka föreslå de mått och steg som behövs i högskolan.
              Att döma av den ribba som forskningspropositionen satte lär få
              bli nöjda när högskolepropositionen kommer om den kommer.
            </seg>
            <seg n="6d5de394">
              Fru talman! Det är bra att fler fått tillgång till högre utbildning.
              Men det är förödande att kvaliteten blivit lidande och att resurserna
              urholkats. Det kritiska och utvecklande inslaget har ersatts av
              en utbildningsfabrik som på löpande band och i god tayloristisk
              anda ska klara av student efter student.
            </seg>
            <seg n="4c65869f">
              Vi kristdemokrater vill tydligt sätta fokus på kvaliteten. Det
              är därför som vi i vårt budgetförslag satsar mer på grundutbildning
              och forskning än Socialdemokraterna och stödpartierna. Det är
              rimligt också av kvalitetsskäl att tydligare ange vilken undervisningstid
              som ryms inom en kurs och att högskolans lärare garanteras kompetensutveckling.
              Resurser bör ges utifrån svårighetsgraden på kurser så att det
              inte lönar sig att fylla föreläsningssalarna till brädden.
            </seg>
            <seg n="fb2fb1e3">
              Fru talman! Kunskap har ett egenvärde. I dag borde möjligheterna
              till bildning vara större än någonsin. För när om inte i en tid
              med kunskapssamhället och alla dess informationsvägar skulle det
              vara möjligt med bildning för alla? Det handlar inte om att tugga
              i sig faktakunskaper à la Trivial Pursuit. Nä, det handlar om
              det personliga synsättet. Om inte den engagerade samhällsmedborgaren,
              den gode studenten, har ett självständigt och reflekterande förhållande
              till kunskap, vem ska då ha det?
            </seg>
            <seg n="bf27b259">
              Då fordras akademisk frihet och en fri utbildning och forskning
              som stimulerar nyfikenheten med respekt för människovärdet och
              de goda värdena. Det är nödvändigt att slå vakt om fria lärosäten
              med heterogena akademiska miljöer. När lärosätenas frihet inskränks
              tystnar det fria och öppna samtal som är kännetecknande för en
              demokrati i mångfald. Varje tendens att politiskt minska lärosätenas
              frihet är ytterst ett hot mot demokratin. Det gäller att vara
              vaksam. Makt kan korrumpera.
            </seg>
            <seg n="fac56480">
              Kristdemokraterna undersökte i vintras vilka partier de ledamöter
              i högskolestyrelserna som den socialdemokratiska regeringen utsett
              har anknytning till. Resultatet är slående. Sex av tio med partipolitisk
              koppling är s-märkta, tre av fyra politiska ordförande är s-märkta.
            </seg>
            <seg n="9f6a45b4">
              Exemplen är många. Ett av de mer graverande är förstås Örebro,
              med en socialdemokratisk ordförande och fem socialdemokratiska
              styrelseledamöter jämfört med en borgerlig. Till kuriosan hör
              sedan att partiledaren, som råkar vara statsminister, nyligen
              fick en doktorshatt som tack för hjälpen att högskolan blev universitet,
              trots Högskoleverkets avrådan.
            </seg>
            <seg n="16247de3">
              Det finns i dag en risk att den socialdemokratiska regeringen
              vid beslut om universitetsstatus eller nya vetenskapsområden tar
              alltför stora hänsyn till annat än kvaliteten. I dag kan regeringen
              mer eller mindre öppet röstfiska med hjälp av löften om universitetsskyltar.
              Principen som vi kristdemokrater vill slå vakt om är i stället
              att det är Högskoleverkets bedömning av kvaliteten som ska avgöra
              om det blir universitetsstatus, vetenskapsområde eller ej.
            </seg>
            <seg n="b6c815a7">
              Vi har tillsammans med övriga i Allians för Sverige lagt fast
              att universitetens och högskolornas självbestämmande borde säkras
              genom lag. Lärosätena ska ges frihet att bygga upp sin organisation,
              och styrelserna ska inte partipolitiseras. Bland ledamöterna ska
              det finnas allmänföreträdare som kan komma från politiken, näringslivet
              eller ha annan kompetens.
            </seg>
            <seg n="8a71dba2">
              Fru talman! Alla högskolor och universitet tar inte arbetet mot
              diskriminering på allvar. Vi kristdemokrater vill skärpa lagen
              så att alla lärosäten arbetar för likabehandling. Ingen ska diskrimineras
              på grund av sexuell läggning, kön, funktionshinder, etniskt ursprung
              eller annan omständighet. Vi vill även att en tydlig värdegrund
              med utgångspunkt i det okränkbara människovärdet skrivs in i högskoleförordningen.
            </seg>
            <seg n="d12f71ad">
              Få kan i dag vara nöjda med studenternas inflytande och trygghet.
              Det hjälper inte att studentkåren gör ett gott arbete. Ibland
              känner varken lärare, övrig personal eller ens studenterna själva
              till vilka rättigheter som finns. 510 % av studenterna deltar
              i kårvalen, vilket knappast borgar för demokratisk legitimitet.
              Det obligatoriska kårobligatoriet är en demokratisk luftpastej,
              en chimär.
            </seg>
            <seg n="a37f2863">
              Vi kristdemokrater har lagt fram flera förslag för att stärka
              studenternas rättssäkerhet. Till sist har regeringen sett sig
              tvungen att besluta om vissa förändringar, men än finns mycket
              kvar att göra.
            </seg>
            <seg n="40db4694">
              Det behövs moderna strukturer för studentinflytande som grundas
              i rättssäkerhet, frivillighet, delaktighet och demokrati. Därför
              är det viktigt att ersätta det föråldrade kårobligatoriet med
              andra och nya former för inflytande. Kårernas mandat bör tills
              vidare tydliggöras.
            </seg>
            <seg n="863d001d">
              Kårobligatoriet är en kvarleva från en svunnen tid. Kristdemokraterna,
              Miljöpartiet, Moderaterna, Centern och Folkpartiet har enats om
              att obligatoriet bör tas bort, efter en utredning om alternativa
              och bättre former för inflytande. Enligt de fem partiernas förslag,
              som kammaren har att ta ställning till i detta betänkande, ska
              en utredning tillsättas där alla partier ingår och där studentorganisationerna
              har möjlighet att framföra synpunkter just för att finna en lämplig
              väg.
            </seg>
            <seg n="5529daf7">
              Det är dags, fru talman, att på allvar forma en högskola som
              utifrån studentens bästa bygger på bildning, kvalitet och tillgänglighet
              så att våra studenter vår framtid får de allra bästa förutsättningarna
              att leva i kunskapssamhället.
            </seg>
            <seg n="db19dac6">
              Avslutningsvis vill jag säga att jag givetvis står bakom Kristdemokraternas
              samtliga reservationer i betänkandet, men jag yrkar för tids vinnande
              bifall enkom till reservationerna 22 och 24.
            </seg>
          </u>
          <note type="speaker" n="5a4516f6">
            Anf. 143 BRITT-MARIE DANESTIG (v):
          </note>
          <u who="britt-marie_danestig_7936f2" xml:id="i-054c99a60ad34790-0" n="80ad6c53">
            <seg n="d611ebc3">
              Fru talman! Först skulle jag vilja kommentera lite grann de tidigare
              anförandena. Jag tillhör själv en universitetsstyrelse, i Linköping.
              Vi har faktiskt med stor glädje hälsat vår nya ordförande Beatrice
              Ask, moderat riksdagsledamot och tidigare skolminister, välkommen.
              Vi är övertygade om att hennes bakgrund är av betydelse för universitetets
              bildnings- och forskningsuppdrag, vilket just är grunden för regeringen
              när den utser nya ledamöter i högskole- eller universitetsstyrelser.
            </seg>
            <seg n="2bf76bfd">
              Jag skulle vilja kommentera Torsten Lindströms ord om att den
              forskningspolitiska propositionen, som är en samarbetsproposition
              av Socialdemokraterna, Vänsterpartiet och Miljöpartiet, inte blickar
              framåt och saknar visioner. Jag har läst maktalliansens Moderaterna
              med sina stödpartier åsikter om den framtida forskningspolitiken.
              Där blickar man så långt framåt att man är framme vid 2010, vilket
              är en bra bit in på tiden för nästa forskningspolitiska proposition,
              som vi kan förvänta oss läggs fram någon gång 2008. Men ibland
              kan det bli så.
            </seg>
            <seg n="740e8944">
              Jag skulle också vilja kommentera kårobligatoriet. I vissa delar
              kan vi principiellt dela farhågorna. Men man måste komma ihåg
              att studentkårerna faktiskt är demokratiskt uppbyggda och att
              de representanter som utses har uppdraget att företräda alla studenter.
              Under senare år har flera reformer genomförts som givit studenterna
              ökat inflytande och bättre rättigheter att vara representerade
              i högskolans både beslutande och beredande organ. De reformerna
              har faktiskt kårobligatoriet som grund. Om kårobligatoriet avskaffas
              riskerar studentorganisationerna att försvagas, och det finns
              en risk att det bildas kårer som konkurrerar sinsemellan. Det
              har faktiskt inte studentdemokratin någon fördel av.
            </seg>
            <seg n="13e9193c">
              Jag tycker att vi måste erkänna att studentdemokratin har fördjupats
              och att det därför framstår som ganska orimligt att så där oövertänkt
              bara riva ned en organisation, som finns på plats och som kan
              utvecklas, moderniseras och förändras. Det kommer den utredning
              som nu är tillsatt att lämna förslag på. Jag tycker också att
              de borgerliga företrädarna borde betänka att det i dag är varken
              studenter, lärare eller universitetens och högskolornas ledningar
              som driver frågan om avveckling av kårobligatoriet, utan det är
              politiker här i riksdagen som gör det. Kårobligatoriet är nära
              anslutet till nationsväsendet och därmed till studenternas möjlighet
              att själva organisera både boende, fritid och, inte minst viktigt,
              studiesociala aktiviteter.
            </seg>
            <seg n="2fc995ee">
              Nationstraditionen och nationshusen i främst Uppsala och Lund
              är faktiskt en del av vårt kulturarv, och verksamheten är en viktig
              förutsättning för att studenterna ska kunna träffas över ämnesgränser,
              knyta sociala kontakter och delta i meningsfulla aktiviteter i
              anslutning till studierna. Det är faktiskt en väldigt viktig del
              av studentlivet. Jag tror att många av oss har upplevt det så
              också. Det är mycket värdefullt inte minst för de utländska studenterna.
              Men det är också värdefullt för studenternas personliga och sociala
              utveckling, alltså för deras bildningsresa.
            </seg>
            <seg n="dcb061a3">
              Dessutom skulle studentkårernas ekonomi kunna komma att undergrävas
              genom att de förlorade avgiftsintäkterna och genom att de fastigheter
              som kårer och nationer äger skulle beskattas på ett annat sätt
              om man förlorade sin skatterättsliga status. Det är, tror jag,
              ganska osannolikt vi får väl se vad utredningen kommer fram till
              att vi skulle få en speciallagstiftning som just är riktad till
              studentkårerna. En sådan speciallagstiftning skulle förmodligen
              på sakliga grunder avvisas redan av Lagrådet. Det finns faktiskt
              en rad stiftelser och organisationer som på lika goda grunder,
              skulle jag vilja säga, skulle kunna hävda att de också borde skattebefrias.
            </seg>
            <seg n="5ffc7d37">
              Jag tror alltså att vi måste tänka igenom det här ordentligt.
              Att slopa kårobligatoriet får inte äventyra studenternas självförvaltning
              och självbestämmande. Då skulle det finnas en uppenbar risk att
              vi i stället skulle få finansiera de här aktiviteterna genom statsbudgeten.
              Då skulle studentkårerna berövas den styrka och den frihet som
              de har i dag. De skulle bli mycket mer beroende av statsmakternas
              generositet.
            </seg>
            <seg n="634483da">
              Sedan ska jag prata lite grann om det som vi har en del motioner
              om. Jag tänkte ta upp några frågor som rör lagen om likabehandling
              av studenter i högskolan som slår fast att studenter oberoende
              av kön, etnicitet, religiös åskådning, sexuell läggning eller
              funktionshinder ska behandlas likvärdigt. Denna huvudregel är
              i de flesta fall självklar. Avsteg kan endast accepteras då det
              gäller intressen som uppenbart är överordnade förhindrandet av
              diskriminering i högskolan.
            </seg>
            <seg n="4870abfc">
              Men nu tycks det råda osäkerhet om hur denna undantagsregel ska
              tolkas. Det har inneburit att lärosätenas arbete med att öka mångfalden
              i högskolan har fördröjts, något som vi beklagar.
            </seg>
            <seg n="4ebdf5e3">
              Peter Danielsson pratade vackert om att mångfald var en av de
              grundläggande principerna för Moderaterna. Men det gällde mångfald
              av lärosäten. Vi tycker att det är väldigt viktigt att universiteten
              och högskolorna också har en mångfald av studenter med olika bakgrund,
              olika etnicitet, olika religion och så vidare. Det är en viktig
              fråga.
            </seg>
            <seg n="0b3ab197">
              Jämställdheten är en politisk viljeyttring som samtliga partier
              har kommit överens om. Jämställdhetssträvan har också skrivits
              in i styrdokumenten för både skolan och högre utbildning. När
              det gäller högskolan finns det en bestämmelse i högskolelagen
              om att jämställdhet mellan kvinnor och män alltid ska iakttas
              och främjas i högskolans verksamhet. Men för att kunna leva upp
              till den paragrafen krävs kunskap om könsmaktsordningen, om kvinnors
              och mäns olika livssituation, om feministiska teorier och om samhällsanalyser.
            </seg>
            <seg n="660d7edb">
              Vi menar att det på högskolenivå borde skrivas in dessa kunskapsaspekter
              om jämställdhet i examensordningarna. Det gäller alla examina,
              men särskilt viktigt är det för de utbildningar som leder till
              yrken där man arbetar med människor, såsom läkare, sjuksköterskor,
              jurister, socionomer, psykologer och så vidare. Vi tycker också
              att genuskunskaper bör prioriteras i all fortbildning av personer
              i just dessa yrken.
            </seg>
            <seg n="76633839">
              Med detta vill jag yrka bifall till vår reservation 44 under
              punkt 31.
            </seg>
          </u>
          <note type="speaker" n="b7ee372b">
            Anf. 144 TORSTEN LINDSTRÖM (kd) replik:
          </note>
          <u who="torsten_lindstrom_120c0b" xml:id="i-1b44fe4dbc2bd71f-1" n="dc2e3bc6">
            <seg n="ceb0f69d">
              Fru talman! Britt-Marie Danestig nämnde mitt namn, men sedan
              sade hon någonting annat, nämligen att det är politiker som driver
              att kårobligatoriet ska avskaffas. Det stämmer inte. En lång rad
              studentkårer i Sverige har på sitt eget program uppfattningen
              att kårobligatoriet ska avskaffas just därför att man upplever
              att det inte är den optimala formen för ett modernt demokratiskt
              studentinflytande.
            </seg>
            <seg n="1cf99d6a">
              Det här är en rörelse hos väldigt många studenter, och det finns
              också på många håll ett gott stöd för uppfattningen att kårobligatoriet
              är gammaldags och förlegat. Det vore tacknämligt om Britt-Marie
              Danestig höll fast vid den uppfattning som Vänsterpartiet artikulerar
              åtminstone senast jag läste i ert partiprogram att man är emot
              kårobligatoriet.
            </seg>
            <seg n="841701f8">
              I ena sekunden säger Britt-Marie Danestig att det är principiellt
              tveksamt, i nästa sekund säger hon att hon inte vill stödja förslaget
              om att ta bort kårobligatoriet. Då avslöjar hon ett slags vinglighet
              som gör att vi snart inte längre kan veta vad Vänsterpartiet står
              för när det verkligen kommer till kritan.
            </seg>
            <seg n="d1020590">
              Finns det fler punkter, Britt-Marie Danestig, i Vänsterns partiprogram
              som vi kan stryka, för när det kommer till omröstning gäller de
              inte längre?
            </seg>
            <seg n="e7cfbae7">
              Fru talman! Sedan vill jag också passa på att fråga Britt-Marie
              Danestig och Vänsterpartiet om utbildning till olika yrken: Anser
              Britt-Marie Danestig att det finns en plats för yrkesutbildning
              också i svensk högskola?
            </seg>
          </u>
          <note type="speaker" n="d26ce795">
            Anf. 145 BRITT-MARIE DANESTIG (v) replik:
          </note>
          <u who="britt-marie_danestig_7936f2" xml:id="i-054c99a60ad34790-1" n="80ad6c53">
            <seg n="0fd5c98a">
              Fru talman! Om man tittar i universitetens och högskolornas utbud
              finns det väldigt gott om yrkesutbildningar. Med den nya möjligheten
              att förlägga kortare utbildningar om 80 poäng för yrkeshögskoleexamen
              har dessa möjligheter faktiskt ökat. Vi är ivriga tillskyndare
              av att förstärka yrkesutbildningen både på universitet och högskolor
              och även i andra sammanhang.
            </seg>
            <seg n="ee9b02c7">
              Jag vill bara påminna om att inför den förra debatten som vi
              hade om kårobligatoriet vädjade flera kårer SFS, som representerar
              många studentkårer, SULF och ganska många av rektorerna faktiskt
              till utbildningsutskottets ledamöter om att vi inte skulle fatta
              något definitivt beslut om ett avskaffande förrän samtliga konsekvenser
              var utredda. I så fall hade man fått fram några fungerande alternativ
              som innebar en modernisering.
            </seg>
            <seg n="49f9fbe9">
              Nu kommer frågan att utredas, och jag tror att man kan göra stora
              förändringar. Samtliga partier vill nu ägna den här frågan stort
              intresse. Det finns skäl att genomföra vissa förändringar. Men
              de borgerliga partierna med stöd av Miljöpartiet har definitivt
              bestämt sig innan man har sett utredningsresultatet.
            </seg>
            <seg n="2e6172ab">
              Jag vill också påminna om att den här frågan har utretts vid
              flera olika tillfällen, men man har inte hittat några funktionella
              alternativ som kan garantera studenternas inflytande och lösa
              de studiesociala frågorna.
            </seg>
          </u>
          <note type="speaker" n="535eca47">
            Anf. 146 TORSTEN LINDSTRÖM (kd) replik:
          </note>
          <u who="torsten_lindstrom_120c0b" xml:id="i-1b44fe4dbc2bd71f-2" n="dc2e3bc6">
            <seg n="b87c15ea">
              Fru talman! Vänsterpartiet är positivt till yrkesutbildning.
              Det ska vi notera och lägga på minnet till kommande debatter om
              hur man ska få in mer av yrkesutbildning i högskolan, att få till
              stånd en modern yrkesutbildning som fångar upp olika former av
              yrkeskunskaper också inom högskolevärlden.
            </seg>
            <seg n="9d5d0697">
              Sedan snubblar återigen Britt-Marie Danestig på orden. Jag tror
              inte att hon uppriktigt vill komma med felaktiga uppgifter. Det
              var faktiskt inte så att Sveriges förenade studentkårer vädjade
              om någonting förra året. SFS har ingen uppfattning om kårobligatoriet,
              vare sig positiv eller negativ. Det finns olika uppfattningar
              inom kårvärlden, och Britt-Marie Danestig borde kunna medge att
              frågan inte är så enkel som hon vill ge sken av.
            </seg>
            <seg n="8936fa60">
              Det vi från alliansen tillsammans med Miljöpartiet nu föreslår
              är just det som Britt-Marie Danestig säger sig vara ute efter,
              nämligen en parlamentarisk utredning som går längre än en enmansutredning
              och som ser över moderna former för studentinflytande.
            </seg>
            <seg n="71772dac">
              Det blir och förblir mer och mer obegripligt varför Vänsterpartiet
              säger nej till detta. Måhända finns förklaringen i Britt-Marie
              Danestigs freudianska felsägning i huvudanförandet där hon identifierade
              sitt eget parti just som det är, nämligen ett stödparti till den
              socialdemokratiska regeringen där makten är viktigare än det som
              står i det egna partiprogrammet. Nu vet vi, fru talman, att det
              som Vänstern skriver i sitt partiprogram behöver vi inte lita
              på.
            </seg>
          </u>
          <note type="speaker" n="b7b7f126">
            Anf. 147 BRITT-MARIE DANESTIG (v) replik:
          </note>
          <u who="britt-marie_danestig_7936f2" xml:id="i-054c99a60ad34790-2" n="80ad6c53">
            <seg n="f9db67ba">
              Fru talman! Det vore väldigt roligt om vi lyssnade på våra meddebattörer
              i den här debatten. Jag sade inte så. Jag sade att flera kårer
              SFS, SULF och flera rektorer vädjade till utbildningsutskottets
              företrädare att de skulle verka för att det inte skulle fattas
              något definitivt beslut om ett avskaffande förrän samtliga konsekvenser
              var utredda och fungerande alternativ hade presenterats.
            </seg>
            <seg n="8a927948">
              Det gäller alltså frågor i likhet med: Hur ska studeranderepresentationen
              väljas till styrelser, nämnder och andra viktiga församlingar
              inom universitet och högskolor? Vem ska universiteten och högskolorna
              ha som samtalspartner i studiesociala frågor?
            </seg>
            <seg n="c4aa39e9">
              Det är ju studenterna som tillsammans med lärare och andra anställda
              ska forma universitetens vardag och framtid.
            </seg>
            <seg n="ee78beba">
              När vi talar om yrkesutbildningar på universitet och högskolor
              måste jag faktiskt be Torsten Lindström att definiera vad Kristdemokraterna
              egentligen menar med yrkesutbildningar på högskola. Det måste
              vara en väldigt smal definition, kan jag ana mig till av inlägget
              tidigare.
            </seg>
          </u>
          <note type="speaker" n="a7784028">
            Anf. 148 HÅKAN LARSSON (c):
          </note>
          <note n="1fb02ad6">
            Fru talman! Först vill jag yrka bifall till reservationerna nr
            24 och nr 40. Självfallet står jag bakom även övriga centerreservationer
            i betänkandet.
          </note>
          <u who="hakan_larsson_c0f261" xml:id="i-72e73ee2a10fa739-0" n="6cb161a3">
            <seg n="150d91da">
              Under senare år har den högre utbildningen byggts ut runtom i
              vårt land. I dag finns en högskola eller ett universitet i alla
              län. Vi har från Centerpartiets sida medverkat till detta eftersom
              vi menar att det är viktigt att det ska vara nära till högre utbildning.
              Endast på så sätt kan vi ta vara på den begåvningsreserv som finns
              runtom i våra bygder.
            </seg>
            <seg n="40488e7b">
              Utbildningsnivån har också höjts påtagligt, inte minst i de områden
              där nya högskolor och universitet har inrättats. Det har vi kunnat
              se i Västernorrlands och Jämtlands län, där Mitthögskolan, nu
              Mittuniversitetet, har byggts ut under senare år.
            </seg>
            <seg n="b94cb530">
              Utbyggnaden av distansutbildning via Näluniversitetet och de
              lärcentrum som finns i många kommuner ökar också tillgängligheten.
              Människor som av familje- eller arbetsmarknadsskäl inte har haft
              möjlighet att ta del av högre utbildning har fått en ny möjlighet,
              en ny chans var de än bor i vårt land. Vad som krävs, och som
              det fortfarande finns en del att göra åt, är att se till att det
              finns möjlighet till snabba uppkopplingar till Internet varhelst
              man bor för att få så flexibla studiemöjligheter som möjligt.
            </seg>
            <seg n="251fac5a">
              Närheten till universitet och högskolor är alltså viktig i dag
              och för framtiden. En högre utbildningsnivå bland medborgarna
              är av stor betydelse för att vi ska kunna bevara och utveckla
              välfärden i vårt land. Utbyggnaden får dock inte ske på bekostnad
              av kvaliteten, för vi vill ju att Sverige ska ha en högre utbildning
              i världsklass även i framtiden. Därför finns det en del allvarliga
              varningstecken att reagera inför.
            </seg>
            <seg n="f1016932">
              Anslagen till grundutbildning vid våra lärosäten har urholkats,
              och andelen disputerade lärare har minskat. Utmaningen framöver
              blir därför att kraftsamla för att höja kvaliteten i den högre
              utbildningen. Vi får aldrig tumma på ambitionen att våra lärosäten
              ska kunna erbjuda en utbildning av högsta internationella kvalitet.
            </seg>
            <seg n="7eaab716">
              Samverkansdelegationen, som nyligen levererade sin slutrapport,
              understryker vikten av att universitetens och högskolornas samverkan
              med det omgivande samhället förbättras den tredje uppgiften. Delegationen
              menar att det är särskilt viktigt att högskolorna förbättrar samarbetet
              med det lokala näringslivet och även med gymnasieskolan om entreprenörskap.
              Det gäller att finna former för samverkan som passar små och medelstora
              företag och som stärker deras kompetens. På så sätt kan lärosätena
              ännu bättre än i dag fungera som utvecklingsmotorer i regionerna.
            </seg>
            <seg n="6516323d">
              Även jag vill ta upp frågan om kårobligatoriets vara eller inte
              vara. Vi står självfallet fast vid vår syn från förra året, att
              en tvångsanslutning till en kår är otidsenlig och oförenlig med
              föreningsfriheten. Även studenter bör själva få avgöra vilka föreningar
              de vill vara medlemmar i. Samtidigt är det förstås lätt att inse
              att ett avskaffande av kårobligatoriet inte kan ske över en natt.
              Det är just därför vi föreslår en parlamentarisk utredning som
              ska ta fram en tidsplan och en handlingsplan för hur omställningen
              ska ske. Det är ju ingen som har föreslagit att vi oövertänkt
              ska riva ned någonting, Britt-Marie Danestig. Det handlar om att
              det här ska ske med sunt förnuft och att se till att vi får ett
              modernt system för studenterna vid våra universitet och högskolor.
            </seg>
            <seg n="185ff50f">
              Jag förmodar att det kommer att finnas förslag om hur Bolognaprocessen
              ska implementeras i Sverige i den kommande högskolepropositionen.
              Det är väldigt viktigt att vi får ett system där vi kan jämföra
              utbildningssystemen i Europa. Men en strävan efter ett öppnare
              utbildningssystem får inte ske på bekostnad av utbildningarnas
              positiva särdrag. Bolognaprocessen bör inte leda till att utbildningssystemen
              i de olika länderna likriktas. Däremot måste de kunna jämföras.
              I sammanhanget är det också viktigt att understryka att Bolognaprocessen
              är ett mellanstatligt samarbete som är mycket bredare än enbart
              i Europeiska unionen.
            </seg>
            <seg n="084a257c">
              En punkt som man kanske redan nu bör ta upp är de så kallade
              ECTS-betygen som diskuteras i samband med Bolognaprocessen. Denna
              betygsskala är relativ och sjugradig. Från Centerpartiets sida
              är vi motståndare till relativa betyg och menar att betygen i
              högskolan även framöver bör vara målrelaterade. Vad jag förstår
              finns det en ganska bred enighet om detta bland partierna i den
              här kammaren, även om vi tyvärr är ensamma om vår reservation
              på den här punkten. Men det blir en diskussion som vi får ta framöver.
            </seg>
          </u>
          <note type="speaker" n="e539cd20">
            Anf. 149 MIKAELA VALTERSSON (mp):
          </note>
          <u who="mikaela_valtersson_1cc5d9" xml:id="i-453da19a2db6e1ef-0" n="14db466b">
            <seg n="88b60271">
              Fru talman! Högskolan ska vara öppen för alla, och hinder och
              svårigheter för olika grupper att studera vid högskola måste elimineras.
              En sant öppen högskola kräver att man minskar den sociala snedrekryteringen
              och att all diskriminering inom systemet upphör. Men då måste
              också pedagogik och undervisningsmetoder anpassas efter alla grupper.
            </seg>
            <seg n="453332bb">
              Den nya lag som kom år 2002 för att främja lika rättigheter på
              högskolan och motverka att någon student utsätts för diskriminering
              är mycket viktig. Det är nu väldigt viktigt att högskolan också
              arbetar aktivt med att leva efter den här lagen. Det kan till
              exempel handla om antagningsreglerna och hur de är utformade.
            </seg>
            <seg n="687b171a">
              Det finns i dag reservationer i betänkandet om så kallad positiv
              särbehandling vid högskolan, som har blivit än mer aktuellt efter
              Uppsalas försök med kvotering på juristutbildningen. Det här är
              en ganska komplicerad fråga, och frågan är vad som är rätt väg.
            </seg>
            <seg n="2610c2ee">
              Detta skulle kunna betyda att personer med utländsk bakgrund
              under en övergångsperiod skulle behöva vara ordentligt överrepresenterade
              på många utbildningar för att gruppen sedan skulle bli rimligt
              representerad på arbetsmarknaden. Det kan vara en slutsats som
              gör att man skulle landa på en positiv särbehandling. Det kan
              verka rimligt om man också ser att personer med utländsk bakgrund
              är missgynnade i dagens Sverige.
            </seg>
            <seg n="4f5be8e2">
              Men jag tror att vi måste skilja ganska tydligt här på svag positiv
              särbehandling, där man vid lika meriter ger företräde åt en viss
              grupp och som är möjligt redan med dagens lagstiftning, och så
              kallad stark positiv särbehandling, där man ger företräde åt en
              viss grupp även om de har lägre meriter. Problemet är att principen
              om likabehandling åsidosätts. Man kan i och för sig hävda att
              vi kanske inte har så mycket likabehandling i dag och att denna
              princip därför inte kan åsidosättas. Men man kan också hävda att
              vi har det och att betyg och poäng på högskoleproven gäller men
              att kanske inte alla har samma chans att uppnå de betyg som krävs.
              I så fall kan man fråga sig om just stark positiv särbehandling
              är sättet att lösa problemet.
            </seg>
            <seg n="51c32e8a">
              Det finns problem som vi ser det. Framför allt är det väldigt
              svårt att definiera gruppen. Är det verkligen vettigt att fösa
              ihop alla som har utlandsfödda föräldrar till en grupp? När man
              tittar på den här gruppen ser man att den är väldigt heterogen
              bland nybörjarna på högskolan. Inom vissa utbildningar är den
              starkt överrepresenterad och inom andra starkt underrepresenterad.
              Ska man kvotera inom alla utbildningar där de med utlandsfödda
              föräldrar är underrepresenterade, eller ska det vara upp till
              högskolorna att bestämma, och på vilka grunder? Det rör sig inte
              om någon homogen grupp.
            </seg>
            <seg n="70d09500">
              Av den del av den svenska befolkningen som har iransk bakgrund
              är det en mycket stor andel som läser vid högskolan, närmare bestämt
              21 %. Bland dem som har icke utlandsfödda föräldrar är det 15
              %. Bland dem som kommer från Irans grannland Irak är det bara
              5 %. Det här visar på svårigheten att hitta en tydlig grupp. Man
              kan fundera över om det inte är så att etnisk bakgrund kanske
              är underordnad social bakgrund vad det gäller högskolestudier
              och vad som i så fall är lämpligast för att komma till rätta med
              den snedrekrytering som finns.
            </seg>
            <seg n="4b44ab3b">
              Det finns också väldigt positiva exempel i till exempel Uppsala,
              Malmö och Helsingfors. Där använder man andra sätt att jobba med,
              till exempel kunskaper i utomeuropeiskt språk som merit eller
              att genom uppsökande informationsverksamhet rikta sig till grupper.
            </seg>
            <seg n="55d0e79f">
              Från Miljöpartiets sida har vi landat på att vi är tveksamma
              till stark positiv särbehandling, men vi anser att svag positiv
              särbehandling är bra, och då behöver inte lagen ändras. Men det
              behövs också en större mångfald av olika antagningsförfaranden
              och olika antagningsregler som passar olika utbildningar och olika
              individer. Det är också viktigt att fortsätta arbetet med validering.
            </seg>
            <seg n="7e5c34c0">
              Vad gäller kommande högskolelag kommer vi säkert att ha möjlighet
              att diskutera detta med antagningen och vilka urvalskriterier
              som ska gälla till högskolan. Med anledning av Torsten Lindströms
              inlägg om att man får vänta på vad regeringen, Vänstern och Miljöpartiet
              har för förslag vill jag poängtera att Miljöpartiet inte samarbetar
              om högskolepropositionen och att vi väntar med precis lika stor
              spänning som alla ni andra på vad den kommer att innehålla. Och
              vi kommer, när den kommer, att skriva en motion och formulera
              vår syn på både tillträdet och Bolognaprocessen.
            </seg>
            <seg n="d78e1e1e">
              Fru talman! Så är det åter dags att diskutera det omtalade kårobligatoriet.
              Vi hade en livfull debatt vid förra årets behandling av högskolemotionerna.
            </seg>
            <seg n="74b09a37">
              Som jag ser det strider kårobligatoriet mot grundläggande demokratiska
              principer. Det är skälet till att vi från Miljöpartiet har tagit
              ställning mot obligatoriet. En tvångsanslutning till en förening
              kan aldrig försvaras. I Sverige råder föreningsfrihet. För oss
              i Miljöpartiet är tvångsanslutning till ett politiskt parti, ett
              fackförbund eller en studentkår, för den delen, fullständigt otänkbar.
              Det är dags att vi också låter studenter omfattas av de viktiga
              grundläggande demokratiska principer som finns i det här landet.
            </seg>
            <seg n="bc1a0e35">
              Det är grundläggande att varje människa själv får välja vilken
              förening han eller hon vill tillhöra. I dag får man inte skriva
              tentamen eller ta ut examen om man inte är ansluten till studentkåren.
              Kårerna och nationerna gör naturligtvis många bra och viktiga
              saker. De har oerhört viktiga och värdefulla åtaganden som att
              bevaka studenters intresse och utbildningen, företräda studenter
              i olika organ med mera. Men vi kan inte argumentera för en tvångsanslutning
              utifrån att de gör bra saker.
            </seg>
            <seg n="48020d82">
              Britt-Marie Danestig är orolig för skattebefrielsen. Det är inget
              som säger att den kommer att försvinna. Det är just en av de saker
              som ska tänkas igenom ordentligt i en utredning. Men jag har faktiskt
              större tilltro än vad du verkar ha till kårerna. Jag tror inte
              att det blir ett stort tapp av medlemmar. Nej, jag är alldeles
              övertygad om att man med ett avskaffande av obligatoriet i kårerna
              kommer att ha en fortsatt viktig och bra verksamhet. Jag tror
              självklart att man även fortsättningsvis kommer att ha en verksamhet
              som upplevs så viktig och så förmånlig att den enskilda studenten
              i de allra flesta fall väljer att vara medlem.
            </seg>
            <seg n="f6808021">
              Jag tror att en förening i ett demokratiskt land måste bygga
              på frivillighet och äkta engagemang. Alla föreningar måste leva
              på egna meriter och attrahera medlemmar utifrån att de har en
              värdefull verksamhet som anses angelägen för den enskilde. Om
              man då ansluter sig frivilligt tror jag också att man är mer benägen
              att engagera sig och vara delaktig i verksamheten.
            </seg>
            <seg n="aa09b6f6">
              I Miljöpartiet tror vi att frivillighet är det som gör ett engagemang
              starkt och levande. Tvång är alltid en dålig förutsättning för
              demokrati och inflytande. Vi vill dock att avskaffandet av obligatoriet
              sker med stort förnuft och föregås av en utredning som noggrant
              går igenom och belyser hur alternativ kan se ut, hur ett avskaffande
              kan gå till och hur man samtidigt kan stärka studentinflytandet.
            </seg>
            <seg n="0428f4ad">
              Fru talman! Vi anser slutligen att högskolelagen ska kompletteras
              med ett hållbarhetsperspektiv. Högskolor och universitet kan på
              ett konstruktivt sätt bidra till att människor ges mer beredskap
              för ett alltmer komplext samhälle. Om man definierar hållbar utveckling
              som att vi inte accepterar att skjuta över problem på nästa generation
              eller ett samhälle som genererar nya problem som nästa generation
              måste hantera handlar hållbar utveckling mycket om att förmedla
              förmågan att identifiera vilka problem samhället i dag har som
              kommer att påverka nästa generation samt förmågan att utveckla
              redskap för att hantera de här problemen så att de inte skapar
              nya problem för nästa generation.
            </seg>
            <seg n="e1ac8623">
              De flesta ekonom-, juridik- och statsvetarstudenter genomgår
              i dag sin fyraåriga utbildning utan att konfronteras med det livsavgörande
              konceptet hållbar utveckling. Att skriva in hållbarhetsperspektivet
              i högskolelagen skulle tydligt markera att hållbarhet ska integreras
              i undervisningen. Hur detta ska göras är det viktigt att man avgör
              på varje lärosäte. Det är också viktigt att hållbarhetsperspektivet
              följs upp på ett bra sätt. Därför måste det också ingå i Högskoleverkets
              kvalitetsgranskning.
            </seg>
            <seg n="3cdf9db6">
              Fru talman! Jag står bakom alla våra reservationer men väljer
              nu att yrka bifall till reservationerna 24 och 6.
            </seg>
          </u>
          <note type="speaker" n="a4e34d7d">
            Anf. 150 MAJLÉNE WESTERLUND PANKE (s):
          </note>
          <u who="majlene_westerlund_panke_755dd9" xml:id="i-ac75de1f39916223-0" n="2a0cd896">
            <seg n="ef4848ac">
              Fru talman! Högskolan har blivit nästan var mans och kvinnas
              egendom. Aldrig tidigare har så många från så många olika bakgrunder
              med så olika förväntningar bildat gruppen Sveriges högskolestudenter.
            </seg>
            <seg n="fe0520ca">
              Högskolan står mitt i byn, öppen för omgivande samhälle och föremål
              för väldigt mångas förväntningar och krav. Inte endast enskilda
              individer ser högskolan som den stora möjligheten till ett tryggt
              och bra liv med en plats på arbetsmarknaden. Kommuner, regioner
              och näringsliv ser möjligheter, nytta och utveckling kopplad till
              högskolan.
            </seg>
            <seg n="19f95bd0">
              Den öppna högskolan utmärks av ett starkt studentinflytande och
              ett intensivt jämställdhetsarbete. Samma fokus, samma förväntningar
              finner vi på europeisk nivå där Lissabonstrategins viktigaste
              framgångsfaktorer finns i begreppen European Education Area och
              European Research Area . Högskolan blir en gemensam europeisk
              angelägenhet, en framgångsfaktor för Europa i världen.
            </seg>
            <seg n="3518cb75">
              Vi behandlar i denna debatt 143 yrkanden om olika högskolefrågor
              som väcktes i motioner under allmänna motionstiden 2004. Jag yrkar
              härmed avslag på samtliga. I väldigt många fall beror detta avslag
              på att de krav som motionerna mynnar ut i redan befinner sig i
              pågående utrednings- och beredningsarbete. Men en del krav yrkar
              jag däremot avslag på med förhoppningen att de aldrig kommer att
              hamna i en situation av utrednings- och beredningsarbete. För
              samtidigt som näringsliv, kommuner och regioner ser utveckling,
              nytta och möjligheter med en öppen högskola mitt i byn målar högeralliansen
              i de här motionerna upp sin bild av högskolan, den slutna högskolan.
              Högskolan ska vända blicken in mot sig själv. Högskolan ska själv
              utse sin styrelse. Högskolan ska själv utse sin rektor. Kanske
              den slutna högskolan öppnar dörren någon gång och släpper in någon
              representant från det omgivande samhället, men man ska naturligtvis
              själv bestämma vem. Detta är en del i den process som högeralliansen
              kallar en dynamisk frigörelse. Då kan man fråga sig: Frigörelse
              från vad? Vi får väl svaret så småningom.
            </seg>
            <seg n="21cc757d">
              Samtidigt som man vill stänga dörren för insyn och öppenhet vill
              alliansen rycka undan grunden för det starka studentinflytandet
              genom sitt krav på avskaffande av kårobligatoriet. Man säger att
              man vill göra detta av principiella skäl, och så jämför man studentkåren
              med en förening. Jag tycker att det är just här som man gör grundfelet.
            </seg>
            <seg n="7e2e528b">
              Studentkåren kan inte jämföras med en förening. Vår lagstiftning
              och vårt regelsystem i landet som omgärdar kårobligatoriet och
              kåren visar med all tydlighet att kåren icke är en förening. Kåren
              är med stor tyngd en mycket värdefull och traditionell del av
              lärosätet och universitetet. En gång var kåren och kollegiet de
              två storheterna som bar upp universitetet.
            </seg>
            <seg n="fe5875b2">
              Lärarna tillhörde kollegiet. De allra flesta högskolelärare som
              man talar med känner fortfarande väldigt starkt att de tillhör
              ett kollegium trots att lagstiftningen och regelsystemet inte
              längre beskriver den organisationen.
            </seg>
            <seg n="d224d481">
              Men studentkåren finns kvar. Jag skulle vilja jämföra studentkåren
              mer med en kommun, där man får trygghet och rättigheter, än med
              en förening som man passerar in och ut ur, men där säkerheten
              och tryggheten ligger någon annanstans.
            </seg>
            <seg n="8197d296">
              Man kan fråga sig om högeralliansen vill flytta just påverkansmöjligheten
              och inflytandet från denna starka organisation till den enskilde
              studenten. Jag tycker mig hitta svaret ja. Enligt Folkpartiet
              bör studenternas rättssäkerhet garanteras på kontraktsbasis. Förhållandet
              mellan lärosäte och student ska reduceras till en affärsuppgörelse
              mellan lärosätet och individen. Det är Folkpartiets nya grepp
              för att skaffa bättre rättssäkerhet för studenten.
            </seg>
            <seg n="1ed7efa7">
              Liknande resonemang för Moderaterna när det gäller lärosätenas
              jämställdhetsarbete. Likhet inför lagen är den enda väg till verklig
              jämställdhet som Moderaterna förordar. Då kan man ju fråga sig
              hur länge vi de facto har haft jämställdhet och likhet inför lagen
              i det här landet. Ska vi lämna den kvinnliga forskningsmeriterade
              högskoleläraren med det beskedet i arbetet med att öka antalet
              kvinnliga professorer på lärosätena? Ska vi säga: Tja, vi har
              ju likhet inför lagen?
            </seg>
            <seg n="74f3e1a4">
              En sluten, odemokratisk och ojämställd högskola träder fram då
              vi framkallar högeralliansens negativ av den framtida svenska
              högskolan. Om ett par veckor ligger det en högskoleproposition
              på riksdagens bord. Till hösten får högeralliansen möjlighet att
              reagera på vårt förslag om hur vi anser att vår svenska högskola
              ska möta de utmaningar som väntar i en globaliserad värld.
            </seg>
            <seg n="fc81184b">
              Peter frågade om jag skulle läcka lite grann av innehållet. Så
              mycket kan jag läcka att jag säger att vi inte kommer att möta
              den framtiden bakom några stängda dörrar på högskolan.
            </seg>
          </u>
          <note type="speaker" n="b77519f8">
            Anf. 151 BRITT-MARIE DANESTIG (v) replik:
          </note>
          <u who="britt-marie_danestig_7936f2" xml:id="i-054c99a60ad34790-3" n="80ad6c53">
            <seg n="7327c891">
              Fru talman! Av tidsskäl hann jag inte yrka bifall till en av
              våra reservationer, där vi föreslår att likabehandlingslagens
              regler förtydligas så att högskolor och universitet får klara
              och entydiga regler att hålla sig till. Förändringar bör utformas
              på ett sådant sätt att det klart framgår att positiv särbehandling
              utifrån kön och etnicitet ska få användas i syfte att bredda rekryteringen
              och öka mångfalden vid urvalet till högre studier. Jag yrkar bifall
              till vår reservation nr 17.
            </seg>
            <seg n="bd99fcb7">
              Jag har en fråga till Majléne Westerlund Panke. Den gäller en
              motion som vi har väckt. Vi har också en reservation. I likabehandlingslagens
              tillämpningsområde ingår varken Försvarshögskolan, Polishögskolan
              eller Militärhögskolan. Det finns ingenting som tyder på att just
              de här högskolorna är undantagna från den heterosexuella norm
              som finns i vårt samhälle. Jag skulle nästan vilja säga tvärtom.
              Det är inte så ovanligt att ganska svåra sexuella trakasserier
              förekommer vid flera av de skolorna.
            </seg>
            <seg n="2b08d742">
              I utbildningsutskottets betänkande redovisar man att det kommer
              en ny diskrimineringslag i morgon som omfattar skolans område.
              Lagen ska också omfatta utbildningsverksamhet som inte regleras
              i andra lagar. Min fråga är: Kan Majléne Westerlund Panke här
              säga någonting om Försvarshögskolan, Polishögskolan och Militärhögskolan
              och hur det kommer att se ut för deras del?
            </seg>
          </u>
          <note type="speaker" n="aa71141a">
            Anf. 152 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-1" n="2a0cd896">
            <seg n="10d4ef77">
              Fru talman! Jag trodde att Britt-Marie Danestig var välinformerad
              om hur vi agerar när vi ska presentera nya propositioner. Då står
              inte en socialdemokratisk ledamot i kammaren dagen innan dess
              att regeringen presenterar sin proposition och avslöjar texten
              i densamma. Mitt svar blir ett icke-svar.
            </seg>
          </u>
          <note type="speaker" n="097d9330">
            Anf. 153 BRITT-MARIE DANESTIG (v) replik:
          </note>
          <u who="britt-marie_danestig_7936f2" xml:id="i-054c99a60ad34790-4" n="80ad6c53">
            <seg n="1ce64b11">
              Fru talman! Angående icke-svaret frågar jag: Tycker Majléne Westerlund
              Panke att det är viktigt att även de här delarna av utbildningsväsendet
              omfattas av samma anda och samma lagstiftning som övriga högskolan
              när det gäller likabehandling?
            </seg>
          </u>
          <note type="speaker" n="fc4a03c4">
            Anf. 154 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-2" n="2a0cd896">
            <seg n="8b205769">
              Fru talman! Det är helt klart så att all utbildningsverksamhet
              bör omfattas av en diskrimineringslagstiftning som klart och tydligt
              markerar vad vi menar med diskriminering och ett ojämlikt och
              ojämställt beteende.
            </seg>
            <seg n="b796c6a2">
              Vi har haft den svårigheten som jag vet att Britt-Marie Danestig
              är väl förtrogen med att de högskolor som Britt-Marie Danestig
              nämnde inte omfattas av högskolelagen och inte sorterar under
              Utbildningsdepartementet och inte heller under vårt utskott på
              samma sätt.
            </seg>
            <seg n="5a26a05d">
              Men det är klart att man måste hitta en typ av diskrimineringslagstiftning
              som omfattar all utbildning.
            </seg>
          </u>
          <note type="speaker" n="103d748d">
            Anf. 155 ULF NILSSON (fp) replik:
          </note>
          <u who="ulf_nilsson_3de2dc" xml:id="i-4e4079f11f72d5a9-1" n="45f225da">
            <seg n="f9fe6082">
              Fru talman! Vi väntar alla på högskolepropositionen, som ska
              lösa en massa viktiga frågor som inte finns med här. Det gäller
              inte minst nya internationella examina och så vidare.
            </seg>
            <seg n="b96009ba">
              Efter vad man hör av dialogen mellan stödpartierna och den socialdemokratiska
              representanten är det helt uppenbart att samarbetet mellan er
              inte fungerar så bra när det gäller utbildnings- och högskolefrågor.
              Det gör ju att osäkerheten blir ännu större om vad högskolepropositionen
              kommer att innehålla och vad den kommer att sluta med.
            </seg>
            <seg n="af2931d0">
              Jag skulle vilja höra om Majléne Westerlund Pankes syn på demokrati.
              Hon sade att vi tycks vilja flytta beslutanderätten från en stark
              organisation till individen. Är det så hemskt, och är det så farligt?
              Det sägs av en representant för ett parti som har försvarat kollektivanslutning
              till politiska organisationer. För mig är det naturligt att vi
              vill stärka individens inflytande både på den institution eller
              den arbetsplats där han eller hon arbetar och inom organisationen.
            </seg>
            <seg n="df33a272">
              Om man tycker att en organisation är stark om 5 % deltar i val
              så kan jag inte hålla med om det. Jag kan inte heller se att det
              skulle vara odemokratiskt att ge större inflytande för studenter,
              lärare och personal över vilka som ska sitta i styrelsen för ett
              universitet eller en högskola. Vi hinner inte föra en alltför
              filosofisk diskussion, men vi använder termerna väldigt olika
              här.
            </seg>
            <seg n="26a42948">
              Regeringen har under drygt tio år skärpt den politiska styrningen
              av högskolorna. Min enkla fråga är: Kommer det ännu fler förslag?
              Kommer de olika poster som regeringen utser att utsträckas till
              ännu fler områden inom högskolan de närmaste åren?
            </seg>
          </u>
          <note type="speaker" n="178a086b">
            Anf. 156 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-3" n="2a0cd896">
            <seg n="e4e7f7fd">
              Fru talman! Jag är naturligtvis medveten om att vi socialdemokrater
              i regel har väldigt långa tider av regeringsinnehav. Jag lyssnade
              på Ulf Nilssons anförande tidigare, där han talade om vilken stark
              ideologisk fråga det är att regeringen inte ska utse representanterna
              i universitetens, lärosätenas och högskolornas styrelser. Då tänkte
              jag: Har Ulf Nilsson glömt att det var 1993, under Per Unckels
              tid, som systemet att regeringen utser ledamöterna i styrelserna
              antogs?
            </seg>
            <seg n="19df8703">
              Det är det jag menar med att vi nu har haft ett regeringsinnehav
              som har varit så långt att Ulf Nilsson har glömt att det fanns
              ett antal år med en borgerlig regering, och den fattade faktiskt
              vissa beslut som gällde universitet och högskolor, bland annat
              beslutet om hur styrelsen av lärosätena skulle se ut och att regeringen
              skulle utse dessa representanter. Det är inte ett socialdemokratiskt
              påfund från början, Ulf Nilsson. Det som nu har blivit en så stark
              borgerlig ideologisk fråga är från början ett borgerligt beslut.
              Jag tycker att det är viktigt att reda ut detta. Man får inte
              den uppfattningen när man lyssnar eller när man läser debattartiklar.
            </seg>
          </u>
          <note type="speaker" n="4ed67362">
            Anf. 157 ULF NILSSON (fp) replik:
          </note>
          <u who="ulf_nilsson_3de2dc" xml:id="i-4e4079f11f72d5a9-2" n="45f225da">
            <seg n="053d6f73">
              Fru talman! Det är riktigt att de första styrelseledamöterna
              som skulle utses beslutades av den borgerliga regeringen, och
              det tycker jag var fel. Det är en av de saker som flera borgerliga
              partier nu har sagt att vi tycker var fel. Men ni gick ju vidare
              väldigt snabbt och såg till att majoriteten av ledamöterna och
              ordföranden utsågs av regeringen. På samma sätt ändrade ni forskningsstiftelserna
              som var helt opolitiska på den tiden och bestämde att regeringen
              skulle utse majoriteten av ledamöterna. Det är en väldigt tydlig
              tendens, även om det finns borgerliga regeringar i historien som
              har gjort sina misstag, att Socialdemokraterna vill få grepp om
              den politiska styrningen så långt in som möjligt i organisationen
              när det gäller högre utbildning och forskning.
            </seg>
            <seg n="76085488">
              Jag ställer fortfarande frågan: Kommer det några nya förslag
              där ni skärper greppet ytterligare, för att använda Bengt Westerbergs
              gamla terminologi om de små stegens tyranni?
            </seg>
            <seg n="754084e8">
              En slående sak i Majléne Westerlund Pankes anförande var ju att
              hon talade väldigt mycket om siffror, hur många som börjar utbildning,
              hur stor procent det är och så vidare. Jag kallar det för fabrikstänkande
              när man bara talar om kvantitet. Det är viktigt att många börjar.
              Det tycker jag också. Men man talar inte alls om kvalitet. Majléne
              Westerlund Panke berörde inte alls problemen, men jag tror att
              väldigt många kommer dåligt förberedda till högskolan. Bara 17
              % tar en fil. kand.-examen på normaltiden tre år. Jag tror att
              genomsnittstiden är sex eller sju år. Väldigt många hoppar av
              mitt i utbildningen. De första åren på A-kurserna är föreläsningssalarna
              överfulla, lärarna få och studenterna väldigt många. Kommer ni
              att ta itu med kvalitetsproblemen i högskolepropositionen?
            </seg>
          </u>
          <note type="speaker" n="ac464287">
            Anf. 158 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-4" n="2a0cd896">
            <seg n="375225cf">
              Fru talman! Jag blir lite bekymrad över hur Ulf Nilsson egentligen
              lyssnar. Jag tror inte att jag nämnde en enda siffra, och definitivt
              inte en enda procent, på hur många studenter som börjar på högskolan
              och som passerar högskolan. Jag gjorde inte det.
            </seg>
            <seg n="135a6632">
              Ulf Nilsson talar om den svenska högskolan som en utbildningsfabrik.
              När Ulf Nilsson sedan beskriver problemen får jag en känsla av
              att Ulf Nilsson beskriver en industriell process som inte riktigt
              går som den ska. Varor kommer inte fram i den tid som man förväntar
              sig, en del varor kommer fram för sent, en del varor är sekunda
              och så vidare. Så beskrivs studenterna.
            </seg>
            <seg n="f8c69900">
              Jag skulle vilja hävda att den svenska högskolan i dag har en
              studentpopulation som är kunnig och krävande. Många har ganska
              lång arbetslivserfarenhet och väldigt tydliga krav på vilket mål
              de vill nå med sin utbildning. De är inte så likriktade att man
              kan spotta ut dem i samma processtakt. Det tycker jag egentligen
              är någonting positivt. Det enda som man kan säga är problematiskt
              i detta är studentens finansiering om studierna tar för lång tid,
              men det är en helt annan fråga. Jag tycker inte att själva processen
              med studietakt och tid är så problematisk som Ulf Nilsson målar
              upp det.
            </seg>
          </u>
          <note type="speaker" n="7b7e5307">
            Anf. 159 PETER DANIELSSON (m) replik:
          </note>
          <u who="peter_danielsson_63c106" xml:id="i-ebf332e254dfd1df-1" n="0810291c">
            <seg n="98186a88">
              Fru talman! Jag blev lite besviken när Majléne Westerlund Panke
              inte kom med fler förhandstips från propositionen. Sedan hörde
              jag henne säga att man inte står dagen innan en proposition kommer
              och berättar vad den innehåller. Var det en felsägning, eller
              kommer propositionen i morgon? Jag skulle gärna vilja ha svar
              på det. Eller kommer den som utsatt i slutet av maj?
            </seg>
            <seg n="b92d6da7">
              Sedan tar Majléne Westerlund Panke i från tårna och hävdar att
              en friare och mer självständig högskola, som vi förespråkar, skulle
              leda till att det blir en sluten högskola och att vi stänger dörrar.
              Jag har faktiskt inte en aning om vilka dörrar hon talar om. Jag
              kan inte förstå hur det kan leda till en mer sluten högskola när
              politiker får bestämma mindre och de enskilda lärosätena får bestämma
              mer själva. Det är väl inte så att Majléne Westerlund Panke tror
              att högskolorna bara kommer att utse folk inom sina egna led?
              All erfarenhet av sådana här test visar tvärtom att man söker
              sig ut och får fler människor från näringslivet, regionala profiler
              och politiker som faktiskt har vunnit förtroende från det enskilda
              lärosätet i styrelserna. Det skulle vara lite intressant att höra
              hur Majléne Westerlund Panke menar att friare universitet och
              mer självständiga lärosäten skulle innebära att de blir slutna.
              Jag förstår inte det resonemanget alls.
            </seg>
            <seg n="fe186ed5">
              Sedan säger hon att vi ska rycka undan mattan för studentinflytandet.
              Där bubblar den låga tilltron till att studenterna har en egen
              förmåga att organisera sig och tillvarata sina intressen fram.
              Jag tror att det är precis tvärtom, att frivillighet föder engagemang
              och motivation att engagera sig. Ett deltagande på 58 % i kårvalen
              i dag är inte särskilt imponerande. Jag tror tvärtom att ett avskaffande
              av kårobligatoriet kommer att leda till mer engagemang från studenternas
              sida.
            </seg>
          </u>
          <note type="speaker" n="bf53d7a0">
            Anf. 160 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-5" n="2a0cd896">
            <seg n="dd8c3c83">
              Fru talman! Även här skulle jag vilja säga att jag inte riktigt
              förstår. Är jag så otydlig, eller har Peter Danielsson inte lyssnat?
              Det var inte den propositionen jag talade om när det gällde Britt-Marie
              Danestigs fråga, utan det var den proposition som handlar om diskriminering
              som publiceras i morgon.
            </seg>
            <seg n="49249d95">
              När det gäller frågan om öppenhet och slutenhet i högskolan ser
              jag detta som frågor om transparens och insyn. När man hela tiden
              talar om vilka man vill få bort från en organisation ser jag det
              som ett arbete för en större slutenhet, en uteslutning. Det är
              framför allt en förskjutning från vår representativa demokratis
              högsta beslutande organ till högskolan när det gäller insyns-
              och öppenhetsfrågan. Jag ser det som väldigt väsentligt att de
              mycket kunniga, kloka och pragmatiska personer som sitter i den
              här kammaren och fattar beslut om tilldelning av miljarder kronor
              till lärosätena i det här landet också har en möjlighet att få
              insyn i beslutsfattandet på styrelsenivå.
            </seg>
            <seg n="45be07e0">
              Ibland undrar jag vilken stat jag befinner mig i när jag hör
              beskrivningen från högeralliansen. Vi har ingen totalitär stat.
              Det är ingen enpartistat där regeringen tillsätter representanter
              i lärosätenas styrelser. Det är en demokratisk stat med öppenhet
              och insyn, där man kan välja bort sina representanter. Jag förstår
              liksom inte problematiken i det hela.
            </seg>
          </u>
          <note type="speaker" n="cdb86117">
            Anf. 161 PETER DANIELSSON (m) replik:
          </note>
          <u who="peter_danielsson_63c106" xml:id="i-ebf332e254dfd1df-2" n="0810291c">
            <seg n="4f11cfd4">
              Fru talman! Det är uppenbart att Majléne Westerlund Panke fortsätter
              med den socialdemokratiska traditionella inställningen: Politiker
              vet bäst, och politiker är bäst på att fatta beslut och sitta
              och bestämma över de svenska lärosätena. Det visar sig också i
              Kristdemokraternas undersökningar att det, i alla fall ofta, är
              just socialdemokratiska politiker som vet bäst och ska finnas
              i de här styrelserna. Och jag tror ju precis tvärtom, och det
              gör vi alla i alliansen.
            </seg>
            <seg n="22ed0690">
              Jag skulle vilja hoppa tillbaka till kårobligatoriet igen och
              prova ett resonemang på Majléne Westerlund Panke angående kåravgiften.
              Man skulle kunna hävda att kåravgiften faktiskt är en form av
              studentavgift eftersom man inte får lov att ta examen om man inte
              har betalt sin kåravgift. Det skulle vara intressant att höra
              hur Majléne Westerlund Panke ser på det resonemanget.
            </seg>
          </u>
          <note type="speaker" n="fd93aeaa">
            Anf. 162 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-6" n="2a0cd896">
            <seg n="4a397a6f">
              Fru talman! Jag ska tala om kårobligatoriet också, men först
              måste jag ta upp frågan om att det sitter så väldigt mycket socialdemokrater
              i myndigheternas styrelser och i högskolors och universitets styrelser.
              I någon mån fick jag en känsla av, när jag såg Kristdemokraternas
              sammanställning och nu när jag hörde Peter Danielsson, att det
              bara är socialdemokrater som är politiker. Är man inte socialdemokrat
              så har man ingen politisk uppfattning. Ungefär så ser jag sammanställningen,
              när man slår ihop socialdemokrater och så kallade andra representanter
              i högskolornas styrelser. Det är väl inte så att om man inte är
              medlem i det socialdemokratiska partiet och inte har varit eller
              är aktiv så har man ingen politisk uppfattning utan är neutral
              i det här sammanhanget? Det vänder jag mig emot. Jag tror att
              alla har en politisk uppfattning.
            </seg>
            <seg n="2df9037d">
              När det sedan gäller kårobligatoriet och avgiften till kåren
              vill jag återkomma till det jag sade tidigare. Jag tycker mig
              inte kunna jämföra studentkåren med en förening. Jag vill jämföra
              studentkåren med en kommun. I en kommun betalar vi avgifter för
              den trygghet vi får tillbaka, och så uppfattar jag studentkåren.
              Man betalar ett antal hundralappar per termin för den trygghet
              som kåren faktiskt innebär, både när det gäller det direkta inflytandet
              över beslutsfattandet i styrelsen och de andra delarna som har
              med studenthälsa, aktiviteter och så vidare att göra.
            </seg>
            <seg n="95c9f708">
              Här ser jag att ni vill politisera en väldigt stor del av universitetets
              inre liv när ni säger: Ta bort kårobligatoriet och skicka in statliga
              medel i stället som ska täcka de här utgifterna. Då är det ju
              vi som sitter där och bestämmer.
            </seg>
          </u>
          <note type="speaker" n="5a2056c0">
            Anf. 163 TORSTEN LINDSTRÖM (kd) replik:
          </note>
          <u who="torsten_lindstrom_120c0b" xml:id="i-1b44fe4dbc2bd71f-3" n="dc2e3bc6">
            <seg n="e4366ea9">
              Fru talman! Majléne Westerlund Panke höll ett engagerat brandtal
              för sitt partis privilegier. På något annat sätt går det inte
              att uppfatta.
            </seg>
            <seg n="d4e1b983">
              Majléne Westerlund Panke frågar från vem högskolan ska frigöras.
              Ja, den ska frigöras från alltför detaljerad politisk styrning.
              Den ska stå för den fria tanken, oavsett vad som är politiskt
              korrekt ett ögonblick eller ett annat ögonblick.
            </seg>
            <seg n="ddb9bed2">
              Majléne Westerlund Panke ger inte en korrekt historiebeskrivning
              när hon talar om tidigare beslut. Hon glömmer kanske omedvetet,
              kanske medvetet att det var den socialdemokratiska regeringen
              som slopade kompetenskravet i högskolelagen, det kompetenskrav
              som riktades mot styrelseledamöter i högskolan. Efter det beslutet,
              som bland annat Kristdemokraterna motsatte sig här i riksdagen,
              så gick det att fylla styrelserna, de personer som har en tydlig,
              uppenbar partipolitisk koppling, med just socialdemokrater. Det
              här är en medveten strategi det synes det vara från regeringens
              sida. Finns det någon annan tolkning av detta?
            </seg>
            <seg n="27c736dd">
              Vi kristdemokrater lägger inga värderingar i vars och ens partipolitiska
              färg. Det finns många styrelseledamöter i högskolestyrelserna
              som gör ett enastående gott arbete, oavsett partipolitisk färg.
              Majléne Westerlund Panke kan mycket väl vara lämpad att sitta
              i en högskolestyrelse. Det är inte det som det handlar om. Det
              handlar inte om att en viss färg alliansfärgen eller vänsterfärgen
              är bättre än någon annan. Det handlar om att hitta ett system
              där allmänföreträdare från hela samhället blandas med lärar- och
              studentrepresentanter och personalrepresentanter så att styrelserna
              blir verkligt självständiga och kan leva upp till den fria akademin.
              Det har Majléne Westerlund Panke en lång bit kvar för att uppnå.
            </seg>
          </u>
          <note type="speaker" n="d1040a68">
            Anf. 164 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-7" n="2a0cd896">
            <seg n="9992e7a0">
              Fru talman! Jag vet inte om jag chockar Torsten Lindström, men
              det är möjligt att du inte fick med mig i den här sammanfattningen.
              Jag är vice ordförande för högskolan i Halmstad. Där sitter jag
              tillsammans med bland annat den tekniska direktören från Ericsson
              Microwave Systems. Jag tror att vi båda har väldigt mycket att
              tillföra styrelsens arbete när det gäller kunnande och nätverk
              som högskolorna behöver.
            </seg>
            <seg n="ee1ef9bd">
              Frigörelse, sade Torsten Lindström, frigörelse från statliga
              detaljstyrningar av högskola och universitet. Sedan läser jag
              då reservationerna från Torsten Lindström. Det ska vara en garanterad
              miniminivå av lärarledd tid. Det ska inte vara någon poängförtur
              när det gäller antagning. Institutionerna ska utreda regelbrott
              och så vidare i rättssäkerheten. Vi ska alltså skapa lagstiftning
              och regelsystem för institutionerna. Det ska vara nationella riktlinjer
              för studenthälsan. 50 % av lärarna ska vara disputerade. Man ska
              skilja på pedagoger och forskare. Det här är ju faktiskt beslut
              som vi som politiker ska ta.
            </seg>
            <seg n="09ed2927">
              Det får vara antingen det ena eller det andra: Antingen ska det
              vara detaljstyrning eller så ska det inte vara det. Kristdemokraterna
              får väl bestämma vilken fot de ska stå på nu i den här alliansen,
              men Kristdemokraternas reservationer i den här betänkandetexten
              pekar inte mot att de vill ha någon frigörelse från politiska
              beslut och ställningstaganden när det gäller akademins inre liv.
              Jag tycker det snarare verkar vara precis tvärtom.
            </seg>
          </u>
          <note type="speaker" n="13404563">
            Anf. 165 TORSTEN LINDSTRÖM (kd) replik:
          </note>
          <u who="torsten_lindstrom_120c0b" xml:id="i-1b44fe4dbc2bd71f-4" n="dc2e3bc6">
            <seg n="9f1658ae">
              Fru talman! Än en gång gör Majléne Westerlund Panke det som så
              många socialdemokrater gör: hänvisar till en näringslivsrepresentant
              och säger att därmed är bredden uppfylld i styrelsen, ungefär
              som om näringslivsrepresentanter per definition skulle lyda påbud
              från någon eller från något. Det är, tycker jag, att underskatta
              värdet av att ha en mångfald i högskolestyrelserna. Det är inte
              så enkelt som Majléne Westerlund Panke gör det, att kollektivisera
              och säga att några är på ett visst sätt, några andra är på ett
              annat sätt och ytterligare några är på ett tredje sätt. Vi Kristdemokrater
              står upp för en högskola där det finns en mångfald i styrelsen
              och där det faktiskt är ointressant vilket parti man röstar på.
              Det viktiga är att man har mycket att tillföra i styrelsearbetet,
              oavsett om man är näringslivsrepresentant, offentliganställd,
              politiker av någon som helst kulör eller vad det än handlar om.
              Det är det viktiga, medan Majléne Westerlund Panke fortsätter
              att försvara sitt partis privilegier nomenklaturans situation.
              Så brukar en maktfullkomlig maktapparat agera, fru talman.
            </seg>
            <seg n="d9c0195b">
              Men låt mig ändå, fru talman, också få ställa en helt annan fråga
              till Majléne Westerlund Panke, en fråga hon smög förbi tidigare.
              Hur ser Socialdemokraterna på europeiseringen av utbildningen,
              av högskolor och universitet? Den 1920 maj kommer förhoppningsvis
              Sverige att vara representerat vid mötet i Bergen i Norge, som
              handlar om att gå vidare med Bolognaprocessen och att hitta modeller
              så att våra studenter blir så gångbara som möjligt på en större
              studiemarknad och en större arbetsmarknad och så att man öppnar
              den svenska högskolan och de svenska universiteten för utländska
              studenter. Det har, fru talman, kommit oerhört oroväckande signaler
              från utbildningsministern om att Sverige på något sätt skulle
              slå igen dörren till detta därför att vi ogillar vissa delar av
              processen.
            </seg>
            <seg n="f569e285">
              Självklart finns det delar i processen som vi ska påtala och
              ha åsikter om. Men, fru talman, inte kan väl regeringen och Majléne
              Westerlund Panke på fullt allvar tycka att Sverige ska bli ett
              släpankare i denna viktiga internationella process?
            </seg>
          </u>
          <note type="speaker" n="2dc738d1">
            Anf. 166 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-8" n="2a0cd896">
            <seg n="f4997a59">
              Fru talman! Torsten Lindström kan vara alldeles lugn i den här
              frågan. Vi kommer verkligen att arbeta för det som jag avslutade
              mitt anförande med. Vi kommer inte att möta den globaliserade
              världen med några stängda dörrar. Den svenska studenten har redan
              i dagsläget mycket stora möjligheter att ta till sig kunskaper
              från universitet och högskolor ute i Europa. Man kan säga att
              den svenska studenten är den nationella student som oftast studerar
              utomlands. 10 % av dagens studenter finns vid något utländskt
              lärosäte. Detta beror helt på det generösa studiestödssystem vi
              har och som man kan ta med sig när man åker ut i Europa.
            </seg>
            <seg n="913f2371">
              Medan vi nu diskuterar formerna för Bolognaprocessen när det
              gäller examination ni kommer att få reagera på vårt förslag så
              småningom är den största problematiken i många andra europeiska
              länder hur man rent finansiellt, ekonomiskt, ska möjliggöra för
              studenterna att ta sig utanför det egna lärosätet och ut i övriga
              Europa och världen för att skaffa sig kunskap.
            </seg>
            <seg n="6e281067">
              Till viss del tycker jag att vi har löst den problematiken. Vi
              arbetar nu med själva strukturen och organisationen, medan de
              andra länderna tagit tag i frågan från andra hållet. De har visserligen
              en organisation, men möjligheterna för den enskilde studenten
              att utnyttja den är väldigt små.
            </seg>
            <seg n="2bdfeee2">
              Jag vet inte om Torsten Lindström sover lugnare om nätterna om
              jag säger att det nog inte blir några större svårigheter att ta
              till sig våra förslag. Jag tror inte det. Vi brukar i regel lägga
              fram väldigt bra och tydliga förslag, som gynnar den enskilde
              studenten. Eller hur?
            </seg>
          </u>
          <note type="speaker" n="b42937a2">
            Anf. 167 HÅKAN LARSSON (c) replik:
          </note>
          <u who="hakan_larsson_c0f261" xml:id="i-2ea71f3a4b76ca62-0" n="6cb161a3">
            <seg n="25c861de">
              Fru talman! Först vill jag säga att jag kan hålla med Majléne
              om att det är bra att svenska studenter kan studera vid lärosäten
              utomlands. Jag har en son som för närvarande är i Lyon, och det
              fungerar väldigt bra.
            </seg>
            <seg n="8039561a">
              Däremot blir jag bekymrad när du talar om någon som skulle vilja
              skapa slutna, odemokratiska, ojämlika högskolor. Jag förstår inte
              vem det är som skulle vilja ha en sådan utveckling. Det är i varje
              fall inte vi. Det är inga stängda dörrar som ska bli fallet framöver.
            </seg>
            <seg n="b2ca18db">
              För mig är det ingen stor ideologisk fråga att regeringen utser
              en del av styrelserna för högskolorna. Erfarenheterna har emellertid
              visat att det blivit en stark partipolitisering, vilket är ett
              hot mot självständiga lärosäten. Därför tror jag att det är bättre
              att lärosätena själva utser sina styrelser såsom de gjorde tidigare.
            </seg>
            <seg n="44dc38e4">
              Jag har kollat med RUT och fått besked om hur styrelserna i Finland,
              Norge och Danmark, våra närmaste grannländer, utses. Ingenstans
              utser regeringen rektor eller ordförande eller styrelseledamöter,
              utan de har självständiga lärosäten som utser sina egna styrelser.
            </seg>
            <seg n="c42a57c4">
              Jag vill gärna fråga Majléne: Är lärosätena i Finland, Norge
              och Danmark slutna, odemokratiska och ojämlika? Är de svenska
              så oerhört mycket bättre?
            </seg>
            <seg n="824a771b">
              Slutligen vill jag säga något om kårobligatoriet. Majléne kallade
              studentkårerna för kommuner. I ett kommunfullmäktigeval deltar
              förhoppningsvis 8090 % av väljarna. I kårvalen deltar 510 %. Det
              måste i så fall vara fråga om väldigt dåliga kommuner. Jag tror
              mycket mer på en självständig kår där medlemmarna själva väljer
              att vara medlemmar och engagera sig.
            </seg>
          </u>
          <note type="speaker" n="da92180a">
            Anf. 168 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-9" n="2a0cd896">
            <seg n="bbb23d8e">
              Fru talman! Jag kan hålla med om att det finns en viss ologisk
              del i sammansättningen av styrelserna, nämligen den att regeringen
              först tillsätter styrelse och sedan också rektor. Alla som är
              involverade i det inre arbetet vid ett lärosäte vet dock att förslaget
              till person som ska bli rektor framprocessats internt vid lärosätet
              i samverkan mellan de olika personalkategorierna, studenterna
              och styrelsen. Regeringens utseende av rektor har alltså väldigt
              mycket blivit en formsak.
            </seg>
            <seg n="3b46b1b2">
              Jag kan säga att det är rektorerna själva som vill ha det på
              det sättet. De vill vara utsedda av regeringen, på samma sätt
              som alla andra myndighetschefer utses av regeringen. Tydligen
              känner de att det medför högre status om det är regeringen som
              utsett dem. Mer dramatisk än så är alltså inte den frågan. Däremot
              tycker jag att det är viktigt att man inte får stiftelseformen
              i högskolan med så att säga självalstrande styrelser.
            </seg>
            <seg n="1067b707">
              Sedan är jag väldigt rädd för att få en partipolitisering av
              studentkårerna när kårobligatoriet försvinner, alltså att vi får
              moderata studentkåren, centerpartistiska studentkåren, socialdemokratiska
              studentkåren och så vidare. Jag vill inte ha ett lärosäte med
              tio tolv olika studentkårer, för då är frågan: Vem representerar
              studenten som sitter i styrelsen och i andra beslutande organ?
            </seg>
          </u>
          <note type="speaker" n="baf455e5">
            Anf. 169 HÅKAN LARSSON (c) replik:
          </note>
          <u who="hakan_larsson_c0f261" xml:id="i-2ea71f3a4b76ca62-1" n="6cb161a3">
            <seg n="3934c91a">
              Fru talman! Partipolitisering av studentkårerna har vi verkligen
              haft i långa perioder under kårobligatoriets tid, ifall det nu
              skulle vara så farligt. Det är inte så att den risken ökar med
              den kår som medlemmarna själva valt att inträda i.
            </seg>
            <seg n="f0347196">
              Jag vill fråga Majléne igen: Är lärosätena i våra grannländer
              slutna, odemokratiska och ojämlika bara för att de inte centralstyrs
              genom att regeringarna utser deras styrelser?
            </seg>
          </u>
          <note type="speaker" n="d078d5b5">
            Anf. 170 MAJLÉNE WESTERLUND PANKE (s) replik:
          </note>
          <u who="majlene_westerlund_panke_755dd9" xml:id="i-ac75de1f39916223-10" n="2a0cd896">
            <seg n="9404ac21">
              Fru talman! Jag kan inte stämpla dem som det. Jag beskrev emellertid
              den högskola som nu börjar utsättas för det som vi kanske ska
              kalla de små stegens tyranni. Där kan man lägga det ena förslaget
              på det andra och se att man håller på med någon form av backlash
              -politik när det gäller demokrati och jämställdhetsfrågor vid
              högskolan. Det är det jag vänder mig mot.
            </seg>
            <seg n="00374d9f">
              När det sedan gäller kårobligatoriet har regeringen nu skrivit
              direktiven för utredningen om moderniseringen av kårobligatoriet.
              Studentpopulationen i dag ser inte likadan ut som studentpopulationen
              gjorde för 20 år sedan. Reglerna för kårobligatoriet måste följa
              den utveckling som skett, men vi startar inte med att fatta beslut
              om avskaffandet av kårobligatoriet för att sedan utreda hur vi
              ska fixa det när det är avskaffat.
            </seg>
            <seg n="be177ecb">
              Jag hörde i debatten att det finns mycket regelsystem och krångel
              kring kårobligatoriet. Jag skulle i stället vilja säga att det
              verkliga krånglet kring kårobligatoriet startar när det avskaffas.
              Hela er långa reservation, där ni radar upp alla problem som dyker
              upp och måste lösas när ni beslutat om att avskaffa kårobligatoriet,
              visar tydligt att ni håller på att krångla till livet för den
              enskilde studenten vid högskolan någonting alldeles otroligt för
              att inte tala om hur ni krånglar till situationen för nationerna.
            </seg>
          </u>
          <note type="speaker" n="e496b2b4">
            Anf. 171 LENNART HEDQUIST (m):
          </note>
          <u who="lennart_hedquist_18ea1a" xml:id="i-3800516187e76976-0" n="70fbe7f5">
            <seg n="5276daca">
              Fru talman! Jag kommer enbart att uppehålla mig vid det så kallade
              studentkårsobligatoriet. Studentnationer och studentkårer är faktiskt
              i någon mening ursprungliga i vårt land i relation till universitetsväsendet.
              Det gäller såväl i Uppsala som i Lund. Det är alltså 1600-talsinstitutioner
              vi talar om. Studentcorpsen, som det hette, bildades av de 13
              nationerna i Uppsala år 1849. Det här hör ihop med registrering
              av studerande vid universiteten och numera vid högskolorna. Sedan
              har bland annat studentrepresentationen i de delar som berör studentinflytandet
              byggts ut med det här som utgångspunkt. Genom denna ursprungliga
              koppling till universiteten har också studentkårerna och nationerna
              fått en offentligrättslig status. Det är oerhört viktigt. Det
              är bland annat just denna offentligrättsliga status som genererar
              deras skatterättsliga status med skattefrihet för vissa specificerade
              saker som är av mycket stor betydelse för deras verksamhet och
              fortbestånd.
            </seg>
            <seg n="780bf15d">
              Fru talman! Man bör behandla gamla offentligrättsliga institutioner
              med viss varsamhet. Det tillhör i vart fall en konservativ grundsyn.
              Och, fru talman, det finns en tämligen stor samstämmighet inom
              universitetsvärlden om att det vi i Sverige har på det här området
              i grunden är en bra ordning som väcker beundran i många länder
              som önskar bygga upp något liknande. Bland annat gäller det kontakten
              just mellan universitet och studerande. Efter förra årets riksdagsdebatt
              erfor jag det i särskilt hög grad. Jag fick då av universitetsrektorer,
              lärare, inspektorer med flera ett mycket stort antal uppskattande
              e-brev.
            </seg>
            <seg n="c8a55f76">
              Det är ju så att det finns ett antal medlemsfattiga studentförbund
              som driver utskottsgrupper till att anse att frågan om avskaffande
              av det här obligatoriet har någon form av hög prioritet. Jag uppfattar
              inte att det finns någon som helst förankring bland dem som är
              berörda av den här frågan, i de breda studentlagren och framför
              allt inte bland de akademiska lärarna och ledningarna för våra
              universitet och högskolor. Numera har ju också SFS, som förra
              året intog en något avvaktande hållning, tydligt sagt att de till
              fullo instämmer i den motion som Cecilia Wikström och jag väckte
              och till vilken jag återkommer.
            </seg>
            <seg n="4b5b4289">
              När det här är sagt vill jag självfallet säga att det utifrån
              förhållandena i dag finns all anledning att förändra och modernisera
              det så kallade obligatoriska medlemskapet på ett antal punkter.
              Det är just de punkterna som finns förtecknade i den motion som
              Cecilia och jag väckte i september och som regeringen nu, visserligen
              väldigt sent omsider enligt min uppfattning, har förklarat sig
              villiga att åtgärda genom att tillsätta den utredning som vi föreslog
              i vår motion. Nu har man ju tillsatt utredningen och givit direktiv
              helt i enlighet med motionen. Utskottet har ju noterat det och
              därmed ansett att motionen är fullt tillgodosedd.
            </seg>
            <seg n="48d811ad">
              De här punkterna är väldigt väsentliga. Det första är att man
              reglerar kompetensen för den här typen av studerandesammanslutningar.
              Det andra är att det åstadkommes en reell besvärsrätt om man går
              vid sidan av denna reglerade kompetens. Det tredje är att man
              åstadkommer en möjlighet till vad man skulle kunna kalla exit
              ur systemet genom att tillhöra en nollnation med noll i avgift
              och noll verksamhet eller en motsvarande förening. Det ska ju
              också tas upp. Det fjärde, slutligen, är ju att se över konstruktionen
              för distansstuderande och dubbelstuderande.
            </seg>
            <seg n="c123489f">
              Fru talman! Jag har alltid, sedan jag en gång i världen var aktiv
              studentpolitiker, på 1960-talet, sett det som väldigt angeläget
              att göra just de här förändringarna, i vart fall som ett första
              steg. Det är viktigt att de nu kommer till stånd. Jag skulle vilja
              påstå att kommer de till stånd snabbt gör man också hela debatten
              kring det så kallade obligatoriet mer sofistikerad än den är nu.
            </seg>
            <seg n="3253691e">
              Borgerliga regeringar har ju gjort försök att avskaffa obligatoriet.
              Det gjorde man både efter regimskiftet 1976 och efter regimskiftet
              1991. År 1991 fattades det också någon form av principbeslut här
              i riksdagen med en utredning som skulle lägga fram förslag. Men
              det är bara att konstatera att regeringarna i fråga gick bet på
              den här uppgiften. När det varit fråga om att konkret lösa de
              frågor som uppstår har man tydligen upplevt att uppgiften var
              övermäktig. Därför är det bättre att gå pragmatiskt till väga
              om man ska nå önskat resultat.
            </seg>
            <seg n="09d80af7">
              Fru talman! För alla studerandegenerationer i till exempel min
              hemstad, Uppsala, som byggt upp nationsväsendet är det av allra
              största betydelse att inte skattesituationen förändras. Det handlar
              om vård av fastigheter som är ganska kostnadskrävande och som
              en slopad skattesituation skulle innebära oerhört stora svårigheter
              för. Den skatterättsliga statusen är helt uppbyggd kring den offentligrättsliga
              statusen. Ett avskaffande av det formella obligatoriet leder då
              automatiskt till en ändring. Man kan då inte i förväg ge några
              garantier om vad som händer.
            </seg>
            <seg n="af2bc297">
              Därför går det inte att genom ett beslut säga att nu avskaffar
              vi obligatoriet och sedan gör vi utredningar och hoppas att det
              ska kunna gå bra att lösa alla frågor. Visst kan man tillsätta
              utredningar och titta på olika konsekvenser. Men man kan ju inte
              i förväg säga att man då kommer fram till en lösning som ska kunna
              innebära att man just avskaffar obligatoriet.
            </seg>
            <seg n="210a471c">
              Jag beklagar att utskottsminoriteten även detta år valt en sådan
              lösning, som ju är prövad tidigare 1991 och som man också prövade
              med föregående år. Den lösningen är ju prövad utan att önskat
              resultat nåtts. En mer förutsättningslös utredning, en konsekvensredovisning
              av ett avskaffande som till exempel efterlyses i Miljöpartiets
              motion, tycker jag möjligen hade kunnat vara en grund för en bredare
              kompromiss i utskottet.
            </seg>
            <seg n="f584e308">
              I stället är det mycket tillfredsställande att också regeringen,
              när utskottet nu har redovisat frågan i enlighet med den motion
              som jag har talat om, tydligt har skrivit att den expertutredare
              som ska gå igenom ärendet inte ska föreslå några ändringar beträffande
              den skatterättsliga statusen, det vill säga att man inte inom
              ramen för kårers och nationers offentligrättsliga ställning ska
              driva någon fråga som skulle försämra den skatterättsliga statusen.
              Det är ett område som utredaren inte ska gå in på.
            </seg>
            <seg n="4224480d">
              Fru talman! Det är självfallet inte helt enkelt för mig att rösta
              i det här ärendet och än en gång påverka utgången mot vad mina
              partivänner i utskottet anger. Jag beklagar verkligen att man
              inte har försökt att skriva ihop sig i utskottet om en linje att
              kunna gå fram stegvis.
            </seg>
            <seg n="ff01f316">
              Fru talman! Slutligen något om detta med obligatorium och föreningsrätt,
              även om det i viss mån är ett obligatorium med citattecken eftersom
              exit -möjligheter nu är på väg. Man kan fråga sig: Är detta så
              oerhört märkvärdigt? Några har gjort jämförelsen med en kommun
              och sagt att en studentkår sysslar väldigt mycket med rent studentkommunala
              frågor studentbostadsbyggande, hälsovård, studiesocial bevakning
              och så vidare vid sidan av att man är det organ som också väljer
              representation i universitetsorgan. Och det är klart att en kommun
              har ett obligatoriskt medlemskap. En studentkår har det också.
              Man ska vara registrerad vid universitetet och därmed ingå i en
              kår.
            </seg>
            <seg n="e99fa6dc">
              Men vilka fler ställen finns det där man obligatoriskt måste
              vara med? I bostadsrättsföreningar är detta reglerat. Köper man
              en lägenhet på ett visst sätt är det obligatoriskt att tillhöra
              bostadsrättsföreningen. Jag är obligatoriskt ansluten till en
              samfällighetsförening som berör ett antal radhus. Jag kan inte
              gå ur den så länge jag bor i området. De personer, bland annat
              i den här kammaren, som arbetar som advokater har obligatorisk
              tillhörighet till Advokatsamfundet. Och jag tror faktiskt, fru
              talman, att det här i riksdagen finns en obligatorisk anslutning
              till riksdagens idrottsklubb.
            </seg>
            <seg n="a372ebea">
              När det finns sådana obligatoriska medlemskap är det viktigt
              att man inte kan kränka den enskilde genom att den typen av till
              exempel föreningar sysslar med andra saker än det som de ska syssla
              med. Därför är det så oerhört väsentligt att man får en reglerad
              kompetens så att till exempel studentkårer inte kan ägna sig åt
              att göra uttalanden om saker som inte hör hemma i studentkårer.
              Den garantin har inte funnits tidigare. Men uppenbarligen kommer
              man nu genom denna utredare att lösa dessa frågor. Det är då viktigt
              att man har en reglerad kompetens och att man har en reell besvärsrätt.
            </seg>
            <seg n="3ff3b030">
              Med utgångspunkt från det som jag har sagt är jag nöjd med utskottsmajoritetens
              skrivning.
            </seg>
            <seg n="a3c177fe">
              Jag har en kollega från Uppsala, Cecilia Wikström, som också
              har skrivit under motionen och som är lika nöjd som jag att den
              här utredningen har kommit till stånd. Nu är Cecilia Wikström
              sedan ett antal dagar sjuk, inte alltför allvarligt hoppas jag.
              Men hon är sjukskriven ett tid framåt. Hon kommer alltså av den
              anledningen att vara utkvittad vid morgondagens votering. Det
              är alltså inte fråga om någon självvald utkvittning. Det har Cecilia
              verkligen bett mig att framföra, utan det är fråga om en kvittning
              på grund av sjukdom. Men det är ingen tvekan om att om Cecilia
              skulle vara här i morgon skulle hon också rösta med utskottsmajoriteten
              i detta ärende.
            </seg>
          </u>
          <note type="speaker" n="0d61de17">
            Anf. 172 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-08e278657c4bd747-0" n="7c73f119">
            <seg n="4d0910f7">
              Fru talman! Högre utbildning är viktig. Högre utbildning är mycket
              viktig. Ja, högre utbildning är till och med enligt alltfler så
              viktig att den egentligen är grunden för den framtida välfärden
              och den ekonomiska tillväxten.
            </seg>
            <seg n="10e083ed">
              Men likväl, fru talman, är högre utbildning i Sverige det kanske
              sista statliga planmonopolfästet. Staten bestämmer vilken utbildning
              som ska ges, var utbildningen ska ges, vem som ska ge utbildningen
              och hur mycket utbildningen ska kosta. Självklart behöver jag
              inte också påpeka att vi befinner oss långt ifrån etableringsfrihet.
              Det är regeringen som bestämmer om nya institutioner ska få ge
              högre utbildning.
            </seg>
            <seg n="74d95d2d">
              Den här hårdhänta styrningen har naturligtvis satt sina tydliga
              spår. På vissa ställen och för vissa utbildningar är det mycket
              långa köer. Och på andra orter gapar stolarna tomma. Och så blir
              det av naturliga och ganska lätt begripliga skäl i det statliga
              eller över huvud taget i det planeringsekonomiska tänkandet.
            </seg>
            <seg n="d377d0cb">
              Men studenter låter sig alltså inte så lätt styras. De väljer
              att plugga de ämnen som de vill och på de platser som de vill.
              För vissa går det snabbt att förverkliga sina önskemål. För andra
              tar det längre tid. Dåliga betyg i skolan gör att de inte kommer
              in på de utbildningar som de vill. Men dörren är inte stängd för
              den sakens skull. Då återstår sådant som komvux. Man läser på
              komvux i månader och i år för att få bättre betyg. Denna strategi
              är förenad med stora både privatekonomiska och statsekonomiska
              kostnader.
            </seg>
            <seg n="a0c1d842">
              Andra studenter kan av olika skäl som sjukdom eller någonting
              annat ha missat sina studier så till den milda grad att de inte
              längre får studiemedel. Då återstår egentligen bara att arbeta
              och på kvällarna försöka tenta ihop de poäng som man behöver för
              att på nytt få studiemedel. Även detta är förenat med stora kostnader
              i form av att man missar tempo och tid.
            </seg>
            <seg n="b1bb4153">
              Det finns bättre vägar, eller rättare sagt, det fanns bättre
              vägar fram till någon gång i början av 1990-talet. Då fanns möjligheter
              att på sommaren eller på kvällarna läsa akademiska kurser som
              gavs av andra institutioner än de etablerade universiteten. Det
              var Kursverksamheten, Folkuniversitetet, Sommaruniversitetet kalla
              dem vad ni vill. Det kostade några tusenlappar. Men dessa kurser
              var oerhört populära, och de var en fantastisk möjlighet för de
              studenter som hade missat sina ordinarie studier att på den vägen
              komplettera och läsa i fatt. De var en fantastisk möjlighet för
              de studenter som av olika skäl hade ett dåligt studentbetyg att
              komma igenom de flaskhalsar som finns för att sedan kunna gå vidare.
              De utgjorde också en bra avlastning för de befintliga universiteten.
              Och de kunde därmed använda sina resurser på de kurser som var
              mer resurskrävande.
            </seg>
            <seg n="7ef1b5d8">
              Men dessa möjligheter är alltså borta. Man får inte lov att sälja
              poänggivande utbildning. Det är förbjudet. Och så blir det i ett
              statligt planekonomiskt tänkande. Staten bestämmer allt.
            </seg>
            <seg n="e2c633de">
              Jag förordar etableringsfrihet också när det gäller den högre
              utbildningen. Jag tycker att det är en självklarhet i ett fritt
              samhälle att även andra aktörer än ett statligt universitet och
              en statlig högskola ska kunna få sälja poänggivande kurser. Det
              ska vara en rättighet för individer att om de så vill kunna få
              köpa en sådan kurs, naturligtvis förutsatt att examination och
              liknande sker på sådana villkor att det inte är enklare att klara
              den typen av utbildning än annan utbildning.
            </seg>
          </u>
          <note n="2696c1a8">
            Fru talman! Det fanns en motion, Ub417, vilken utskottet enhälligt
            avstyrkte. Men jag yrkar bifall till motion Ub417.
          </note>
          <note n="e4c83cb0">
            Överläggningen var härmed avslutad.
          </note>
          <note n="1dd2f313">
            17 § Bordläggning
          </note>
          <note n="79d919dc">
            Anmäldes och bordlades
          </note>
          <note n="4c5b6f3d">
            18 § Anmälan om interpellationer
          </note>
          <note n="b257fc0a">
            Anmäldes att följande interpellationer framställts
          </note>
          <note n="3e4a9108">
            den 11 maj
          </note>
          <note n="3dcdbab5">
            Sten Lundström
          </note>
          <note n="9b723281">
            Rosita Runegrund
          </note>
          <note n="6da0a8b9">
            Lars Ångström
          </note>
          <note n="7175cd66">
            Magdalena Andersson
          </note>
          <note n="ba59ae46">
            Interpellationerna redovisas i bilaga som fogats till riksdagens
            snabbprotokoll tisdagen den 17 maj.
          </note>
          <note n="40f9f29f">
            19 § Anmälan om frågor för skriftliga svar
          </note>
          <note n="d9ccd182">
            Anmäldes att följande frågor för skriftliga svar framställts
          </note>
          <note n="3e4a9108">
            den 11 maj
          </note>
          <note n="ee2641f5">
            Inger Davidson
          </note>
          <note n="7c98a947">
            Hans Hoff
          </note>
          <note n="654c7856">
            Johan Löfstrand
          </note>
          <note n="0b5401d9">
            Lars Wegendal
          </note>
          <note n="0b5401d9">
            Lars Wegendal
          </note>
          <note n="d7bb3f51">
            Elizabeth Nyström
          </note>
          <note n="2a3abc8e">
            Frågorna redovisas i bilaga som fogats till riksdagens snabbprotokoll
            tisdagen den 17 maj.
          </note>
          <note n="448608ce">
            20 § Anmälan om skriftliga svar på frågor
          </note>
          <note n="9619adfe">
            Anmäldes att skriftliga svar på följande frågor inkommit
          </note>
          <note n="3e4a9108">
            den 11 maj
          </note>
          <note n="22dab4bf">
            Anita Sidén
          </note>
          <note n="ade56d0f">
            Gustav Fridolin
          </note>
          <note n="ae253765">
            Annika Qarlsson
          </note>
          <note n="2e00338a">
            Lars-Ivar Ericson
          </note>
          <note n="44aa6ff4">
            Karin Enström
          </note>
          <note n="ae253765">
            Annika Qarlsson
          </note>
          <note n="ae253765">
            Annika Qarlsson
          </note>
          <note n="d16036f2">
            Christer Nylander
          </note>
          <note n="d16036f2">
            Christer Nylander
          </note>
          <note n="d16036f2">
            Christer Nylander
          </note>
          <note n="44aa6ff4">
            Karin Enström
          </note>
          <note n="44aa6ff4">
            Karin Enström
          </note>
          <note n="44aa6ff4">
            Karin Enström
          </note>
          <note n="44aa6ff4">
            Karin Enström
          </note>
          <note n="39d85927">
            Solveig Hellquist
          </note>
          <note n="af8583e8">
            Kaj Nordquist
          </note>
          <note n="06d6b527">
            Henrik Westman
          </note>
          <note n="bfe7969c">
            Martin Andreasson
          </note>
          <note n="ade56d0f">
            Gustav Fridolin
          </note>
          <note n="af8583e8">
            Kaj Nordquist
          </note>
          <note n="7d86d830">
            Cecilia Wikström
          </note>
          <note n="691cb623">
            Svaren redovisas i bilaga som fogats till riksdagens snabbprotokoll
            tisdagen den 17 maj.
          </note>
          <note n="8b872363">
            21 § Kammaren åtskildes kl. 18.18.
          </note>
          <note n="43bf50a8">
            Förhandlingarna leddes
          </note>
          <note n="bb00f392">
            /Monica Gustafson
          </note>
        </div>
      </body>
    </text>
  </TEI>
</teiCorpus>
