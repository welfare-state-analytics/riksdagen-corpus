<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--51</head>
          <docDate when="2004-12-15">2004-12-15</docDate>
        </div>
      </front>
      <body>
        <div>
          <note n="2bfc35b0">
            ﻿
          </note>
          <note n="29ce11bc">
            Riksdagens protokoll
          </note>
          <note n="dd693c91">
            2004/05:51
          </note>
          <note type="date" n="4ce4eb5a">
            Onsdagen den 15 december
          </note>
          <note n="0e8a1721">
            Kl. 09:00 - 23:14
          </note>
          <note n="59c7216f">
            1 § Justering av protokoll
          </note>
          <note n="da364a1d">
            Justerades protokollet för den 9 december.
          </note>
          <note n="871dae97">
            2 § Anmälan om kompletteringsval till vissa utskott
          </note>
          <note n="64d5ac41">
            Andre vice talmannen meddelade
          </note>
          <note n="9bf9d5d2">
            Andre vice talmannen förklarade vald till
          </note>
          <note n="3d52aca4">
            suppleant i EU-nämnden
          </note>
          <note n="03794cc8">
            Andre vice talmannen förklarade vald från och med den 1 januari
            2005 till
          </note>
          <note n="f419bca4">
            ledamot i lagutskottet
          </note>
          <note n="f44cb356">
            Andre vice talmannen förklarade vald under tiden den 1 januari30
            april 2005 till
          </note>
          <note n="a5ff87d4">
            suppleant i näringsutskottet
          </note>
          <note n="b02c1ccf">
            suppleant i bostadsutskottet
          </note>
          <note n="7a4e5d79">
            Andre vice talmannen förklarade vald under tiden den 15 januari15
            juli 2005 till
          </note>
          <note n="e1f0153b">
            suppleant i socialutskottet
          </note>
          <note n="85d109b8">
            3 § Anmälan om fördröjda svar på interpellationer
          </note>
          <note n="a9ec099a">
            Till riksdagen hade inkommit följande skrivelser:
          </note>
          <note n="a81d8db7">
            Interpellation 2004/05:208
          </note>
          <note n="e4df6783">
            Interpellation 2004/05:208 av Margareta Andersson (c) om livslångt
            lärande
          </note>
          <note n="248f2c70">
            Interpellationen kommer att besvaras tisdagen den 18 januari
            2005.
          </note>
          <note n="5dac2c50">
            Skälet till dröjsmålet är sedan tidigare inbokade engagemang.
          </note>
          <note n="c23aa2ca">
            Lena Hallengren
          </note>
          <note n="4928611e">
            Interpellation 2004/05:242
          </note>
          <note n="6230b817">
            Interpellation 2004/05:242 av Tobias Krantz (fp) om generationsperspektivet
            i den ekonomiska politiken
          </note>
          <note n="de3ff4d9">
            Interpellationen kommer att besvaras fredagen den 21 januari
            2005.
          </note>
          <note n="d1eb010f">
            Skälet till dröjsmålet är arbetsanhopning.
          </note>
          <note n="cc0fe171">
            Lilian Wiklund
          </note>
          <note n="5bee04bb">
            Interpellation 2004/05:248
          </note>
          <note n="bce88508">
            Interpellation 2004/05:248 av Lena Adelsohn Liljeroth (m) om
            risken för hiv/aids-epidemi i länderna runt Östersjön
          </note>
          <note n="175366e0">
            Interpellationen kommer att besvaras tisdagen den 25 januari
            2005.
          </note>
          <note n="5dac2c50">
            Skälet till dröjsmålet är sedan tidigare inbokade engagemang.
          </note>
          <note n="03a77fd2">
            Erna Zelmin
          </note>
          <note n="026e2ba1">
            4 § Hänvisning av ärende till utskott och beslut om förlängd
            motionstid
          </note>
          <note n="c993e2e2">
            Föredrogs och hänvisades
          </note>
          <note n="9a6f66e1">
            Kammaren biföll talmannens förslag att motionstiden för ovannämnda
            proposition skulle förlängas till fredagen den 21 januari 2005
            .
          </note>
          <note n="89fd7fa6">
            5 § Förnyad bordläggning
          </note>
          <note n="03ae743a">
            Föredrogs och bordlades åter
          </note>
          <note n="cbd2c3a8">
            6 § Beslut om ärenden som slutdebatterats den 9 december
          </note>
          <note n="5932ee7d">
            Punkt 1
          </note>
          <note n="462dd1fc">
            Punkt 10
          </note>
          <note n="43022ece">
            Övriga punkter
          </note>
          <note n="5932ee7d">
            Punkt 1
          </note>
          <note n="a3a642c2">
            Punkt 4
          </note>
          <note n="15d82d7d">
            Punkt 5
          </note>
          <note n="3448fc19">
            Punkt 17
          </note>
          <note n="43022ece">
            Övriga punkter
          </note>
          <note n="5932ee7d">
            Punkt 1
          </note>
          <note n="a3a642c2">
            Punkt 4
          </note>
          <note n="15d82d7d">
            Punkt 5
          </note>
          <note n="d622cb1d">
            Punkt 6
          </note>
          <note n="475fbaa3">
            Punkt 7
          </note>
          <note n="ce1dbc13">
            Punkt 8
          </note>
          <note n="4eb9c90e">
            Punkt 18
          </note>
          <note n="27f7f3fe">
            Punkt 19
          </note>
          <note n="43022ece">
            Övriga punkter
          </note>
          <note n="371c2849">
            7 § Beslut om ärenden som slutdebatterats den 13 december
          </note>
          <note n="8c3f5d7b">
            Punkt 3
          </note>
          <note n="15d82d7d">
            Punkt 5
          </note>
          <note n="475fbaa3">
            Punkt 7
          </note>
          <note n="8bd2e8c5">
            Punkt 12
          </note>
          <note n="c7f2c559">
            Punkt 13
          </note>
          <note n="8e74e639">
            Punkt 21
          </note>
          <note n="8354a373">
            Punkt 29
          </note>
          <note n="44653d6b">
            Punkt 32
          </note>
          <note n="43022ece">
            Övriga punkter
          </note>
          <note n="5fe22ece">
            Punkt 2
          </note>
          <note n="a3a642c2">
            Punkt 4
          </note>
          <note n="d622cb1d">
            Punkt 6
          </note>
          <note n="43022ece">
            Övriga punkter
          </note>
          <note n="5932ee7d">
            Punkt 1
          </note>
          <note n="5fe22ece">
            Punkt 2
          </note>
          <note n="cd5df2ea">
            Punkt 11
          </note>
          <note n="0f93c4a8">
            Punkt 22
          </note>
          <note n="93f985d3">
            Punkt 23
          </note>
          <note n="43022ece">
            Övriga punkter
          </note>
          <note n="5fe22ece">
            Punkt 2
          </note>
          <note n="43022ece">
            Övriga punkter
          </note>
          <note n="5fe22ece">
            Punkt 2
          </note>
          <note n="475fbaa3">
            Punkt 7
          </note>
          <note n="43022ece">
            Övriga punkter
          </note>
          <note n="5aa1b1ed">
            8 § Sveriges säkerhetspolitik
          </note>
          <note n="c36b37bf">
            Föredrogs
          </note>
          <note n="c6b992b6">
            Anf. 1 GUNILLA CARLSSON i Tyresö (m):
          </note>
          <note n="f3bf3d61">
            Fru talman! I går hade vi moderater ett gruppmöte i den traditionstyngda
            förstakammarsalen. Vi förde en mycket angelägen diskussion om
            Sveriges säkerhetspolitik där vi diskuterade hot och utmaningar
            som världen står inför men också alla de möjligheter som vi anser
            bäst kan tillvaratas genom mer av internationellt samarbete kombinerat
            med förmåga för vårt land att ta vår del av ansvaret för internationell
            fred och säkerhet.
          </note>
          <note n="0686ac5d">
            Det kom att handla mycket om kapacitetsförmåga och det kommer
            vi att höra mycket om i dag men också om politiskt ledarskap.
            Det är framför allt det som jag har tänkt tala om.
          </note>
          <note n="06adbb2a">
            En god utgångspunkt för det är att bejaka vår delaktighet i det
            europeiska samarbetet. Det är snart tio år sedan Sverige inträdde
            som medlem i EU. I går fanns både den svenska och den europeiska
            flaggan i vår sammanträdessal. Det hade nog varit en konferens
            där. Men när, fru talman, får vi samma flagguppsättning till plenisalen?
          </note>
          <note n="07ec6062">
            Just den här frånvaron av något säger en del om debatten. Jag
            anser att utvecklingen på det europeiska området vad gäller europeisk
            säkerhets- och försvarspolitik, åtaganden inom ramen för säkerhetsstrategi
            och politiska åtaganden när det gäller solidaritetsklausulen är
            underskattad och alltför lite synliggjord och diskuterad i Sverige
            i den här kammaren. Det görs så lite att vi som värnar det europeiska
            samarbetet och vill utveckla det mer knappt vågar formulera kritik
            mot och oro över att det här kanske inte håller fullt ut.
          </note>
          <note n="6f21613e">
            Det är höga ambitioner som EU nu sätter upp. Det är ambitioner
            som måste följas upp med kapacitet men också genom politiskt ledarskap
            och samstämmighet inom unionen. Utvecklingen i Sverige går snarare
            i motsatt riktning. Känsliga frågor om EU:s konstitutionella fördrag
            undviks även om det nu är underskrivet. De senaste dagarnas upphetsade
            diskussion om ett antal frågor försvarsbeslutet, Kinapolitiken
            och egyptierna skulle vinna på ökad öppenhet och delaktighet för
            att återskapa trovärdighet för svensk säkerhetspolitik.
          </note>
          <note n="480ffac7">
            När statsministern i somras avfärdade min partiledares utsträckta
            hand för en långsiktig uppgörelse om försvarsbeslutet handlade
            det inte bara om pengar. Det var lika mycket ett uttryck för maktarrogans
            och oförmåga att bilda bredare långsiktiga överenskommelser.
          </note>
          <note n="0dc3ebd6">
            Att Socialdemokraterna valde att göra upp med kommunister och
            miljöpartister om försvaret är för många oroväckande. Lika uppseendeväckande
            är att försvarspolitiken reducerats till en budgetdiskussion,
            snarare ledd av Finansdepartementet än säkerhetspolitiska bedömningar.
          </note>
          <note n="f0e2e4cf">
            Till följd av detta har vi inlett dagens debatt utan att veta
            hur omröstningen kommer att sluta. Det är inte långsiktighet.
            Det är inte brett, och det är inte trovärdigt.
          </note>
          <note n="8874264a">
            Vi vet att den utveckling vi ser, inte minst inom EU, förpliktar
            också till förmåga att leverera. Vi vet att många människor ute
            i världen lider och efterfrågar vårt stöd, vår solidaritet, vår
            förmåga att ingripa men också vår förmåga att lindra, förhindra
            och bygga upp det som raserats av våld, krig och oförsonlighet.
            Men vi vet inte riktigt säkert vilka hot som kan drabba vårt eget
            samhälle i morgon.
          </note>
          <note n="face589a">
            För att bringa beredskap och för att förstå skeenden i världen
            är det viktigt att känna delaktighet. Just nu händer väldigt mycket
            i vår värld bra saker och onda saker.
          </note>
          <note n="5723f26e">
            I morgon och på fredag träffas EU:s stats- och regeringschefer
            för att fatta slutligt, hoppas jag, positivt beslut för att Turkiet
            efter fyra decenniers väntan ska påbörja förhandlingar om fullt
            och likvärdigt medlemskap i Europeiska unionen. Det är en stor
            sak för EU. Det är en utmaning. Det kommer att ställa stora krav,
            men det kommer också att visa en union som kan ha öppenhet och
            anpassningsförmåga och som därmed kommer att vinna både ekonomiska
            och säkerhetsmässiga mervärden.
          </note>
          <note n="c18d8402">
            För Turkiet är det en stor sak. De har gjort ett enastående reformarbete
            och kan nu successivt klara av de högt ställda krav som ett modernt
            och fungerande samhälle har, oavsett om man är med i EU eller
            inte.
          </note>
          <note n="c76e2c4c">
            För utvecklingen i världen är det också ett stort beslut. Det
            är en viktig signal, inte minst om att EU skulle kunna vara en
            brobyggare kulturellt, religiöst och geografiskt.
          </note>
          <note n="6407d3e0">
            En vecka senare, på juldagsmorgonen, stiger vår kollega KU-ordföranden
            Göran Lennmarker upp extra tidigt på morgonen för att ta planet
            till Kiev och Ukraina och där övervaka tredje valomgången i presidentvalet.
            Det är en stor sak inte för Göran som många gånger förut ställt
            upp när världen kallar och OSSE har ett uppdrag, utan för våra
            vänner i Ukraina. Där har människor samlats dag efter dag, vecka
            efter vecka, inte bara för att stödja oppositionens kandidat Justjenko,
            utan för att värna om demokrati, rättsstat och rätten att själva
            utan inblandning, fusk och oegentligheter få välja sin president.
          </note>
          <note n="4e1c1939">
            För Göran Lennmarker är det möjligen stort att vi i dag, i riksdagen,
            utan reservationer och med nyvunnen insikt bifaller det som han
            och Moderaterna tidigast formulerat, nämligen att Ukraina och
            för den delen även Moldavien och Vitryssland ska ges medlemskapsperspektiv
            till EU.
          </note>
          <note n="d76a45bd">
            Det ligger i framtiden. Det kommer att innebära ett stort EU
            ett EU som förmår sprida mänskliga rättigheter, demokrati, rättsstat
            och välstånd genom en fungerande marknadsekonomi. Det kommer också
            att öka kontakterna mellan människor. För oss som stannar hemma
            på juldagsmorgonen kring gröt och kanske julotta är allt detta
            ett led i en säkrare värld för oss och våra barn.
          </note>
          <note n="332e5015">
            Alternativet, det vill säga ett Ukraina som närmar sig eller
            tilltvingas ett alltmer centralstyrt och fortsatt korrupt Ryssland
            vore fel väg att gå. President Putins flagranta inblandning i
            det ukrainska presidentvalet till förmån för den Rysslands- och
            regimtrogna presidentkandidaten Janukovitj visar på stora utmaningar
            och den kamp som den västorienterade Justjenko har att utkämpa.
            Den demokratiska rörelsen i Ukraina förtjänar vårt fulla stöd
            och beredskap till bistånd, engagemang och politiskt ledarskap
            långt efter valet. Förhoppningsvis kan detta på sikt leda till
            ett omtänkande i Moskva och förbättrade relationer för gemensam
            säkerhet och utveckling.
          </note>
          <note n="4f06fb11">
            Ett stort och lyckat genomfört val som nyligen genomfördes i
            Afghanistan har vi talat ganska lite om. Där har Sverige, ISAF
            under Natobefäl, soldater och officerare kunnat följa en utveckling
            som ger hopp. De har gjort en insats för fred, men också sett
            demokratins hopp spira i ett Afghanistan som under många år utsatts
            för internationell inblandning och mycket strider. Först nu, efter
            talibanernas fall och med en samlad och gemensam internationell
            strategi, en satsning med beslut i FN och gemensamt agerande,
            kunde man gå till val till mans, till fots, hemvändare och invånare
            med engagemang. Många har inga kunskaper i att skriva eller läsa,
            men har förståelse för demokrati och vikten av att själva kunna
            välja för att ge landet en framtid.
          </note>
          <note n="3fb472c8">
            Förra veckan installerades Karzai. Utmaningar ligger framför
            även denne man och det hårt prövade afghanska folket att utveckla
            demokrati och ledarskap, utöka säkerheten och välståndet och få
            stopp på narkotikaodlingar, för att nämna något. Uppgiften är
            stor. Vi är delaktiga i hittills uppnådda framgångar. De hade
            dock inte skett utan internationella insatser och samverkan på
            många plan. Det kommer alltjämt att krävas mycket och långvariga
            internationella åtaganden i Afghanistan. Vi gör det inte bara
            i solidaritetens namn utan också i vårt eget intresse.
          </note>
          <note n="6d53a99a">
            Snart stundar val i Irak. Den 30 januari är det val till den
            nya nationalförsamlingen med alla upptänkliga partier i ett land
            präglat av osäkerhet, kriminalitet, motståndsfästen och terrorister.
            Men hoppet om demokrati spirar. Människor som vi ställer upp i
            val men riskerar samtidigt, bokstavligt talat, livet.
          </note>
          <note n="a4fa606d">
            Just nu råder osäkerhet och diskussion om valet över huvud taget
            kan genomföras. Varför? Varför ser vi inte till att samma utveckling
            kan ske i Irak som i Afghanistan, trots motgångar, svårigheter,
            osäkerhet och rädsla? Varför ser vi inte till att de första små
            stegen kan tas och att ett demokratiskt fullföljande av maktöverlämnandet
            kan ske?
          </note>
          <note n="410dd14e">
            För mig är det rätt uppenbart att många, inte minst i delar av
            EU, inte fullt ut är beredda att bistå de irakiska människorna
            i deras kamp för demokratin. Man har upplevt oförrätter och det
            har blivit viktigare än morgondagens möjligheter. Saknas förmåga
            att solidariskt ställa upp med resurser? Det brister i många länder
            där vi inte har tillräckligt med resurser för internationella
            insatser. På Finansdepartementet måste man räkna på vad det kostar
            att inte bistå för en säker och demokratisk utveckling i Irak.
          </note>
          <note n="789968f6">
            Jag tror att vägen till demokrati och stabilitet i Irak går via
            Jerusalem. Med valen till ett demokratiskt Palestina den 9 januari
            kan USA, i samverkan med EU som nu måste visa på handlingskraft,
            visa sin vilja till engagemang och förmåga. Samtidigt kan man
            se till att vi får en unik möjlighet att skapa en helt annan utveckling
            i hela Mellersta Östern.
          </note>
          <note n="b9e3fd53">
            Historiska skiljelinjer som i åratal skapat oförsonlighet, hat,
            armod och urskillningslöst dödande kan nu överbryggas. I och med
            Arafats frånfälle och en ny modig Fatahledare, Abu Mazen som bland
            annat vågar be om ursäkt för palestinskt Saddamstöd i det första
            Gulfkriget kan vi se öppningar.
          </note>
          <note n="93d6c498">
            Med Abu Mazen och ett nytt ledarskap, utsett i demokratiska val,
            finns förhoppningar om att vägkartan för fred kan tas fram igen.
            Det finns förhoppningar om att en egen stat, ett demokratiskt
            Palestina, äntligen ska kunna uppstå: en stat som inte bara erkänner
            Israels rätt till existens och framtid utan också accepterar säkerhetslösningar
            som kommer att påverka hela regionen.
          </note>
          <note n="52e11315">
            Vi kan bara hoppas att palestinierna och Abu Mazen förstår de
            små människornas perspektiv och situation för fred och försoning,
            och att gemensam rättsuppfattning måste byggas underifrån. Ett
            viktigt steg i den riktningen vore att de fem bortrövade barn
            som nu finns med sin far i Gaza får fira jul med sin längtande
            mamma hemma i Göteborg.
          </note>
          <note n="724b3a6b">
            Från Israel har politisk omprövningsförmåga visats, bland annat
            genom en koalitionsregering. Utvecklingen andas optimism, om än
            skör. I denna del har förstås ett samfällt agerande från EU en
            mycket viktig roll att spela, inte minst i den långa vägen till
            fungerande samhällen, säkerhet och välståndsutveckling.
          </note>
          <note n="75d894b5">
            När det gäller utmaningarna Afghanistan, Irak och Mellanöstern
            är vi nog helt eniga om vikten av politiskt och svenskt engagemang.
            Ser regeringen till att vi har tillräckligt med resurser för internationella
            insatser? Nej. Sverige är nu på rekordlåga nivåer när det gäller
            soldater och befäl i olika oroshärdar i världen och har minst
            kapacitet av samtliga nordiska länder.
          </note>
          <note n="eaa23f08">
            Fru talman! Vi moderater och våra borgerliga bröder anser att
            Sverige måste ta sin del av ansvaret för internationell fred och
            säkerhet och också ha förmåga att leva upp till det. Vi har därför
            i reservation nr 3 från Folkpartiet, Kristdemokraterna, Centern
            och Moderaterna en reservation som jag härmed yrkar bifall till.
          </note>
          <note n="9cc63d31">
            Fru talman! Vi hade, som sagt, en diskussion i går. Jag hann
            inte tala med mina partivänner om allt detta. Jag är därför tacksam
            över utrymmet här och tänker gå något över tiden.
          </note>
          <note n="85f75805">
            Det vi talade länge om i den moderata riksdagsgruppen var utvecklingen
            i Asien, både vad gäller säkerhetsläget och situationen för mänskliga
            fri- och rättigheter. Då kom vi osökt in på Kina, detta mäktiga
            land som är en viktig internationell aktör och som nu ökar sin
            ekonomiska betydelse. Kina är alltjämt världens största kommunistiska
            diktatur.
          </note>
          <note n="018ff09d">
            Utrikesministern framhåller att utvecklingen för demokrati och
            mänskliga rättigheter i vissa delar går i rätt riktning, en uppfattning
            som är svår att finna stöd för, till exempel i Amnestys senaste
            rapport. Själv känner jag en betydande oro. Men till detta land
            måste vi förhålla oss, bilateralt och inom EU. Vår uppfattning
            är att man kan vara mycket tydligare både från regeringen och
            från EU vad gäller utvecklingen för mänskliga fri- och rättigheter
            och demokrati i Kina.
          </note>
          <note n="8359fcce">
            Inte minst diskuterade vi det snart 15 år gamla och relativt,
            tyvärr, verkningslösa vapenembargot. Låt mig här i kammaren göra
            klart att hanteringen av denna fråga har varit under all kritik.
          </note>
          <note n="76185d9f">
            Vi moderater har under en lång tid i EU-nämnden försökt föra
            den här diskussionen och komma fram till ett beslut, och vi har
            försökt att nå samstämmighet. Vi har tyckt att det har varit viktigt.
            Det är en oerhört känslig fråga för alla oss som enskilda personer
            eftersom vi känner denna oro. Vi har velat få en seriös diskussion
            i EU-nämnden om vad som faktiskt föregår inom EU, vad man har
            för alternativ och vad man ska ha för Kinapolitik.
          </note>
          <note n="34db405d">
            Så har vi hållit på gång efter gång i EU-nämnden. Men man har
            bara envist förnekat att frågan inte är aktuell. Så helt plötsligt
            blir den aktuell över en natt. Det rings samtal, och det söks
            stöd, och man förväntar sig att vi moderater ska ställa upp. Vi
            vet ju att ett oförsiktigt agerande inom EU i denna del bara minskar
            Sveriges möjligheter att ha framgångar i andra delar.
          </note>
          <note n="14d248c4">
            Jag menar att om man på sikt vill bygga allianser och långsiktigt
            ha trovärdighet men också förtroende måste man behandla sina partner
            på ett sätt som gör att vi har en chans att ta med oss våra väljare
            och våra riksdagsledamöter när det gäller förändringar av en politik
            som är oerhört känslig. Men är det så här med korta puckar, med
            dålig förberedelse, med förnekande och förlöjligande av motståndarna
            som man bedriver svensk utrikespolitik och försöker bygga allianser
            i EU, då förstår jag att Sverige inte lyckas bättre.
          </note>
          <note n="b4d047e2">
            I sakfrågan anser Moderaterna inte att tiden nu är mogen för
            att häva vapenembargot mot Kina. Flera av EU:s medlemsländer vill
            avvakta. Det förekommer fortfarande allvarliga brott mot de mänskliga
            rättigheterna i Kina, och det ligger inte i Europas strategiska
            intresse att nu häva embargot.
          </note>
          <note n="8974d18d">
            Dock inser vi att vi måste finna mer skarpa och samspelta sätt
            inom EU för att påverka detta land. Vi moderater är måna om resultat
            i verkligheten och inser att utvecklingen på sikt går mot ett
            upphävande av embargot. Enligt vår mening är en förutsättning
            för detta att det sker framsteg i relationerna mellan EU och Kina,
            inte bara vad gäller ekonomi och handelsavtal utan också vad gäller
            den pågående dialogen om mänskliga rättigheter, att vapenexporten
            från EU inte ökar vare sig kvalitativt eller kvantitativt och
            att EU:s uppförandekod för vapenexport uppgraderas så att situationen
            för mänskliga rättigheter, stabilitet och säkerhet i regionen
            säkerställs.
          </note>
          <note n="00d40967">
            Diskussionen om det som jag nu har skisserat hade kunnat föras
            för länge sedan, och detta hade till och med kunnat läggas fram
            för riksdagen för att undvika den turbulens, inkompetens och oförmåga
            som har präglat hanteringen av detta ärende. Tyvärr har osäkerhet
            och oförmåga kommit att känneteckna en stor del av utrikespolitiken
            under 2004. Trots de utmaningar och möjligheter som Sverige i
            EU står inför, menar jag att den svenska utrikes- och säkerhetspolitiken
            sällan har varit stadd i så stor förändring och präglats av så
            stor osäkerhet som i dag.
          </note>
          <note n="704980b0">
            Man kan förstås ursäkta detta med att man har en minoritetsregering
            och att man bygger sitt stöd på uttalat EU-negativa partier. Men
            det kan minst lika gärna bero på att man i den här centrala delen
            av svensk politik som handlar om säkerhetspolitik har en total
            oförmåga att bygga breda och stabila allianser.
          </note>
          <note n="ca530ed4">
            Vad vill man egentligen med utrikes- och säkerhetspolitiken?
            Kan någon så här på rak arm till exempel berätta vad som är Sveriges
            mest angelägna utrikespolitiska målsättningar? Kan någon berätta
            vilka som är de viktigaste framgångarna som Sverige har haft inom
            EU-arbetet under det senaste året? Ni har tre sekunders betänketid.
            Jag får faktiskt inte fram det, och jag har ändå hållit på med
            politik ett tag under det här året. Däremot kommer jag så väl
            ihåg, när jag tittar tillbaka på 2004, hur regeringen har agerat
            i ett antal frågor.
          </note>
          <note n="acd386f5">
            I strid med hela riksdagen avfärdade man den fria rörligheten
            för de nytillträdda EU-länderna som kom in i unionen den 1 maj
            2004. Det var ett löftessvek, ett diplomatiskt schabrak och också
            ett frångående av alla de principer och högtidstal som man hade
            hållit i början av utvidgningen. Man gjorde en helomvändning som
            absolut inte inger förtroende, och man gick på tvärs med hela
            den politiska debatten som vi hade haft här i riksdagen.
          </note>
          <note n="262f0a70">
            Vi har en annan fråga som är lite mer aktuell. Vi borgerliga
            politiker har försökt att gång på gång diskutera FN, hur viktigt
            det är att FN agerar i tid och exemplifierat detta med Darfur.
            Regeringens avsaknad av viljestyrka och principfasthet gäller
            även här. Det är fina, ståtliga och vackra ord. Det är stora konferenser
            i Helsingfors. Man vill förhindra folkmord. Men sedan när det
            väl gäller vill man inte ta striden och omsätta detta i praktiken.
          </note>
          <note n="6e2f77fa">
            Vi har i stället under årets gång fått se en regering som gömmer
            sig bakom EU i stället för att inom EU ta ställning och driva
            en sakuppfattning, försöka bygga allianser och driva på för att
            unionens medlemsländer ska agera enligt folkmordskonventionen
            och tillsammans med AU skydda den civila befolkningen och stötta
            fredsprocessen, bland annat genom att se till att den regeringstrogna
            milisen avväpnas.
          </note>
          <note n="5458dba6">
            Darfur visar på ett EU som inte verkar bry sig och ett handlingsförlamat
            FN, ett FN som nu förlorar ännu mer i trovärdighet. Förutom korruptionsskandaler
            och mismanagement i organisationen, som gör att förtroendet undergrävs,
            påminns vi genom det som sker i Darfur och misslyckanden i Rwanda
            som inte skulle upprepas. Men vad sker nu? Vad gör regeringen
            mer än att informera sig själv och avvakta?
          </note>
          <note n="a97ab24b">
            Den som lider med de fördrivna, våldtagna, lemlästade, hungrande
            och sörjande människorna i Darfur kan rösta på de borgerliga partiernas
            reservation nr 2 som jag härmed yrkar bifall till.
          </note>
          <note n="a6aa429d">
            Fru talman! Jag ska inte orda mer om försvarsbeslutet, men låt
            mig konstatera att osäkerheten efter dessa 19 minuter fortfarande
            är stor, såvida ingenting har hänt under de senaste minuterna.
            Så här kan förtroende inte byggas. Så här tycker jag inte att
            en viktig fråga som är en av de bärande delarna i svensk säkerhetspolitik
            får hanteras.
          </note>
          <note n="9c7ef7b4">
            Stackars Ohly får nu allt ljus på sig. Men det är statsminister
            Persson som har ansvaret. Det var ju han som i somras gjorde valet
            och avvisade en bred överenskommelse. Nu får han vad han tål.
          </note>
          <note n="d530a5e9">
            Fru talman! Vi har i det säkerhetspolitiska betänkandet velat
            ta vår del av ansvaret och tillsammans med våra borgerliga bröder
            bidragit med texter, ståndpunkter, genomarbetade motionsunderlag
            och ordval. Vi har arbetat i god parlamentarisk anda under öppna
            former. Och jag vill tacka samtliga utskottskolleger för givande
            samarbete. Det har varit ett givande och tagande. Jag tycker att
            det är ett väldigt bra betänkande. Det är på så sätt jag tycker
            att man ska nå breda överenskommelser såsom svensk utrikes- och
            säkerhetspolitik traditionellt har bedrivits och bör bedrivas.
          </note>
          <note n="705ce62a">
            Detta betänkande innebär inte minst att vi fortsatt slår vakt
            om Sveriges säkerhetspolitiska doktrin. Centrala delar av den
            är att det för framtiden är tydligare än någonsin att säkerhet
            är mer än avsaknad av militära konflikter. Hot mot freden och
            vår säkerhet kan bäst avvärjas i gemenskap med andra länder. På
            det globala planet är det främsta uttrycket för detta vårt stöd
            till Förenta nationerna. Genom vårt medlemskap i den Europeiska
            unionen deltar vi i en solidarisk gemenskap vars främsta syfte
            är att förhindra krig på den europeiska kontinenten. Det är de
            centrala delarna för oss moderater.
          </note>
          <note n="ab7dad70">
            Med denna säkerhetspolitiska doktrin kan man göra mycket, men
            man måste också se till att hedra den. Det står också att en betryggande
            försvarsförmåga är en central del av svensk säkerhetspolitik.
            Men jag tänker låta mina kolleger Ola Sundell och Karin Enström
            ytterligare utveckla vad vi menar att den bör innehålla.
          </note>
          <note type="speaker" n="bf073a70">
            Anf. 2 CECILIA WIGSTRÖM (fp):
          </note>
          <u who="cecilia_wigstrom_417636_w" xml:id="i-1e9bb0148cd2df87-0" n="a6545612">
            <seg n="de8f55bd">
              Fru talman! Vår del av världen, norra Europa, har aldrig varit
              så säker som nu. Tack var EU:s utvidgning och Natos utvidgning
              lever vi i en säkerhetspolitisk guldålder. Men nya hot finns.
            </seg>
            <seg n="0b067286">
              I centrala Afrika, i de laglösa områdena som inte kontrolleras
              av några regeringar, tränar nu terrorister. De har hittat nya
              träningsmarker att öva på för att ånyo slå till mot New York,
              Istanbul eller Madrid. Och även vårt lands säkerhet är hotad.
            </seg>
            <seg n="2a4a7603">
              De här grupperna måste vi möta tillsammans med andra. Därför
              anser Folkpartiet att det är dags att Sverige går med i Nato.
            </seg>
            <seg n="b1e5aff2">
              Jag vill, fru talman, ta upp tre skäl till att det är så viktigt
              att vi gör det.
            </seg>
            <seg n="fb66b5b9">
              Det första skälet handlar om att få inflytande. Sverige deltar
              i dag i en mängd Natouppdrag, fredsuppdrag, runtom i världen.
              Vill vi få inflytande på de beslut som tas i Nato måste vi vara
              med.
            </seg>
            <seg n="c58f2520">
              Om vi blir medlemmar får vi också inflytande över de heta diskussioner
              som ständigt pågår nere i Natohögkvarteret. Det blev uppenbart
              när utrikesutskottet besökte Bryssel. Dagligen diskuterar man
              Mellanöstern, Irak och Afghanistan, och i Nato finns USA och Kanada.
              Vi kan vara där och påverka. De länderna finns inte med i EU-samarbetet.
            </seg>
            <seg n="b4dc20b5">
              En majoritet i utskottet anser att en öppen telefonlinje mellan
              Europas länder och USA är väldigt viktig för Sveriges säkerhet.
              Men det finns länder inom EU som vill öka distansen mellan EU
              och USA. Ett svenskt medlemskap i Nato skulle innebära ytterligare
              tyngd i vågskålen för dem som vill se fortsatt kommunikation.
            </seg>
            <seg n="035d9802">
              Det andra skälet för att gå med i Nato är att alliansfriheten
              är överspelad, trots vad regeringen säger. Alliansfrihetens fasad
              målas upp av regeringen, numera med understöd av Miljöpartiet
              som vill ingå i regeringen. Rödgrön är den nationella självgodheten.
              Rödgrönt är hyckleriet, att svenska medborgare undanhålls vad
              som faktiskt sker den verklighet vi faktiskt lever i.
            </seg>
            <seg n="5c8cc614">
              Vad är det då för verklighet jag talar om? Jo, att vi i dag ska
              fatta beslut om att delta i EU:s snabbinsatsstyrkor. Vad är det
              för alliansfritt land som omdanar hela sitt försvar för att ingå
              i EU:s samarbete? Sverige skrev redan i mars, efter terrordåden
              i Madrid, under en solidaritetsdeklaration inom EU. Det är en
              solidaritetsdeklaration som innebär att alla EU-länder förpliktar
              sig att vid terrorhot och terrordåd ställa upp och hjälpa varandra
              både med civila och med militära insatser.
            </seg>
            <seg n="9f9ddfc1">
              Ytterligare en verklighet som är väldigt viktig är att regeringen
              i oktober skrev under EU:s nya konstitution. Där ingår ömsesidiga
              försvarsgarantier.
            </seg>
            <seg n="024fd073">
              Det här är en verklighet som regeringen håller tyst om. Men för
              oss folkpartister är det tydligt att utvecklingen med ökat samarbete
              är någonting bra därför att kring fred och säkerhet måste vi samarbeta
              med andra länder; det klarar vi inte av själva. Det är egentligen
              ett hån att, som regeringen gör i försvarspropositionen, säga
              att Sverige varken ger eller tar några garantier. Sanningen är
              att vi tar garantier från andra länder, men vi ger ingenting tillbaka.
            </seg>
            <seg n="01490fcf">
              Finland däremot ser den här nya utvecklingen inom Europa an med
              öppna ögon. Man har haft en utredning om Nato och kommit fram
              till att Nato är ett reellt alternativ för Finland, även om man
              inte väljer att gå med just i dag. Men här i Sverige lägger regeringen
              locket på.
            </seg>
            <seg n="eb568d61">
              Det tredje skälet för att gå med i Nato är solidariteten. Om
              vi går med som medlemmar får vi stöd om vi blir anfallna. Andra
              länder ställer solidariskt upp på oss. Blir ett annat Natoland
              anfallet ställer vi solidariskt upp på det.
            </seg>
            <seg n="a1d3ca5d">
              För mig är det självklart att vi ska känna en närhet och en solidaritet
              med de länder som ingår i Nato. Numera är de många. Vet ni hur
              många de är? Jo, 26 länder sedan april i år.
            </seg>
            <seg n="f0cc7075">
              Föreställ er Europas karta! Alla central- och östeuropeiska länder
              som gått med i EU har också gått med i Nato. Sverige är i dag
              nästan omringat av Natoländer. Norge är med. Danmark är med. Polen
              är med. Estland, Lettland och Litauen har också gått med i Nato.
            </seg>
            <seg n="a1f51f99">
              Varför skulle vi inte ställa upp på dem? Varför ska vi tacka
              nej till hjälp? Järnridån i Europa har fallit. Mellan vilka länder
              ska vi i dag stå neutrala?
            </seg>
            <seg n="1ad2e655">
              Vår säkerhet ökar när andra länder går med i Nato, så också om
              vi själva gör det. Det är dags för Sverige att ta på sig tröja
              nr 27 och bli en del i laget.
            </seg>
            <seg n="7672eee4">
              Ett vanligt argument mot Natomedlemskap brukar vara att det inte
              finns något folkligt stöd för det, och det är sant. Det är viktigt
              att vi har ett folkligt stöd om vi ska gå in med en ansökan. Men
              det talar inte emot att det vore en bra idé att gå med.
            </seg>
            <seg n="9b8f48e2">
              Det är regeringens ansvar att berätta för oss medborgare att
              vi i dag samarbetar oerhört tätt med Nato och att därmed också
              bilda opinion i frågan. Det är, som sagt, regeringens ansvar,
              men det ansvaret tar man inte.
            </seg>
            <seg n="84b52364">
              Bildar man aktivt opinion i frågan skulle det är jag övertygad
              om fördelarna tydligt framstå: Vi vinner i inflytande. Det vi
              säger och gör stämmer överens. Vi agerar solidariskt tillsammans
              med våra grannländer.
            </seg>
            <seg n="4db6dbfb">
              Fru talman! Avslutningsvis vill jag också ta upp en annan viktig
              säkerhetspolitisk fråga som just nu diskuteras i EU, nämligen
              om vi ska häva EU:s vapenembargo mot Kina, om det är okej att
              exportera vapen till världens största diktatur.
            </seg>
            <seg n="5c66f89f">
              För oss i Folkpartiet är det solklart: Inga europeiska vapen
              ska säljas till Kina. Kina är en diktatur där hundratusentals
              människor sitter fängslade i arbetsläger för att omskolas därför
              att de tänker fel. Förra veckan kom Amnesty International med
              en rapport som visar att människorättskämpar förföljs och torteras
              och också riskerar döden i Kina. Dessutom är Kina ett aggressivt
              land som hotar att invadera det demokratiska Taiwan. Trots allt
              detta har Frankrike fört upp på dagordningen inom EU att vi ska
              häva vapenembargot. Det gör de därför att de vill sälja vapen
              till Kina.
            </seg>
            <seg n="31f2c91d">
              På fredag kommer man att ta beslut om detta. Allt tyder på att
              man kommer att häva vapenembargot. Det får troligen allvarliga
              konsekvenser för freden i området. Det är med stor bedrövelse
              som jag sett hur den svenska regeringen har agerat i frågan under
              hösten, eller snarare inte har agerat. Laila Freivalds har inte
              haft någon åsikt. Hon har hållit tyst på möte efter möte nere
              i Europa med sina kolleger. Hon har struntat i EU-nämnden, struntat
              i att det funnits en majoritet av partier utom Socialdemokraterna
              som vill ha kvar vapenembargot.
            </seg>
            <seg n="72d5dcc8">
              Nu säger regeringen att MR-situationen har förbättrats så mycket.
              Men det har den inte. Det är lite fernissa det handlar om.
            </seg>
            <seg n="a785fa9d">
              Nu säger regeringen: Ja, men vi kan ju ha EU:s vapenkod i stället
              för ett embargo. Men vi vet att den vapenkoden aldrig kommer att
              bli starkare än en rekommendation. Den kan inte stoppa någon vapenförsäljning.
            </seg>
            <seg n="f472f443">
              Sverige borde i stället ha agerat aktivt och bildat allianser
              så att inte land efter land nu viker sig för Kinas utpressning.
              Beslut kommer att tas på fredag. För oss i Folkpartiet är det
              så att vi nu har kommit till en punkt där vi måste sätta stopp.
              Vi vill att Sverige lägger in ett veto.
            </seg>
            <seg n="c9eb95dc">
              Fru talman! Frågan är så viktig att ett veto är berättigat. Det
              handlar om att EU måste kunna sätta mänskliga rättigheter främst,
              före affärsintressen. Regeringen talar ofta i vackra ord om mänskliga
              rättigheter, men i praktiken böjer man sig för exportintressen.
            </seg>
          </u>
          <note n="dd1cc5f3">
            Fru talman! Jag vill med detta yrka bifall till reservationerna
            6 och 9.
          </note>
          <note type="speaker" n="fcec44f2">
            Anf. 3 HOLGER GUSTAFSSON (kd):
          </note>
          <u who="holger_gustafsson_9b1af9_w" xml:id="i-8c7121567b815455-0" n="19e54a6b">
            <seg n="27976933">
              Fru talman! Det är en dramatisk trygghetsförlust för svenska
              folket när vår säkerhetspolitik ska vila på ett kommunistiskt
              vänsterparti. Det är klandervärt av regeringen att inte ha tagit
              på sig ansvaret att bibehålla den sedan länge blocköverskridande
              enigheten kring svensk säkerhetspolitik. Nu har man gjort hela
              folkets säkerhetspolitik till en budgetpost vilken som helst!
            </seg>
            <seg n="ed4a16cb">
              När regeringen tillträdde år 2002 meddelades det att samarbetet
              mellan Socialdemokraterna å ena sidan och Vänsterpartiet och Miljöpartiet
              å andra sidan inte skulle omfatta svensk säkerhetspolitik och
              Europapolitik. Men nu bygger regeringen inte enbart på en osäker
              grund utan också på partier med värderingar som går stick i stäv
              med över 90 % av svenska folkets värderingar.
            </seg>
            <seg n="6c96b86f">
              Detta är klandervärt av regeringen och kan endast betraktas som
              ett krampaktigt sätt att till varje pris behålla regeringsmakten.
              Regeringen har med detta svek i det närmaste kvalificerat sig
              för ett misstroendevotum av kammaren!
            </seg>
            <seg n="c45b9896">
              Fru talman! Det har varit en lång och trygg tradition i Sverige
              att vi har haft en bred och blocköverskridande syn på landets
              säkerhetspolitik. Vi har delat allt från den säkerhetspolitiska
              analysen av omvärlden till dimensioneringen av vårt eget försvar.
            </seg>
            <seg n="b5bf6275">
              Samsynen har formulerats i den gemensamma säkerhetspolitiska
              doktrinen. Kristdemokraternas fråga är: Hur länge ska den gemensamma
              doktrinen hålla när regeringen gör säkerhetspolitiken till en
              budgetfråga vilken som helst och dessutom under inflytande av
              den yttersta vänstern? Är nästa steg att Socialdemokraterna vill
              utforma säkerhetsdoktrinen tillsammans med Vänsterpartiet och
              Miljöpartiet i stället för med Moderaterna, Kristdemokraterna
              och Centern? Det är en fråga som jag hoppas få svar på i den här
              debatten.
            </seg>
            <seg n="625ad8f5">
              För oss kristdemokrater är säkerhetspolitikens utgångspunkt varje
              medborgares rätt till fred och trygghet i sitt eget land. Vi står
              fortfarande bakom den säkerhetspolitiska doktrin som deklarerades
              genom en bred uppgörelse för några år sedan. Doktrinen säger bland
              annat: Sveriges säkerhetspolitik syftar till att bevara fred och
              självständighet för vårt land, bidra till stabilitet och säkerhet
              i vårt närområde, samt stärka internationell fred och säkerhet.
            </seg>
            <seg n="6c181d24">
              Citatet beskriver på ett grundläggande sätt vad vi vill nå med
              den svenska säkerhetspolitiken en säkerhetspolitik för hela folket.
            </seg>
            <seg n="61204fa4">
              Fru talman! Övergången från ett invasionsförsvar till ett insatsförsvar,
              som ska kunna förverkliga säkerheten både nationellt och internationellt,
              är en strukturomvandling utan jämförelse. Inom Allians för Sverige
              är vi övertygade om att kostnaderna kommer att bli så höga att
              regeringens kostnadssänkningar, som man planerar, på 3 miljarder
              kronor blir omöjliga. Därför yrkar vi avslag på regeringens proposition
              och begär ett nytt förslag till kammaren.
            </seg>
            <seg n="4200da90">
              Fru talman! Den säkerhet och trygghet som svenska folket har
              rätt att begära har två dimensioner, dels ett skydd mot internationella
              hot som terrorism och andra former av gränsöverskridande destruktiv
              verksamhet, dels att tillsammans med EU och FN göra insatser för
              att förhindra spridning av kriser globalt, för att främja fred
              och frihet internationellt.
            </seg>
            <seg n="2a3a6247">
              Den mest komplicerade säkerhetspolitiska problemställningen är
              när och hur man ska ingripa till skydd för utsatta människors
              liv med militära medel, det vill säga rätten till så kallade humanitära
              interventioner, med eller utan FN-mandat. Detta har alltmer aktualiserats.
              Folkrättens fokus har förskjutits från skydd av stater till skydd
              av människor. En senkommen men välkommen utveckling är kravet
              på internationellt skydd som nu vinner mark.
            </seg>
            <seg n="a5f6c77d">
              En skyldighet att ge skydd för utsatta människor, varhelst de
              bor, är givetvis förknippad med stora svårigheter och oftast med
              höga kostnader för världssamfundet. Vem ansvarar för nödvändiga
              resurser för dessa ingripanden? Det måste vara FN:s medlemsländer,
              och där måste Sverige ta sitt ansvar. För att kunna ta detta ansvar
              behövs både civila och militära förmågor. Kostnaderna för dessa
              anser vi att regeringen har underskattat.
            </seg>
            <seg n="15b0a937">
              FN har nyligen presenterat en så kallad högpanelrapport. Den
              utgörs bland annat av den kanadensiska rapporten The Responsibility
              to Protect . Det är en viktig del som har lyfts upp till högsta
              möjliga nivå. Det är Sveriges skyldighet att se till att rapportens
              mål kan förverkligas.
            </seg>
            <seg n="04b76241">
              Fru talman! Möjligheten att skydda människor globalt bygger i
              allt väsentligt på summan av nationella bidrag för internationella
              insatser. Sådana insatser ska främst vara förebyggande med civila
              medel. Diplomati, bistånd och handel är alltid att föredra framför
              militära medel. De militära medlen ska endast användas i undantagsfall,
              men då måste de finnas.
            </seg>
            <seg n="bdf29d78">
              Vi måste förstärka arbetet med förebyggande insatser för fred
              och säkerhet, och det är Sveriges plikt att bidra. Vårt bidrag
              med resurser är efterfrågat och angeläget. Det är uppenbart att
              Allians för Sverige vill mer än regeringen på detta område.
            </seg>
            <seg n="934d0557">
              Det svenska deltagandet i internationella insatser förutsätter
              att Sverige har en klar och tydlig strategi. Enkelt uttryckt:
              Det måste det finnas en koppling mellan vad Sverige lovar internationellt
              och de prioriteringar som görs i statsbudgeten för att hålla våra
              löften. I dag finns det ett stort glapp mellan den socialdemokratiska
              regeringens löften och faktiskt svenskt deltagande. Så kan vi
              inte ha det.
            </seg>
            <seg n="fe5e59d1">
              Fru talman! Kristdemokraterna anser att dialog med Kina är att
              föredra framför utfrysning. Dialogen måste bygga på en glasklar
              tydlighet mellan demokrati och diktatur.
            </seg>
            <seg n="5077bb32">
              EU bör utveckla sina relationer till Kina både politiskt och
              ekonomiskt. Kina är en viktig partner för EU:s medlemsländer,
              men Kina har stora brister ur mänskliga rättigheters perspektiv.
            </seg>
            <seg n="d0738c35">
              Enligt Amnesty avrättas uppemot 10 000 människor per år i Kina,
              och det är fler än i alla andra länder tillsammans. Mer än 250
              000 människor hålls på vaga grunder fängslade i arbetsläger. Tortyr
              är vanligt förekommande, och tusentals människor kastas i fängelse
              varje år enbart för att de fredligt utövat sina grundläggande
              rättigheter till yttrande- och religionsfrihet.
            </seg>
            <seg n="2d66fe73">
              Här bör påminnas om Kinas hotpolitik mot det demokratiska Taiwan.
            </seg>
            <seg n="b06b420c">
              Att mot denna bakgrund nu lyfta EU:s vapenembargo mot Kina skulle
              vara att sända helt fel signaler. Den socialdemokratiska regeringen
              söker obegripligt nog vägar för att gå Kina till mötes. Svaret
              på frågan är ett glasklart nej. Vi ska inte lyfta embargot nu!
            </seg>
            <seg n="52aa67d0">
              Här måste en anständig gräns för mänskliga rättigheter dras.
              Gärna ett fortsatt utvecklat samarbete, men den kinesiska regeringen
              har mycket att förändra och bevisa innan ett vapenembargo kan
              lyftas. Den socialdemokratiska regeringen har uppenbarligen svårt
              att hålla rätt kurs i rågången mellan demokrati och diktatur.
            </seg>
            <seg n="ddaa568c">
              Fru talman! I framtiden kommer det att vara svårt att avgränsa
              den hotbild som kan drabba Sverige. I balansen mellan traditionella
              hot och nytillkommande hot som hiv/aids och miljöhot finns många
              avvägningar att göra. Risken är att vi begränsar säkerhetspolitiken
              till det vi ser i dag, men i en alltmer global värld ökar risken
              för spridning av sjukdomar påtagligt. Därför måste säkerhetspolitiken
              också påverka vår civila planering.
            </seg>
          </u>
          <note n="e485ed0d">
            Fru talman! Till sist vill jag yrka bifall till reservation nr
            3.
          </note>
          <note type="speaker" n="cd0c1d1a">
            Anf. 4 ALICE ÅSTRÖM (v):
          </note>
          <u who="alice_astrom_bd2993_w" xml:id="i-94d9956bcc3fa571-0" n="6499f282">
            <seg n="df7cb46e">
              Fru talman! Jag ska börja med att yrka bifall till reservationerna
              4 och 5. Vi står givetvis också bakom våra övriga reservationer,
              men för tids vinnande yrkar jag bifall bara till de två.
            </seg>
            <seg n="731cf5ed">
              Fru talman! När vi i dag diskuterar det säkerhetspolitiska läget
              och Sveriges säkerhetspolitik gör vi det utifrån den nya svenska
              säkerhetspolitiska doktrinen som en bred majoritet här i riksdagen
              ställde sig bakom 2002. Det var en blocköverskridande överenskommelse.
              Det sades att den skulle hålla under väldigt lång tid framöver.
              Vänsterpartiet stödde inte denna förändring då vi ansåg att de
              formuleringarna och den nya doktrinen faktiskt öppnade upp för
              tolkningar och för ett avsteg från den svenska alliansfriheten
              och neutralitetspolitiken.
            </seg>
            <seg n="a7f5db20">
              Fru talman! Debatten vi hör här i dag, och de reservationer och
              diskussioner som finns, visar klart och tydligt att tolkningen
              av vad den nya säkerhetspolitiska doktrinen i Sverige egentligen
              innebär väsentligt skiljer sig från det Socialdemokraterna i dag
              säger att de står för. Detsamma kan sägas om de borgerligas bedömning
              av vad som innefattas i denna doktrin.
            </seg>
            <seg n="4a8f5fd0">
              För Vänsterpartiet är det väldigt tydligt att Sverige faktiskt
              avlägsnar sig från alliansfriheten och neutralitetspolitiken.
              Man gör det på ett flertal områden, men framför allt kan vi se
              det i EU-samarbetet. Det gäller till exempel den nya solidaritetsdeklarationen
              i EU som den svenska regeringen har skrivit under efter Madridattentaten.
              Det visar sig tydligt att Sverige har skrivit på en solidaritetsdeklaration
              där vi faktiskt förbinder oss att även militärt bistå övriga EU-länder
              vid ett eventuellt attentat eller vid en naturkatastrof.
            </seg>
            <seg n="8206b3ac">
              För att inte tala om den nya konstitutionen! Där finns det en
              ömsesidig solidaritetsplikt som innebär att man även militärt
              ska vara beredd att ställa upp till försvar för övriga EU-länder.
              Den svenska regeringen säger att det här inte är sant. Det här
              är inget avsteg från alliansfriheten. Det här är ingen försvarspakt,
              för Sverige fattar faktiskt beslutet helt självt. Vi fattar beslut
              i den svenska riksdagen, och därför är det ingen försvarsallians.
            </seg>
            <seg n="f48338b1">
              Men, fru talman, även i Nato, som alla är helt överens om är
              en försvarsallians och en försvarspakt, är det ju faktiskt så
              att enskilda Natoländer vid enskilda operationer kan säga att
              de inte vill vara med. Den möjligheten finns i Nato, och det är
              precis vad som också finns i EU:s nya konstitution. Med det argumentet
              gömmer sig Sverige bakom att vi fortfarande har alliansfrihet
              och neutralitet.
            </seg>
            <seg n="30802868">
              För Vänsterpartiet är det tydligt att den svenska regeringen
              och den svenska socialdemokratin är på väg att lämna den säkerhetspolitiska
              doktrin som faktiskt har tjänat Sverige väldigt väl under väldigt
              många år. Det är inte bara det att den har hållit oss utanför
              militära konflikter eller att vi har skyddat Sverige från att
              dras in i krig. Framför allt är det för den roll Sverige har kunnat
              spela ute i världen. Det har varit ett klart ställningstagande
              från Sveriges sida att vi inte tänker ingå i olika pakter i världen
              där vi ställer världens länder mot varandra, där man bidrar till
              en militär upprustning. Sverige har faktiskt ställt sig självständigt
              och fritt och har kunnat agera i världen med en oerhört stark
              position. Den positionen har den svenska regeringen och socialdemokratin
              nu lämnat.
            </seg>
            <seg n="6835590f">
              För Vänsterpartiet är det tydligt att vi behöver ta den här debatten.
              Flera talare har tidigare också visat upp den här bilden. Men
              socialdemokratin vägrar att ta debatten utifrån verkligheten,
              vägrar att tala om vilka förändringar som faktiskt sker i säkerhetspolitiken,
              vilka allianser man egentligen binder upp sig i och att man egentligen
              har ändrat den svenska säkerhetspolitiken på oerhört omfattande
              områden. Så länge socialdemokratin inte vågar eller vill ta den
              debatten med sina väljare, med sina medlemmar, kommer vi inte
              att lyckas få en säkerhetspolitisk debatt som egentligen handlar
              om det läge som finns i dag. Det beklagar vi i Vänsterpartiet
              väldigt starkt.
            </seg>
            <seg n="c6cbe3c2">
              Vi har olika ställningstaganden i riksdagen när det gäller om
              vi anser att utvecklingen är positiv eller negativ. Vänsterpartiet
              är en oerhört stor motståndare till den militarisering vi ser
              inom EU. Vi ser att det här utvecklas till en försvarsallians
              och till en militärpakt. Men för att kunna ta den debatten ordentligt
              måste man ju också tillstå här i Sveriges riksdag att det är dit
              vi är på väg. Det är de valen vi står inför.
            </seg>
            <seg n="0fa30745">
              Därför anser Vänsterpartiet att det vore rimligt att det svenska
              folket i en folkomröstning faktiskt fick ta ställning till den
              nya konstitutionen, inte bara för konstitutionens skull utan för
              att den faktiskt innebär en dramatisk ändring när det gäller vilken
              väg Sverige ska ta i fråga om säkerhetspolitiken. Där bör vi få
              en öppen debatt med det svenska folket. Vi i Vänsterpartiet är
              övertygade om att det svenska folket inte är berett att gå in
              i militärallianser, att det svenska folket inte vill ta dessa
              steg. Men de måste få möjligheten att säga detta.
            </seg>
            <seg n="8b5902fd">
              Fru talman! Jag ska också ta upp frågan om det större säkerhetspolitiska
              perspektivet, som har berörts här, som situationen när det gäller
              hiv/aids och miljöförstöringen i världen. Säkerhetspolitik handlar
              inte enbart om de militära hoten. Hoten mot människan är mycket
              större än enbart de militära hoten.
            </seg>
            <seg n="873dfe97">
              Vi i Vänsterpartiet har sett det som positivt att man har gjort
              den här breddningen av säkerhetspolitiken och att man för in de
              nya elementen. Då behöver vi ha mer civil kapacitet på miljöområdet,
              i fråga om att bekämpa sjukdomar och på en oerhört stor mängd
              områden. Världen behöver inte mer vapen. Världen behöver inte
              mer militär. Målsättningen borde ju vara att vi egentligen ska
              nedrusta i världen även om ingen i dag talar om det längre. För
              Vänsterpartiet är det en oerhört viktig utveckling att man lägger
              mer säkerhetspolitiska aspekter på andra områden.
            </seg>
            <seg n="53b3ce85">
              Men jag vill ändå ta upp ett bekymmer som jag ser i den här frågan
              med breddningen. Den breddning som har varit väldigt tydlig och
              som har präglat mycket av debatten och de säkerhetspolitiska doktrinerna
              inom EU men även inom Sverige är terrorismhotet, kampen mot terrorism,
              och att man säger att kampen mot terrorism är ett krig. Det öppnar
              upp för helt nya bedömningar. Här i Sverige har vi länge haft
              en mycket klar överenskommelse om att de polisiära och militära
              bitarna inte ska blandas ihop. Efter Ådalen sade vi: Aldrig att
              svensk militär ska kunna sättas in mot folket. Därför har vi hållit
              väldigt stor skillnad mellan den polisiära biten och den militära.
              I och med terrorismhotet och i och med att terrorism också kommer
              in i en helt annan säkerhetspolitisk bedömning ser vi också hur
              vi börjar luckra upp gränserna mellan polisiär bekämpning och
              militär bekämpning.
            </seg>
            <seg n="36a8b4f0">
              Detta är kanske en nödvändig utveckling, men den är oerhört svår
              och komplicerad, och det krävs också att vi för en bred debatt
              och diskussion kring dessa frågor. Det finns nämligen en fara
              i att vi gör polisiära frågor till militära frågor, att vi snarare
              får en ökad militarisering i samhället än ökar skyddet och säkerheten.
            </seg>
            <seg n="034ff89a">
              Fru talman! Jag är medveten om att min talartid egentligen är
              slut, men jag ska ändå lite kort ta upp ytterligare ett par frågor.
            </seg>
            <seg n="c5be686a">
              Först gäller det frågan om FN-mandat. För Vänsterpartiet är det
              oerhört allvarligt att vi för första gången nu har ett säkerhetspolitiskt
              betänkande där det inte klart sägs att för att Sverige ska delta
              i internationella aktioner ska det krävas ett FN-mandat. För första
              gången ska den svenska riksdagen rösta för att vi är beredda att
              delta i FN-stadgans anda; däremot krävs inte ett FN-mandat.
            </seg>
            <seg n="b5b779af">
              Anledningen till att man vidgat detta är, vilket vi också hört
              statsministern säga i statsministerns frågestund, att FN-systemet
              i dag är för trögt. Vi har vetosystemet, och det skapar problem.
              Vi har katastrofer i världen där FN inte har klarat av att agera.
              Vänsterpartiet håller med om denna beskrivning, men vi är ändå
              mycket bestämda på att agerandet även i fortsättningen måste ske
              med FN-mandat. All kraft måste i så fall läggas på att få en reformering
              av FN.
            </seg>
            <seg n="e320366f">
              Den öppning som den svenska riksdagen nu kommer att fatta beslut
              om, att vi inte kommer att kräva ett fullständigt FN-mandat, öppnar
              upp för aktioner runtom i världen utan att FN fattat beslut om
              det. Det kommer säkert att ske i väldigt goda syften. Det kommer
              säkert att ske för att skydda människor som är mycket utsatta.
            </seg>
            <seg n="d7b27ad5">
              Men frågan är vem som ska avgöra när det är möjligt att göra
              detta utan FN-mandat. I dag finns bara en internationell organisation,
              och det är FN. Vem ska, utan FN-mandat, avgöra om USA:s angrepp
              på Irak var rätt eller inte? När till och med Sverige, som varit
              ett sådant starkt FN-land och försvarat FN-systemet, är berett
              att öppna upp för militära aktioner som inte har ett FN-mandat
              innebär det att Sverige också är berett att överge FN. Och då
              överger vi internationell rätt. Det är Vänsterpartiet inte berett
              att medverka till.
            </seg>
            <seg n="66702246">
              Säkerhetspolitik, vägen till fred och säkerhet i världen, är
              att internationell rätt måste gälla, och internationell rätt måste
              gälla för alla. Internationell rätt får aldrig vara dubbelmoral,
              som den tyvärr alldeles för ofta är när vissa länder kan agera
              utanför internationell rätt medan andra länder måste följa den
              internationella rätten eftersom de annars utsätts för sanktioner.
              Den dubbelmoralen är ett av problemen i världen. Den hotar säkerheten.
              Kampen för att internationell rätt ska gälla, för FN och FN-mandat
              och för att den ska gälla lika för alla skapar fred och säkerhet
              i världen.
            </seg>
            <seg n="fcd123e6">
              Slutligen vill jag, fru talman, ta upp en sak som säkert också
              kommer att dyka upp i debatten senare. Ingen har i debatten berört
              USA:s roll i världen de kriser vi ser inom FN, det folkrättsliga
              brott som USA begick när man angrep Irak, situationen i Afghanistan,
              hur USA bryter mot internationell rätt, mot Genèvekonventionen,
              hur USA behandlar människor vid Guantánamobasen genom att bryta
              mot alla MR-konventioner.
            </seg>
            <seg n="dc8bd7c8">
              USA är den enda stormakt vi har. Ingen berör risken och faran
              med en stormakt som agerar på detta sätt. Det är ett säkerhetspolitiskt
              hot och inte, som andra i kammaren sagt och som också sägs i betänkandet,
              en stor tillgång med tanke på den transatlantiska länken. Det
              är en tillgång så länge man vågar kritisera, så länge man vågar
              vara kritisk när det begås brott mot mänskliga rättigheter och
              internationell rätt, men när man enbart ser de positiva sidorna
              och inte vågar kritisera, då är det ett hot mot säkerheten.
            </seg>
            <seg n="d9cf1513">
              Med detta, fru talman, vill jag återigen yrka bifall till reservationerna
              4 och 5.
            </seg>
          </u>
          <note type="speaker" n="777b61b1">
            Anf. 5 CECILIA WIGSTRÖM (fp) replik:
          </note>
          <u who="cecilia_wigstrom_417636_w" xml:id="i-1e9bb0148cd2df87-1" n="a6545612">
            <seg n="711a7547">
              Fru talman! Mycket av det som Alice Åström sagt håller jag definitivt
              inte med om, men jag ser en viktig punkt där vi har en samsyn.
              Det gäller Sveriges alliansfrihet, att den i praktiken är överspelad.
            </seg>
            <seg n="42cb594a">
              Jag tog upp detta i mitt anförande. Vilket alliansfritt land
              omdanar hela sitt försvar, som vi tänker göra i dag i Sveriges
              riksdag, för att kunna ställa upp i EU:s snabbinsatsstyrkor? Vilket
              alliansfritt land skriver under en solidaritetsdeklaration där
              man lovar att ställa upp med både civila och militära medel för
              att hjälpa EU-länder vid en terrorattack? Den hjälpen får vi också
              tillbaka. Vilket alliansfritt land samövar så tätt med Nato som
              vi gör? Vi samarbetar genom Partnerskap för fred och har också
              många interna Natoövningar tillsammans. Vi är ute på fältet tillsammans
              i Afghanistan, Kosovo, Bosnien.
            </seg>
            <seg n="fd8bfce3">
              Folkpartiet tycker att detta är mycket positivt. Frågor om fred
              och säkerhet är oerhört viktiga, och vi är för små för att själva
              klara av detta. Vi måste samarbeta med andra och i solidaritet
              med våra grannländer. Därför är detta mycket positivt.
            </seg>
            <seg n="fb8cc6d4">
              Alice Åström sade att Sverige är på väg att inte vara alliansfritt.
              Jag skulle gärna vilja ha ett förtydligande. Anser du att Sverige
              i praktiken är alliansfritt i dag?
            </seg>
          </u>
          <note type="speaker" n="5874bd1d">
            Anf. 6 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-1" n="6499f282">
            <seg n="dcf0353e">
              Fru talman! Om det vore så enkelt att man kunde säga ja eller
              nej. Den solidaritetsklausul som skrevs under efter Madridattentaten,
              där man ömsesidigt förpliktar sig att delta med militära medel,
              var ett tydligt steg som gör att vi egentligen inte kan säga att
              Sverige är alliansfritt. Grunderna finns fortfarande kvar, och
              i Vänsterpartiet ser vi en möjlighet att kunna ta ett steg tillbaka.
              Men med ett ja till den nya konstitutionen har Sverige definitivt
              lämnat sin alliansfrihet.
            </seg>
            <seg n="49cce3e6">
              Jag vill kommentera detta med snabbinsatsstyrkan och att vi,
              för att kunna ingå i den, omdanar vårt försvar. Vänsterpartiet
              har också ställt sig bakom detta, alltså att vi har en snabbinsatsstyrka
              och att vi kan agera inom EU-kretsen. Men då handlar det framför
              allt för Vänsterpartiets del om den grundläggande frågan, nämligen:
              På vems mandat? Är det på EU:s eget mandat som man öppnar upp
              för detta, eller är det genom ett FN-mandat? Sverige måste naturligtvis
              vara berett att ta sitt ansvar ute i världen och delta i internationella
              aktioner. Det har vi alltid gjort. I dag krävs det mycket snabbare
              insatser, och då måste man också kunna ställa upp med den kapaciteten.
            </seg>
            <seg n="c6d23af7">
              Det stora problemet är om det sker utan FN-mandat. Det finns
              alltså ett bekymmer också med snabbinsatsstyrkan, även om Vänsterpartiet
              ställt sig bakom den.
            </seg>
          </u>
          <note type="speaker" n="8d158758">
            Anf. 7 CECILIA WIGSTRÖM (fp) replik:
          </note>
          <u who="cecilia_wigstrom_417636_w" xml:id="i-1e9bb0148cd2df87-2" n="a6545612">
            <seg n="73028ffa">
              Fru talman! Jag tror att det är viktigt att betona att allt inte
              hänger på den nya konstitutionen, utan mycket genomförs redan
              i dag. Solidaritetsdeklarationen skrevs under redan i mars och
              EU:s nya vapenbyrå är redan upprättad. Snabbinsatsstyrkorna, som
              man kan säga är ett sätt att kvalificera sig för det nya strukturerade
              samarbetet i försvarsfrågor, är ett faktum. Mycket positivt sker
              redan nu inom EU, oavsett konstitutionen.
            </seg>
            <seg n="092cdb89">
              När det gäller ett FN-mandat är det sorgligt att Vänsterpartiet
              klamrar sig fast vid att det ska vara ett säkerhetsrådsbeslut.
              De problem vi ser i världen i dag handlar om att människor mördas
              av sina egna regeringar. Vi talar om hundratusentals människor.
              Vi talar om folkmord, om etnisk rensning.
            </seg>
            <seg n="81319f48">
              FN har inte stoppat detta. FN sätter länders säkerhet före människors
              säkerhet. Det är fruktansvärt att det finns regimer som inte respekterar
              deklarationerna om mänskliga rättigheter, och det kan vi inte
              stillatigande acceptera. Därför måste vi kunna agera.
            </seg>
            <seg n="7236060b">
              Vi måste kunna ställa upp som Nato gjorde i Kosovo för att förhindra
              etnisk rensning av kosovoalbaner. Det hade behövts i Rwanda och
              Burundi i de folkmord som pågick där. Men alltför ofta finns den
              kommunistiska diktaturen Kina med i bilden som förlamar FN:s säkerhetsråd.
            </seg>
            <seg n="8997d5a6">
              Därför måste vi vara beredda att för mänsklighetens skull och
              för att förhindra folkmord ställa upp aktivt utan ett mandat i
              FN:s säkerhetsråd. Vi ställer upp i FN:s anda för de mänskliga
              rättigheterna för att förhindra folkmord.
            </seg>
          </u>
          <note type="speaker" n="d89d96e5">
            Anf. 8 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-2" n="6499f282">
            <seg n="dbeb1c45">
              Fru talman! Det handlar om att man måste förändra FN. Att gå
              bakvägen och säga att vi är beredda att lämna FN:s säkerhetsråd
              är att öppna för en världsordning där det är den starkes rätt
              och tolkning som gäller. Det kommer inte att stärka individers
              säkerhet i världen framöver. Snarare riskerar vi att skapa en
              osäkrare värld för alla.
            </seg>
            <seg n="78dba522">
              Vi är helt överens om att man behöver diskutera folkrätten och
              att det behöver göras förändringar. Men gör man det så enkelt
              som att säga att länders säkerhet inte får sättas före individers
              säkerhet har man gått ifrån det grundläggande när det gäller länders
              säkerhet, nämligen länders rätt till självständighet.
            </seg>
            <seg n="22c52ebd">
              Vi kommer att se nya länder skapas i världen. Vi kommer att se
              nya gränser där länder växer fram och försöker att bygga upp ett
              nytt land. Om vi inte respekterar folkrätten och länders säkerhet
              kommer vi gång på gång att se hur stormakter och andra med intressen
              kommer att ingripa under skydd av argumentet att det är individens
              mänskliga rättigheter och säkerhet man ska skydda.
            </seg>
            <seg n="68ad2dea">
              Vi ska slåss för MR-konventionerna. Vi ska slåss för MR runtomkring
              i världen. Men vi får heller inte vara så blåögda att vi säger
              att självständiga staters självbestämmanderätt inte har någon
              som helst betydelse när det gäller individens rättigheter. Då
              har man skapat en osäkrare värld.
            </seg>
            <seg n="c799b538">
              Det handlar om den starkes makt. Som jag sade i mitt anförande
              tror jag att om FN kan stärkas genom att inte ha en dubbelmoral
              och internationell rätt ska gälla lika för alla länder har man
              skapat en mycket större säkerhet.
            </seg>
          </u>
          <note type="speaker" n="d3269bdb">
            Anf. 9 ESKIL ERLANDSSON (c):
          </note>
          <u who="eskil_erlandsson_8fad97_w" xml:id="i-d98459feb306dcfc-0" n="b9670ab6">
            <seg n="1c933452">
              Fru talman! Jag ska börja med ett citat av den berömde amerikanske
              presidenten Franklin D. Roosevelt. Han sade: Världsfredens struktur
              kan inte vara ett arbete för en man, eller ett parti eller en
              nation det måste vara en fred som vilar på hela världens samarbete.
            </seg>
            <seg n="d2705cb9">
              Efter detta citat vill jag göra ett konstaterande. Sverige är
              inte längre ett isolerat land. Vi samarbetar med många andra länder
              och många internationella organisationer. Sverige är en del av
              Europa. Att det europeiska samarbetet påverkar oss och vår säkerhet
              är också en självklarhet. Att vi påverkar Europas säkerhet genom
              vårt agerande är också en självklarhet.
            </seg>
            <seg n="de30044f">
              Efter det kan man göra ett annat konstaterande. För Sveriges
              del verkar det nu som att vår säkerhet är ganska så stabil. Åtminstone
              har Försvarsberedningen gjort bedömningen att ett enskilt militärt
              angrepp i alla dess former från någon annan stat direkt mot Sverige
              är osannolikt under överskådlig tid, vilket man har sagt under
              minst en tioårsperiod. Incidenter kopplade till territoriell integritet
              kan dock inte uteslutas. Allt detta säger beredningen, och det
              är bra.
            </seg>
            <seg n="1d70671e">
              Låt mig också konstatera att Sverige har en tradition av breda
              och blocköverskridande överenskommelser om säkerhetspolitiken.
              Även det tycker jag är bra och viktigt. Det är viktigt att visa
              en nationell enighet i de här frågorna. Det väcker förtroende
              i omvärlden.
            </seg>
            <seg n="2c7d8855">
              Jag vill i sammanhanget vända mig speciellt till Miljöpartiet.
              Hur kommer det sig att ni i det efterföljande avsnittet i dagens
              debatter som handlar om Sverige framtida försvar, som har som
              en av sina huvudinriktningar att verka för mer internationellt
              samarbete och en uppbyggnad av en snabbinsatsförmåga inom EU,
              har valt att stödja detta avsnitt reservationslöst?
            </seg>
            <seg n="81acad3b">
              I det avsnitt som vi just nu debatterar och har behandlat har
              ni uttryckt en annan åsikt. Det har ni fegt nog inte gjort i en
              reservation utan i form av ett särskilt yttrande. Vilket dubbelspel
              är det ni spelar? Är statsministerns lockrop om eventuella framtida
              ministerposter så viktiga att ni kan sälja er själ?
            </seg>
            <seg n="4a952398">
              Till regeringen vill jag säga: Har ni förstått att detta samarbete
              ter sig märkligt för en utomstående betraktare? Det ger en otydlig
              bild av Sveriges säkerhetspolitik. Vilken linje är det som gäller?
              Är det den blocköverskridande samarbetslinjen eller är det den
              enahanda linjen riktad vänsterut?
            </seg>
            <seg n="b19bbe40">
              Vi inom Allians för Sverige inom borgerligheten vill ha ett mer
              aktivt internationellt deltagande från Sveriges sida. Vi vill
              att Sverige ska finnas med i de frågor som rör fred och säkerhet
              både i vårt närområde men också på platser längre bort ifrån vårt
              lands gränser. Vi vill dessutom att Sverige ska vara en aktiv
              part som driver på utvecklingen och kämpar för mänskliga rättigheter
              för utsatta och mot diktaturer i alla former.
            </seg>
            <seg n="56df2a54">
              Vi kan konstatera att det finns alltför många sorgliga händelser
              runtom i vår värld. Det begås alltför många brott mot mänskligheten,
              och det finns alltför mycket lidande. Sverige hade kunnat vara
              mer pådrivande för att till exempel förhindra det folkmord som
              nu pågår i Sudan. Vi kunde och borde ha agerat mer i andra krishärdar
              på den afrikanska kontinenten. Vi borde ha gett tydligare signaler
              om att vi inte accepterar Kinas brott mot mänskliga rättigheter
              och därmed inte är redo att eventuellt lätta på det vapenembargo
              som finns.
            </seg>
            <seg n="54065355">
              Fru talman! För att återgå till min inledning: Vi ska fortsätta
              att samarbeta, enligt min åsikt, inom EU och inom OSSE, för att
              ta några exempel. Vi ska ta ett ansvar och verka för att vi får
              ett reformerat FN som uppfyller dagens och morgondagens krav och
              möjligheter. Vi ska också bistå med hjälp när andra så påkallar.
              Det kan vara Afrikanska unionen eller andra organisationer, för
              att bara ta några exempel. Vi tycker att Sverige ska vara med
              och skapa en säkrare och tryggare värld, och vi ska göra det gemensamt
              med andra.
            </seg>
            <seg n="9c2245ae">
              Fru talman! Eftersom jag ska delta även i den efterföljande debatten
              väljer jag att inte göra mitt inlägg längre än så här. Jag vill
              avslutningsvis, i likhet med vad någon tidigare har gjort, yrka
              bifall till reservationerna 2, 3 och 9.
            </seg>
          </u>
          <note type="speaker" n="4d9f4913">
            Anf. 10 URBAN AHLIN (s):
          </note>
          <u who="urban_ahlin_30c155_w" xml:id="i-a0a894645aa289a3-0" n="beee9b20">
            <seg n="abf35f06">
              Fru talman! I dag känner nog de flesta av oss att vi är något
              slags förband till den stora debatt som ska ske senare i dag,
              när vi ska diskutera försvarspolitiken och de satsningar som ska
              göras på våra regementen.
            </seg>
            <seg n="b25c4577">
              Det vi behandlar nu är Sveriges säkerhetspolitik. Jag kommer
              inte att behandla alla de olika avsnitten, utan ytterligare två
              socialdemokrater kommer att gå upp i debatten. Birgitta Ahlqvist
              och Michael Hagberg kommer att komplettera det som jag ska säga.
            </seg>
            <seg n="55470c7e">
              Jag kände en viss frustration innan jag gick upp. Många av talarna
              före mig hade väldiga utrikespolitiska utblickar, och jag hade
              egentligen tänkt lägga mitt tal just vid säkerhetspolitiken och
              säkerhetspolitikens utveckling. Jag gladdes därför åt Holger Gustafssons
              tal, som fokuserade just på de frågorna.
            </seg>
            <seg n="fd4e7320">
              För 15 år sedan lyfte människorna i Sovjetunionen och Öst- och
              Centraleuropa bort kommunismens ok från sina axlar. I ett slag
              förändrades verkligheten för oss andra som var vana vid att leva
              i en demokrati, att leva i frihet, att kunna uttrycka oss fritt
              och obehindrat. De fick den friheten. De har kämpat en lång kamp
              för att övervinna kommunismens bedrövelser och på det sättet skapa
              sina demokratiska samhällen.
            </seg>
            <seg n="79b5672e">
              När detta skedde utbröt också Balkankriget. Vi minns alla de
              fruktansvärda bilderna på etnisk rensning, barn och kvinnor som
              slaktades. Vi minns hur EU helt handlingsförlamat stod och såg
              på hur kriget rasade på vår egen kontinent. Det saknades både
              politisk vilja och gemensam syn på det som skedde. Det saknades
              kapacitet att göra någonting för att förhindra den etniska resning
              som skedde på vår egen kontinent för lite mer än tio år sedan.
              FN stod handlingsförlamat. Kom ihåg den diskussion som pågår i
              Holland än i dag om Srebrenica!
            </seg>
            <seg n="ecb65003">
              Jag vill återigen påtala det som jag har sagt många gånger från
              denna talarstol: Detta får inte upprepas. Den främsta uppgift
              vi har i allt vårt arbete med säkerhetspolitik och försvarspolitik
              är att skapa en sådan beredskap, ett kunnande och en beredvillighet
              i den europeiska unionen, i FN och i andra samarbetsorgan att
              detta icke kan upprepas.
            </seg>
            <seg n="8ad6dd0b">
              Sverige blev medlem i Europeiska unionen för tio år sedan. Det
              var också en stor förändring för vår utrikespolitik. Vi kom med
              i en gemenskap med andra, och vi förstod av lärdomarna från Balkankriget
              att det är viktigt att vi samordnar oss, att vi strävar efter
              att ha en mer gemensam utrikes- och säkerhetspolitik.
            </seg>
            <seg n="62dc4056">
              Jag vet att det är ett skällsord för många, till exempel Alice
              Åström och Vänsterpartiet. Vi är däremot övertygade om att ju
              mer vi strävar efter en gemensam utrikes- och säkerhetspolitik,
              desto större inflytande har den europeiska unionen. Det är på
              det enkla sättet att om Sverige ensamt står för en politik påverkar
              vi verkligheten väldigt lite. Kan vi påverka Europeiska unionen
              något påverkar vi verkligheten betydligt mer.
            </seg>
            <seg n="e588ee74">
              Det handlar om att våga inse faktum. Genom vårt EU-medlemskap,
              genom att vi försöker sträva efter en gemensam hållning i Europeiska
              unionen, påverkar vi bra mycket mer än om vi ägnar oss åt plakatpolitik
              här hemma.
            </seg>
            <seg n="19ba3d74">
              För fem år sedan utvidgades Nato med tre nya länder, Ungern,
              Tjeckien och Polen. Det var en Natoutvidgning som var väldigt
              ifrågasatt många av oss har glömt det nu. Debattens vågor gick
              höga om detta verkligen var rätt väg framåt. Hur skulle detta
              inte reta ryssen, och vilka konsekvenser skulle detta inte få?
            </seg>
            <seg n="91c4a1b0">
              Vi vet att utfallet snarare blev tvärtom: Det stärkte den säkerhetspolitiska
              bilden i Europa. Relationen mellan till exempel Polen och Ryssland
              förbättrades avsevärt efter att Polen blev Natomedlem.
            </seg>
            <seg n="4cadd09b">
              Ungefär samtidigt pågick en diskussion inom den europeiska unionen
              om hur vi nu skulle lära av erfarenheterna från Balkankriget.
              Sverige och Finland var drivande för att säga att de uppgifter
              som i dag ligger på den västeuropeiska unionen, det vill säga
              Petersbergsuppgifterna fredsbevarande, konflikthantering och att
              kunna arbeta med detta borde föras in i den europeiska unionen
              och att vi gemensamt ska arbeta med detta. Det blev unionens politik.
            </seg>
            <seg n="1ddc15a6">
              Det är också det som Sverige och Finland har arbetat väldigt
              hårt med i Europeiska unionen, att ta fram de kapacitetsmål som
              krävs för att helt enkelt klara uppgifterna.
            </seg>
            <seg n="461e3ef8">
              Vi har dels krävt att det ska finnas en militär förmåga. Vi är
              inte rädda för att säga att det krävs att den europeiska unionen
              har kapacitet att agera för att förhindra att saker som på Balkan
              upprepas. Vi har dels betonat att det är oerhört väsentligt att
              det finns en större civil komponent i krishanteringen. Jag ska
              villigt understryka att det är för få länder i Europeiska unionen
              som jobbar för det tillsammans med Sverige och Finland.
            </seg>
            <seg n="daeb0bde">
              Jag gläder mig åt att den svenska regeringen har varit lyckosam
              med detta och också kunnat sätta upp civila snabbinsatsstyrkor.
              Efter konflikthärdar ser vi att det finns ett stort behov av att
              det kommer in poliser, åklagare och så vidare, för att kunna rädda
              situationen även efter en konflikt. Man kan inte lösa allting
              med militära medel. Kanske det är tvärtom, att de militära medlen
              ska användas som absolut sista åtgärd och att vi ska vara medvetna
              om att det måste till många fler civila insatser.
            </seg>
            <seg n="cef730be">
              I våras hände någonting alldeles utmärkt: EU utvidgades med tio
              nya medlemsländer den 1 maj. Det var en otrolig förändring i vårt
              landskap, i vår säkerhetspolitiska situation. För Sverige utgör
              detta en enorm förändring. Det är tio nya länder som nästan alla
              är forna kommunistiska diktaturer under Sovjetunionens hägn. I
              dag är de medlemmar i vår familj, medlemmar i vår gemenskap. Tillsammans
              med dem arbetar vi för att krig aldrig mer ska utbryta på vår
              kontinent.
            </seg>
            <seg n="c39ecd6d">
              Lite tidigare i våras hände också någonting ytterligare: Sju
              nya länder blev medlemmar i Nato. En ännu större debatt och diskussion
              om detta skedde långt tidigare, där man sade att Nato aldrig kan
              utvidgas till att komma ända till Rysslands gräns det vore väl
              att reta ryssen alldeles för mycket! Det var många som i den svenska
              debatten hellre tog hänsyn till ryska intressen än till baltiska
              länders intressen. Det var också väldigt många amerikaner som
              resonerade likadant, att Estland och Lettland väl är undefendable
              , att de inte går att försvara och att man därför inte ska lova
              dem medlemskap.
            </seg>
            <seg n="eb9c51a5">
              Den 11 september gjorde att situationen ändrades radikalt. Helt
              plötsligt var det givet att det som Ron Asmus hela tiden hade
              drivit var kutym. Ros Asmus var en demokrat som ledde den första
              Natoutvidgningen med de tre nya länderna, och han drev Big Bang
              , det vill säga att alla skulle bli medlemmar. Alla förstod att
              det är i en gemenskap med andra och genom att nå ut och räcka
              ut till andra länder som de demokratiska länderna kan stå starkare.
              Därför fick de här sju länderna i våras medlemskap i Nato.
            </seg>
            <seg n="32b3f93e">
              Allt detta har bidragit till att vår säkerhet har stärkts. Det
              beror på att länder inte längre förnekas rätten att välja sin
              säkerhetspolitiska hållning. Det är inte längre Moskva, Sovjetunionen
              och kommunistiska dekret som avgör i vilken riktning länder ska
              gå. Länder har blivit demokratiska och väljer fritt vilken säkerhetspolitisk
              hållning de ska ha.
            </seg>
            <seg n="363de591">
              Jag gläds över att dessa länder har blivit medlemmar i Europeiska
              unionen. Jag gläds över att dessa länder har blivit medlemmar
              i Nato.
            </seg>
            <seg n="a082e935">
              Jag gläds också över att Sverige bibehåller sin handlingsfrihet,
              att vi själva bestämmer oss för vilken säkerhetspolitisk hållning
              och vilket vägval vi ska ha.
            </seg>
            <seg n="78f6cd89">
              Jag vänder mig mot allt resonemang om att vi snart är omringade
              av Natomedlemmar. Men var det inte just detta vi var överens om,
              att den största förändringen på vår kontinent är att varje land
              nu självt fritt avgör vilken säkerhetspolitisk hållning man ska
              ha? Men det finns röster även i den här kammaren som säger att
              nu måste vi anpassa oss efter de andra och att vi är omringade.
              Nej, den stora succén på vår kontinent är att länderna själva
              har valt sin säkerhetspolitiska hållning utan att lyda dekret
              från andra.
            </seg>
            <seg n="ccd92781">
              Vår gemenskap i den europeiska unionen syftar till, som jag sade,
              att se till att det aldrig mer blir krig på vår kontinent. Jag
              vet att det ibland låter nästan löjligt att säga det, för alla
              tar det för givet. Men kom ihåg att vi för bara tio år sedan hade
              krig på Balkan, på vår egen kontinent. Det var folkmord och etnisk
              resning, och vi stod helt handlingsförlamade.
            </seg>
            <seg n="0bfaf0b0">
              EU har utarbetat en europeisk säkerhetsstrategi där det främsta
              målet är att se till att vi sprider demokrati och frihet i världen.
              Genom våra bistånd, genom diplomatiska kontakter, genom handel
              och genom alla möjliga åtgärder ska Europeiska unionen försöka
              se till att områden i världen blir säkrare. Genom att barns och
              kvinnors rättigheter tas till vara och genom att människor får
              leva i demokratier ska vi se till att deras rättigheter inte förtrycks.
            </seg>
            <seg n="6e574de9">
              Gunilla Carlsson talade mycket vältaligt om Jusjtjenko i Ukraina.
              Jag hade fördelen att vara där som valobservatör under den första
              rundan och se den mentala förändring som faktiskt har skett i
              Ukraina. Jag måste säga att det rörde mig djupt att dagen efter
              detta valfusk gå ut på Självständighetstorget i Kiev och se alla
              människor, glada, arga och fast bestämda att Ukraina ska bli ett
              demokratiskt land. Det finns gränser för hur mycket man kan lura
              människor. Den gränsen var nådd i Ukraina. Det gläds jag åt.
            </seg>
            <seg n="60e0b33e">
              Därför är det oerhört väsentligt att den europeiska unionen faktiskt
              visar allvar och räcker ut handen till dessa länder som finns
              i vårt grannskap och inte reser nya murar och skiljelinjer. Om
              det är någonting vi ska vara väldigt aktsamma med är det att se
              till att det inte byggs nya skiljelinjer i Europa.
            </seg>
            <seg n="1ce4a143">
              Jag vänder mig mot dem som talar emot ett medlemskap för Turkiet
              och dem som säger att Ukraina aldrig skulle kunna bli medlem i
              Europeiska unionen. De politiker som säger detta hänger sig åt
              en fullständig historielöshet. Det är en historisk utmaning för
              oss som är aktiva politiker i dag att lyckas med den utvidgningen
              och behålla en öppenhet för de länder och de folk som vill vara
              medlemmar i vår gemenskap. Den dagen dörren stängs har vi gjort
              ett historiskt misstag.
            </seg>
            <seg n="76eefa7a">
              För att klara av denna europeiska säkerhetsstrategi och för att
              kunna arbeta på det här sättet när konflikter trots allt utbryter
              måste våra trupper vara samövade, ha bra materiel, ha ordentlig
              kapacitet och kunna diskutera, informera och samöva med andra
              länder. Detta sker i dag inom ett stort samarbetsprojekt. Vi vet
              alla, oavsett vad en del tycker om Nato, att det är Natostandarden
              som är den internationella standarden. Ska vi ut med fredsframtvingande,
              fredsbevarande eller fredsskapande styrkor måste våra trupper
              kunna kommunicera och samarbeta med andra, och då är det Natostandard
              som gäller.
            </seg>
            <seg n="2f08cbc7">
              Därför är det så oerhört väsentligt att Sverige är en god medlem
              i Euroatlantiska partnerskapet där vi kan samarbeta, samöva och
              diskutera med Nato. Därför är det bra att vi övar inom Partnerskap
              för fred. Det är utmärkt att Europeiska unionen har gjort överenskommelser
              som den så kallade Berlin-plus och Pragöverenskommelsen för att
              kunna utnyttja Natos resurser för att EU ska kunna göra just det
              där som var så viktigt och aldrig mer stå handlingsförlamat och
              utan kapacitet att förhindra folkmord, etnisk rensning, konflikter
              och krig.
            </seg>
            <seg n="8b5686c0">
              Vårt säkerhetspolitiska läge är gott, men det finns nya hot.
              Flera talare har redan tidigare nämnt saker som hiv/aids, brist
              på vatten, miljöförstöring, stora flyktingströmmar och sårbarheten
              i vårt samhälle, IT-samhället. Allt detta är naturligtvis riktigt,
              men jag skulle vilja ägna uppmärksamheten åt några andra frågor.
              Den första är spridningen av massförstörelsevapen. Se hur det
              ser ut i Asien i dag där länderna närmast tävlar om att utveckla
              nukleär kapacitet och kärnvapen. Man struntar fullständigt i internationella
              överenskommelser för att man vill ha status som kärnvapenmakt.
            </seg>
            <seg n="3b0524df">
              Se hur den globala terrorismen växer sig starkare. Det stora
              hotet är kopplingen mellan massförstörelsevapen och globala terrorister.
              Vi vet att globala terrorister försöker lägga händerna på massförstörelsevapen.
              Det må vara svårt för dem att klara av detta, men det är inte
              svårt för globala terrorister att få tag på anrikat uran och kunna
              tillverka så kallade smutsiga bomber. Man tar utrustning som kanske
              har använts i fyrar eller i sjukhusutrustning och får en radioaktivitet
              som man sätter på en bärare. Så sprängs den över en stad, och
              det sprids ut ett radioaktivt ämne i hela staden. När vi sitter
              här och diskuterar pågår detta arbete bland terrorister.
            </seg>
            <seg n="b2f7d08e">
              Jag tycker ibland att det finns en naivitet i den svenska debatten
              där vi tror att vi är helt skyddade från detta. Så är icke fallet.
              Det kommer att ske en sådan terroristattack någon gång i framtiden.
              Vi i vårt öppna samhälle måste göra allt vi kan inom lagens råmärken
              och med respekt för mänskliga rättigheter för att hindra att dessa
              globala terrorister kan lägga händerna på dessa vapen.
            </seg>
            <seg n="94fa1f16">
              I det arbetet har Förenta nationerna den absolut avgörande rollen
              beroende på att de är universella. Alla länder är med FN, och
              på det sättet har man en betydligt större och starkare legitimitet
              än någon annan organisation. Därför är det väsentligt, precis
              som flera andra talare har varit inne på, att FN reformeras för
              att kunna möta framtidens hot. Det handlar om responsibility to
              protect , alltså ansvaret att skydda. När människor slaktas och
              dödas i stor skala och när det pågår folkmord och annat kan inte
              FN längre vara handlingsförlamat. Vi har ju sett exempel på hur
              medlemsländer i FN:s säkerhetsråd använder sitt veto för att hindra
              att FN agerar. Rwanda är ett bra exempel. Sverige ska dock inte
              slå sig för bröstet. Vi hade kunnat göra mer där också. Vi bodde
              i Europa när det skedde på Balkan, och vi gjorde ingenting i början
              utan först när det egentligen var för sent. Vi måste lära av detta.
            </seg>
            <seg n="daaaceb4">
              Det är viktigt att FN klarar sin reformering. FN måste vara relevant.
              Finns inte denna organisation råder kaos i världen. Om inte lag
              och ordning styr det internationella samhället är det den starkes
              rätt som bestämmer. Jag vill inte efterlämna till mina barn en
              värld där den starkes rätt, den starka nationen och militärt muller
              avgör vem som har rätt i världen. Men har man sagt det måste man
              också vara medveten om att FN måste vara relevant och göra just
              de förändringar som krävs för att möta framtidens hot.
            </seg>
            <seg n="b4345495">
              Flera av er har diskuterat Nato och den militära alliansfriheten.
              Till alla åhörare som lyssnar på den här debatten skulle jag vilja
              säga: Läs betänkandet så kommer ni att få se att det finns en
              betydligt större samstämmighet mellan riksdagens partier än vad
              det låter som från den här talarstolen. Egentligen är det väl
              Folkpartiet som sticker ut med ett Natomedlemskap nu, eller helst
              i går, för flera månader eller flera år sedan.
            </seg>
            <seg n="167600cb">
              I övrigt finns det en ganska bred enighet. Det är klart att det
              mullrar lite extra i dag när vi ska besluta om en försvarspolitisk
              proposition som handlar om regementen och annat. Det finns ett
              behov hos partierna av att visa på en splittring. Men läs betänkandet,
              och ni ser att det Gunilla Carlsson säger om att det har funnits
              ett gott samarbete och ett gott samförstånd faktiskt är riktigt.
            </seg>
            <seg n="76f9dc3a">
              Den militära alliansfriheten har tjänat Sverige väl. Jag är övertygad
              om att den militära alliansfriheten kommer att tjäna Sverige väl.
              Vi har alltid varit en aktiv partner i världen för att förhindra
              och förebygga krig. Över 1 % av Sveriges befolkning har deltagit
              i FN:s fredsbevarande operationer. Vilket annat land kan visa
              på denna solidaritet? Vilket annat land kan visa på en sådan aktivitet
              för att förhindra krig i världen? Och det är väl detta det handlar
              om. Det handlar om solidaritet med andra människor och kommande
              generationer.
            </seg>
          </u>
          <note n="d9fd8856">
            Med detta, herr talman, skulle jag vilja yrka bifall till utskottets
            förslag och avslag på alla reservationer.
          </note>
          <note type="speaker" n="69149593">
            Anf. 11 HOLGER GUSTAFSSON (kd) replik:
          </note>
          <u who="holger_gustafsson_9b1af9_w" xml:id="i-8c7121567b815455-1" n="19e54a6b">
            <seg n="a6d54d34">
              Herr talman! Jag vill fråga utrikesutskottets ordförande om han
              anser att det stärker svensk säkerhetspolitik att Socialdemokraterna
              lämnar den blocköverskridande enigheten för ett ytterst bräckligt
              stöd från Vänsterpartiet.
            </seg>
          </u>
          <note type="speaker" n="13a08c8c">
            Anf. 12 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-1" n="beee9b20">
            <seg n="d79aefb1">
              Herr talman! Jag förstår inte riktigt frågan, om jag ska vara
              ärlig. Nu diskuteras en försvarspolitisk proposition som bygger
              på att vi gjort en budgetöverenskommelse med Vänsterpartiet och
              Miljöpartiet. Jag tycker att det är väldigt mycket muller för
              den lilla skillnad som det ändå ärligt talat handlar om mellan
              det borgerliga förslaget och det som den socialdemokratiska regeringen
              har lagt fram, men vad har det med säkerhetspolitiken att göra?
              Kristdemokraterna är med på den säkerhetspolitiska doktrin som
              vi har utarbetat här, och jag kan inte se att det skulle i något
              avgörande avseende innebära ett avsteg från den säkerhetspolitiska
              doktrinen när ni föreslår några hundra miljoner mer nästa år i
              budgeten.
            </seg>
            <seg n="b6873301">
              Försök nu inte så för mycket split i den här debatten! Säkerhetspolitiskt
              försöker vi skapa breda allianser i Sveriges riksdag. Det här
              betänkandet är ett gott exempel på det. Det är ett fåtal reservationer,
              och dessutom har väl inget parti frångått den breda partiöverenskommelse
              som har gjorts om den säkerhetspolitiska doktrinen. Låt oss gärna
              diskutera och fajtas om försvarsuppgörelsen. Det är väl varje
              försvarsministers förbannade plikt att råka ut för detta varje
              gång vi träffar en försvarsuppgörelse, för det finns väl ingenting
              som är så kärt för oss riksdagsledamöter som att slåss för vår
              hemort, eller hur? Vi är alla vid vissa tider bypolitiker, och
              det är väl det som vi ser ett resultat av i dag.
            </seg>
          </u>
          <note type="speaker" n="c3926ff5">
            Anf. 13 HOLGER GUSTAFSSON (kd) replik:
          </note>
          <u who="holger_gustafsson_9b1af9_w" xml:id="i-8c7121567b815455-2" n="19e54a6b">
            <seg n="16b905db">
              Herr talman! Jag vill också fråga utrikesutskottets ordförande
              om det är en rimlig ekonomisk politik att ca 1 miljard är prislappen
              för att förlora ett brett folkligt stöd för säkerhetspolitiken
              det är ju vad som sker i dag.
            </seg>
          </u>
          <note type="speaker" n="c289ba2d">
            Anf. 14 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-2" n="beee9b20">
            <seg n="14b7871b">
              Herr talman! Jag tycker att Holger tar stora ord i sin mun när
              han säger att man förlorar det folkliga stödet för säkerhetspolitiken.
              Vi behandlar precis just nu ett betänkande som en bred majoritet
              står bakom. Det är Folkpartiet och Vänsterpartiet som skiljer
              ut sig från den säkerhetspolitiska doktrinen. De andra partierna
              ställer upp.
            </seg>
            <seg n="674bcb6c">
              Holger! Du har också varit väldigt starkt engagerad i att ta
              fram det här betänkandet. Du vet liksom jag att det finns en bred
              enighet. Men låt mig understryka för jag tror att det är det som
              du egentligen är ute efter att vi socialdemokrater strävar efter
              breda allianser. Vi eftersträvar inte att ha så små allianser
              som möjligt, utan i säkerhetspolitiken är det viktigt att Sverige
              kan visa upp en enad attityd utåt. Det har alltid varit vårt signum,
              och det kommer alltid att vara så.
            </seg>
          </u>
          <note type="speaker" n="e0306083">
            Anf. 15 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-3" n="6499f282">
            <seg n="898e78e9">
              Herr talman! Det är lite svårt att börja den här repliken. Jag
              skulle egentligen behöva ställa en mängd frågor till Urban Ahlin,
              men jag ska uppehålla mig vid alliansfriheten och neutraliteten.
              Som jag sade i mitt tal anser jag att Sverige faktiskt har lämnat
              den vägen och att socialdemokratin inte vill ta den debatten.
              Jag vill ändå till Urban Ahlin ställa en fråga om solidaritetsdeklarationen,
              som regeringen redan har skrivit under, men också om solidaritetsklausulen
              i den nya konstitutionen. Jag vet att Urban Ahlin och regeringen
              står bakom den nya konstitutionen.
            </seg>
            <seg n="300ca96a">
              Vilken skillnad ser Urban Ahlin att det är mellan den försvarsförpliktelse
              som finns i konstitutionen och den försvarsförpliktelse som finns
              i Nato? Båda försvarsallianserna ger ju en möjlighet för medlemsländerna
              att faktiskt avstå från enskilda aktioner, på samma sätt som den
              nya konstitutionen och dess solidaritetsklausul ger. Vilken är
              den avgörande skillnaden för Urban Ahlin, att det ena skulle vara
              att ingå i en försvarsallians med försvarsförpliktelser och att
              det andra egentligen inte innebär någon förändring av svensk säkerhetspolitik
              när det gäller alliansfrihet och neutralitet?
            </seg>
          </u>
          <note type="speaker" n="588253e3">
            Anf. 16 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-3" n="beee9b20">
            <seg n="6d08d7d5">
              Herr talman! Först skulle jag vilja säga att neutralitetspolitiken
              är död. Den begravde Socialdemokraterna redan 1992 när vi antog
              ett program om utrikespolitiken. Vi nämnde inte ordet neutralitet,
              för i och med att Sovjetunionen föll samman och kommunismens ok
              lyftes av från medborgarna i Central- och Östeuropa och i det
              forna Sovjetunionen ägde det så att säga inte längre någon giltighet.
            </seg>
            <seg n="54c5cafa">
              Det som du tar upp är faktiskt en ganska intressant fråga, för
              det som du egentligen gör är att du visar att Vänsterpartiet har
              bytt fot. När vi tidigare har haft debatter om Natomedlemskap
              och om artikel 5 i Natostadgan har det från Vänsterpartiet alltid
              låtit som att detta är en klausul som slår till med automatik.
              Är man med i Nato ska man alltid ställa upp när beslutet väl är
              taget.
            </seg>
            <seg n="080792fa">
              Jag tycker att det är intressant att se att det har skett en
              förskjutning i Vänsterpartiets retorik, där man säger: Egentligen
              är det väl ändå så att även om landet är medlem i Nato har det,
              som du sade tidigare i debatten, en möjlighet att avstå från att
              delta. Jag måste säga att det är ett ganska rejält avsteg. Jag
              är inte själv beredd att gå så långt. För mig är det nämligen
              så att om man aktivt söker medlemskap i Nato hamnar man i en försvarsallians
              med främsta syfte att medlemsstaterna ska försvara varandra mot
              militära attacker. Det är inte den främsta uppgiften för Europeiska
              unionen långt därifrån, men det är den främsta och egentligen
              enda uppgiften för Nato. Jag tycker att det vore väldigt märkvärdigt
              om man i ett sådant sammanhang gick med i en försvarsallians och
              samtidigt sade: Nej, egentligen menar vi ju inte direkt allvar,
              för vi kan alltid strunta i det om det blir ett skarpt läge. Jag
              utgår från att de som är Natomedlemmar faktiskt menar allvar och
              att de har gått in i denna försvarsallians för att man, om artikel
              5 utlöses, ska ställa upp.
            </seg>
            <seg n="cbd01f9c">
              Men jag noterar att Vänsterpartiet här har gjort en avsevärd
              retorisk förändring i sin diskussion om Nato. Inte ens jag är
              beredd att gå så långt som Alice Åström. Det är mitt svar på frågan
              när det gäller EU. Nato är en helt annan organisation.
            </seg>
          </u>
          <note type="speaker" n="fa506f95">
            Anf. 17 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-4" n="6499f282">
            <seg n="75d16f72">
              Herr talman! Jag kan instämma i att Nato är en helt annan organisation
              och att man går in i den enbart med ett syfte. Där kan vi vara
              helt överens. Men jag fick inget svar på vad det egentligen är
              för skillnad mellan den solidaritetsklausul som finns i konstitutionen
              och som berör exakt det här området, där man faktiskt kan jämställa
              Natoåtagandet och den solidaritetsklausulen. Det handlar ju inte
              om att detta är EU:s enda syfte, men den här klausulen handlar
              just om den uppgift som Nato har. Vad skulle skillnaden där vara?
            </seg>
            <seg n="c8dfb5b5">
              Det ena som Urban Ahlin angav som svar var att om man går med
              i Nato förbinder man sig faktiskt att ta uppgiften på allvar och
              att delta om någonting sker, även om det finns en möjlighet att
              avstå. Men det är ju exakt det som uttalas i betänkandet, att
              detta inte är en försvarsallians. Men man skriver också att man
              inte kan se framför sig att Sverige om något annat land blir attackerat
              inte skulle delta.
            </seg>
            <seg n="2102fc3a">
              Det uttrycks ganska tydligt i ett par meningar i betänkandet
              att det vore självklart att Sverige faktiskt skulle vara berett
              att agera till försvar och skydd för andra EU-länder, precis som
              man också räknar med att Sverige då skulle få det skyddet. Det
              finns alltså egentligen ingen skillnad, och jag känner att jag
              fortfarande inte har fått något svar från Urban Ahlin på vad som
              skulle vara den avgörande skillnaden ur alliansfrihetens perspektiv.
            </seg>
          </u>
          <note type="speaker" n="52721312">
            Anf. 18 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-4" n="beee9b20">
            <seg n="e75b001e">
              Herr talman! Jag hann i min första replik inte med att ge hela
              svaret på frågan, så jag förstår att du saknade en del där. Låt
              mig säga att det i den solidaritetsdeklaration som har gjorts
              och den klausul som finns i det konstitutionella fördraget tydligt
              framgår att det är medlemsstaterna själva som avgör om, när och
              hur man vill bidra med den här hjälpen, om det sker en terroristattack
              eller om någon blir angripen. Det är viktigt att slå fast det.
              Avgörandet ligger här.
            </seg>
            <seg n="707ccc3d">
              I det konstitutionella fördraget finns det också ett antal andra
              meningar som Alice Åström nogsamt undviker. Natoländerna själva
              skriver där ungefär att det här naturligtvis inte inverkar på
              vårt Natomedlemskap utan att det är där som den här försvarsalliansen
              ska användas. Dessutom står det att detta inte påverkar de länder
              som har en annan säkerhetspolitisk tradition, det vill säga Sverige.
              Jag står alltså här med ett gott samvete och kan säga att det
              inte finns någonting i det konstitutionella fördraget som minskar
              vår militära alliansfrihet. Vi är militärt alliansfria, men vi
              finns i en gemenskap som präglas av solidariteten i Europeiska
              unionen, och vi väljer själva hur vi ska bidra med hjälp om någon
              blir attackerad eller, vilket naturligtvis är troligare, om det
              skulle ske något terroristattentat.
            </seg>
            <seg n="b79a264b">
              Men det intressanta i dagens debatt med Alice Åström är att hon
              desperat försöker måla upp fiendebilder och argumentera mot någonting
              som inte existerar. Jag bara uppmanar dem som läser protokollet
              eller lyssnar på debatten att läsa det säkerhetspolitiska betänkande
              som vi behandlar i dag.
            </seg>
            <seg n="f7fda2a7">
              Alice Åström har här målat upp bilder av att vi nu ger oss i
              väg från FN-mandatet och säger att det inte längre krävs något
              sådant. Men på s. 33 står det minsann att det vilar på FN-stadgans
              principer. Enligt FN-stadgan skall beslut om fredsframtvingande
              insatser, dvs. sådana insatser som kan innebära våldsanvändning
              utöver vad som kan anse vara självförsvar, fattas av FN:s säkerhetsråd.
            </seg>
            <seg n="62f6f916">
              Vi skriver detta, men vi låser inte igen stenhårt. Det kan förekomma
              nödsituationer i världen där man faktiskt måste kunna agera. Jag
              måste säga att personligen är jag övertygad om att Alice Åström
              delar min uppfattning. Men Vänsterpartiet är i en desperat jakt
              på fiendebilder. Det är lättare att kritisera fiendebilder som
              man målar upp själv än den faktiska verkligheten.
            </seg>
          </u>
          <note type="speaker" n="21f8cec7">
            Anf. 19 CECILIA WIGSTRÖM (fp) replik:
          </note>
          <u who="cecilia_wigstrom_417636_w" xml:id="i-1e9bb0148cd2df87-3" n="a6545612">
            <seg n="6dae9e11">
              Herr talman! Det var mycket intressant att lyssna på Urban Ahlin
              när han stod i talarstolen och omhuldade handlingsfrihet. Han
              lät nästan som en miljöpartist som inte vill se fördelarna med
              EU-samarbetet. Det låter tyvärr inte bättre när du säger det.
            </seg>
            <seg n="195d2737">
              Den handlingsfrihet Sverige har och har haft har vi använt för
              att samarbeta med andra. Vi ställer faktiskt upp mer på Natos
              visioner runtom i världen än många Natomedlemmar, och vi får beröm
              för det.
            </seg>
            <seg n="7c62b3a7">
              Det vore förödande om alla länder skulle omhulda handlingsfriheten
              och därmed inte vara medlemmar i något samarbete. Då skulle vi
              inte ha Nato. Vi skulle inte ha USA:s närvaro i Östersjöområdet.
              Och vi skulle inte ha någon solidaritet över huvud taget mellan
              Europas länder. Den bidrar i och för sig inte vi till, eftersom
              vi står utanför.
            </seg>
            <seg n="fe1d3514">
              De här tre sakerna, Natoutvidgningen, Natos närvaro i Östersjöområdet
              och att Europa och USA samarbetar, omhuldar Urban Ahlin och Socialdemokraterna.
              Ändå står du här och pratar om handlingsfrihet som en miljöpartist.
            </seg>
            <seg n="d0ce9b75">
              Du sade också att det är viktigt att vi är med i EU-samarbetet
              därför att vi påverkar mer. Det är ett av de viktiga argumenten
              för Folkpartiet, som vill gå med i Nato. Vi är med och påverkar
              beslut i de missioner där vi deltar. Vi är med och påverkar de
              viktiga diskussioner som förs dagligen i Natohögkvarteren om Irak
              och Afghanistan. Ett av de viktigaste argumenten är också att
              kunna vara med och påverka vad som händer inom EU. Det finns länder
              som vill att EU ska bli en försvarsallians.
            </seg>
            <seg n="81ee1975">
              I Sverige är Socialdemokraterna och alla vi andra överens om
              att vi ska verka för en öppen telefonlinje mellan USA och Sverige.
              Varför vill inte Urban Ahlin gå med i Nato och se till att vi
              kan påverka så att vågskålen inom Europa faller över för den transatlantiska
              länken?
            </seg>
          </u>
          <note type="speaker" n="f07985e1">
            Anf. 20 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-5" n="beee9b20">
            <seg n="1bc7cb66">
              Herr talman! Cecilia Wigström förvånar mig. I sitt tal i talarstolen
              säger hon att EU redan har blivit denna försvarsallians och att
              Socialdemokraterna därför duckar för frågan, att detta egentligen
              inte är någonting att snacka om för vi har ju redan gått med på
              en massa sådana här förbindelser. Och nu säger hon att hon vill
              hindra dem som vill att EU ska utvecklas till en försvarsallians.
              Det är intressant.
            </seg>
            <seg n="85998622">
              Jag skulle vilja påpeka ett par saker. I sitt anförande säger
              Cecilia Wigström att det pågår arbete nere i Afrika för att möta
              de terrorgrupper som förbereder sig för attacker och att vi skulle
              gå med i Nato för att kunna bidra med detta arbete. Jag bad en
              av mina kolleger ringa upp Per Anderman, som är vår Natoambassadör,
              och fråga om det finns någon Natooperation i Afrika. Har det någonsin
              funnits någon Natooperation i Afrika?
            </seg>
            <seg n="d1402619">
              Svaret är nej på alla frågor. Nato har inte gjort någonting i
              Afrika. Det har aldrig funnits någon Natooperation i Afrika. Däremot
              har Kofi Annan vid ett flertal tillfällen bett Nato om hjälp för
              att göra saker i Afrika. Och varje gång har svaret varit nej.
            </seg>
            <seg n="34291f26">
              När Cecilia Wigström står här och säger att det pågår ett arbete
              i Afrika som gäller terrorgrupper och annat och att vi därför
              måste vara med i Nato för att kunna arbeta med det här vill jag
              gärna ha svaret nu. Vilket arbete gör Nato för att möta dessa
              terrorgrupper nere i Afrika?
            </seg>
            <seg n="6fe2b648">
              Är det inte så att det Sverige gör är betydligt mer intressant,
              med det bistånd vi ger till Afrika för att förhindra fattigdom
              och umbäranden på kontinenten? Vi arbetar för kvinnors och barns
              rättigheter, verkar för demokrati och frihet i de länderna. Sverige
              deltar i militära insatser i Liberia under FN-mandat. Vi kommer
              dessutom att förlänga den insatsen. Vi har i EU-regi tillsammans
              med Frankrike gjort en förnämlig insats i Kongo. Men vad har Nato
              gjort i Afrika? Ingenting. Svaret är: ingenting.
            </seg>
            <seg n="db272b23">
              Cecilia Wigström rycker i vartenda halmstrå för att få något
              slags trovärdighet bakom sitt vurmande för Natomedlemskap.
            </seg>
          </u>
          <note type="speaker" n="399328e8">
            Anf. 21 CECILIA WIGSTRÖM (fp) replik:
          </note>
          <u who="cecilia_wigstrom_417636_w" xml:id="i-1e9bb0148cd2df87-4" n="a6545612">
            <seg n="f05d8c62">
              Herr talman! Jag förstår inte varför Urban Ahlin frågar mig vad
              Nato gör i Afrika när han precis har fått någon att ringa upp
              vår Natoambassadör. Nato gör ingenting i Afrika. Det vet jag.
              Det var inte det jag sade i mitt tal. Det jag sade i mitt tal
              var att i laglösa områden i Afrika har terrorister nu hittat nya
              träningsområden. Där övar de för att slå till på nytt mot USA
              och mot Europa. Vi måste möta de här hoten tillsammans med andra.
              Då vill Urban Ahlin bakbinda Sverige.
            </seg>
            <seg n="b503c75d">
              Jag tycker att det är utmärkt att vi är med i FN och arbetar
              mot terrorism. Vi är med i OSSE och vi är med i EU. Och vi ska
              använda bistånd och alla möjliga åtgärder. Men vi ska inte utesluta
              den sista organisationen, där vi inte ännu är med, och det är
              Nato. Nato är också ett verktyg för att bekämpa terrorism.
            </seg>
            <seg n="8255a2cb">
              Vi är till exempel i Afghanistan med Nato. Det är det som det
              handlar om. Vi måste se att vi påverkas av vad som händer på jordklotet.
              Vi påverkas av vad som händer i Afrika. Och det bästa sättet att
              möta de här hoten är att samarbeta med andra, så också i Nato.
            </seg>
            <seg n="cc232b6b">
              Urban Ahlin sade tidigare i sitt tal: Vilket land har större
              solidaritet än Sverige? Vem ställer upp mer än vi? På rak arm
              kan jag faktiskt säga det. Norge gör det, Finland gör det, Danmark
              gör det och Holland gör det. Sverige är det land i Skandinavien
              som har minst trupper ute i internationella fredsuppdrag 700 ynka
              personer är vad ni kan ställa upp med. Vi i den borgerliga alliansen
              avsätter mer pengar för att kunna göra mer för freden i världen.
            </seg>
            <seg n="dbada223">
              Jag vill avsluta med att ställa en fråga till Urban Ahlin. 100
              000 människor sitter fängslade i Kina. Tortyr, mord och avrättningar
              sker dagligen. Nu på fredag ska EU:s ministerråd fatta beslut
              om att häva vapenembargot mot Kina. Är regeringen beredd att använda
              det yttersta instrumentet och stoppa detta beslut genom att lägga
              in ett veto på fredag?
            </seg>
          </u>
          <note type="speaker" n="0c8428a1">
            Anf. 22 URBAN AHLIN (s) replik:
          </note>
          <u who="urban_ahlin_30c155_w" xml:id="i-c16bf534e753a782-0" n="beee9b20" next="i-f3736a670faabc92-0">
            <seg n="dd62dc61">
              Herr talman! Det här betänkandet behandlar över huvud taget inte
              handelsembargot mot Kina. Jag förstår ärligt talat inte varför
              den debatten ska föras i dag. Den får ni ta senare i EU-nämnden.
            </seg>
            <seg n="1a27bb57">
              Jag skulle ändå tycka att det vore intressant att reda ut ett
              par saker. För några år sedan hade jag en debatt med Jan Björklund,
              som är vice partiledare i Folkpartiet. Han ville att vi skulle
              skicka trupp till Irak. Han var arg för att Sverige inte genast
              meddelade att vi var beredda att sända trupp till Irak för att
              störta Saddam Hussein. Jag hade jättedebatter med honom i radio
              om detta. Men det blev inte ens Nato. Inte ens Nato har skickat
              trupper till Irak.
            </seg>
            <seg n="829b4866">
              Men Folkpartiet har en fantastisk förmåga just nu att vilja sticka
              ut i utrikespolitiken, främst vad gäller Natomedlemskapet, att
              vara mer trigger happy och liksom vilja använda resurser överallt.
            </seg>
            <seg n="d7f1876e">
              Jag tycker att det är rätt fascinerande att se. Därför har jag
              en fråga till Cecilia Wigström som jag tror att hon ska fundera
              väldigt noga på. Ni har i den här alliansen för Sverige en arbetsgrupp
              som ska arbeta med utrikespolitiken. Om frågan om Natomedlemskap
              är dig så kär och Folkpartiet så kär kan väl vi socialdemokrater
              räkna med att ni lägger in ert veto i den arbetsgruppen och kräver
              ett Natomedlemskap under nästa mandatperiod.
            </seg>
            <seg n="0927e1d8">
              Om det är så att Folkpartiet viker sig i den arbetsgruppen och
              säger att vi kan strunta i det där Natomedlemskapet för vi ska
              fila bort konturerna i vår utrikespolitik, har ju du stått här
              och agerat ganska omdömeslöst. Du har ju drivit att detta är den
              viktigaste frågan för all framtid för Sverige.
            </seg>
            <seg n="fcd8ed04">
              Jag kan väl räkna med att Folkpartiet lägger in ett veto i er
              interna arbetsgrupp om utrikespolitiken så att vi kan gå till
              val på att det finns en tydlig skiljelinje i svensk politik. Det
              finns ett borgerligt block som vill att vi ska bli medlemmar i
              Nato under nästa mandatperiod, och det finns en socialdemokrati
              och andra partier som säger nej, vi vill inte det, vi vill behålla
              vår militära alliansfrihet. Annars tror jag inte att du är speciellt
              trovärdig i kommande debatter.
            </seg>
          </u>
          <note n="720f7b9d">
            Anf. 23 GUNILLA CARLSSON i Tyresö (m) replik:
          </note>
          <u who="urban_ahlin_30c155_w" xml:id="i-f3736a670faabc92-0" n="beee9b20" prev="i-c16bf534e753a782-0">
            <seg n="38f9b4de">
              Herr talman! Urban Ahlin har gjort en fantastisk föredragning
              om den enastående utveckling som har skett i vårt närområde, vad
              det har betytt för svensk säkerhet och frihet. Kring detta har
              vi absolut inga olika uppfattningar. Vi vet att Socialdemokraterna
              är något splittrade i EU-frågan. Kring Nato har vi nu också haft
              en diskussion.
            </seg>
            <seg n="adb1ea16">
              Jag kan konstatera att det är lätt nu att vara med och dela framgångarna,
              men jag kan också minnas ditt eget partis konvulsioner inför PFF-beslut.
              Det var ett tag sedan, men då var det ni som tvekade. Det var
              vi moderater som slogs för det. I dag tycker vi båda att detta
              var något bra.
            </seg>
            <seg n="84566c76">
              De baltiska staternas självständighetskamp och deras rätt till
              tillhörighet i EU och Nato det är lätt att vara för detta i dag
              och ta det som en självklarhet. Men det fanns en tid när det bara
              var vi moderater som slogs för det. Vi betraktades av er till
              och med som opålitliga. Men saker och ting ändras, och det är
              det som är grejen när vi diskuterar säkerhetspolitik för att kunna
              titta in i framtiden.
            </seg>
            <seg n="ed67d59c">
              Sverige kommer i sina säkerhetspolitiska strävanden att göra
              överväganden i det som är våra absolut egna beslut självklart.
              Ändå kommer vi att grunda oss lite grann på händelseutvecklingen
              i vårt närområde och hur andra länder agerar. Till exempel har
              vi moderater i Natofrågan diskuterat att om Finland tar stora
              steg borde det ändå betyda diskussioner i Sverige. Jag tror mycket
              på regional säkerhet. Jag tror på att Östersjöregionen på sikt
              gemensamt kan göra ännu mer i försvarssamarbetet.
            </seg>
            <seg n="d223522b">
              Jag skulle vilja ställa en fråga, och det är med anledning av
              Agne Hanssons kloka frågor. Vi ska om några år bygga en battle
              group tillsammans med Finland. Om det är så att i tid inför battle
              group -beslutet vi hör att i Finland råder stor osäkerhet om deras
              försvarsbeslut, att de inte har tillräckligt mycket resurser,
              att det är stor politisk oreda och oenighet och kanske rentav
              regeringskris, skulle du då inte vara lite orolig?
            </seg>
          </u>
          <note type="speaker" n="337806ae">
            Anf. 24 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-6" n="beee9b20">
            <seg n="3e0fbea0">
              Herr talman! Först och främst var det Eskil Erlandsson som var
              uppe i debatten och inte Agne Hansson från Centerpartiet.
            </seg>
            <seg n="7bd943ed">
              (GUNILLA CARLSSON i Tyresö (m): Jag sade att det var Holger Gustafsson
              som ställde kloka frågor till dig, och jag ville tvista om
            </seg>
            <seg n="a60e7797">
              (FÖRSTE VICE TALMANNEN: Urban Ahlin har ordet.)
            </seg>
            <seg n="f768b6ed">
              Förlåt. Jag tyckte att du sade Agne Hansson, men okej. Det är
              möjligt att jag har missuppfattat dig.
            </seg>
            <seg n="05b056e7">
              Jag tror inte att du ska dra för stora växlar på detta. Det svensk-finska
              samarbetet när det gäller försvarspolitik och säkerhetspolitik
              är väl utvecklat. Jag är helt övertygad om att finländarna är
              glada över att vi ställer upp med 1 100 man i de kommande snabbinsatsstyrkorna
              i EU när Finland ställer upp med om jag inte minns fel ungefär
              200 man. Det samarbetet fungerar alldeles utmärkt. Det gör det
              även inom andra områden. Vi har gått hand i hand med Finland när
              det gäller den militära alliansfriheten, med vårt stöd runt Östersjön,
              med vårt självständighetsstöd för de baltiska länderna och så
              vidare. Jag håller för otroligt att man i Helsingfors är speciellt
              orolig över den diskussion vi har här om något regemente ska vara
              kvar eller inte på olika ställen. Jag tror nog att man är medveten
              om att det är en sak som tillhör det politiska spelet.
            </seg>
            <seg n="464f65ed">
              Jag skulle vilja säga en sak om något som Gunilla Carlsson tog
              upp. Hon försökte göra ett retoriskt nummer av vad Sveriges regering
              egentligen har gjort på utrikespolitikens område. Kan ni prioritera
              någonting? Ni har tre minuter på er att säga något! På det sättet
              försöker hon överrumpla och säga att det inte finns någon politik.
            </seg>
            <seg n="4ef26151">
              Finns det inte en sak som har hänt det senaste året som är ganska
              seriöst och enastående, nämligen EU:s utvidgning? Sverige har
              varit enormt pådrivande för EU:s utvidgning. Vi gick i mål i år
              den 1 maj med tio nya medlemmar. Jag tror att även Gunilla Carlsson
              kan ge den socialdemokratiska regeringen ett erkännande för att
              vi faktiskt har kämpat hårt för att den EU-utvidgningen skulle
              bli en realitet.
            </seg>
            <seg n="74192335">
              Anf. 25 GUNILLA CARLSSON i Tyresö (m) replik:
            </seg>
            <seg n="4ef8773d">
              Herr talman! Jag har varit en bland många som har sett till att
              detta verkligen tog plats. Det var ett långt arbete under lång
              tid. Men det senaste året skulle jag vilja se en kanske inte lika
              stor sak men några andra prioriteringar. Du kanske behöver mer
              än tre minuters betänketid.
            </seg>
            <seg n="74f16dd2">
              Det förvånar mig faktiskt, herr talman, att ordföranden i utrikesutskottet
              ändå hävdar att det här är ett politiskt spel kring lite regementsnedläggelser.
              Det är faktiskt ett rätt stort trendbrott som görs när ni bränner
              broar och inte söker stöd i breda, blocköverskridande överenskommelser.
            </seg>
            <seg n="50f27186">
              I utskottet jobbar vi mycket bra tillsammans för att skapa och
              upprätthålla en tradition av samsyn. Det jag kritiserar dig och
              ditt parti för är just att regeringen absolut inte har några som
              helst tendenser i den riktningen. Det är det som bekymrar mig
              när vi nu diskuterar säkerhetspolitiken.
            </seg>
            <seg n="4cddfc98">
              Att jag valde att göra resan runt i världen, i Afghanistan, Irak,
              Mellanöstern och också Darfur, var för att komma fram till det
              vi slutligen ska fatta beslut om i dag, nämligen Sveriges förmåga
              till internationella insatser. Det är fråga om att inte bara prata
              om internationell solidaritet utan också på plats kunna göra insatser.
              Det var därför som jag ville ta upp de olika delarna. Jag är lite
              rädd för att det vi nu fattar beslut om i eftermiddag-kväll-natt
              inte kommer att räcka till när vi ser de oändliga behoven. Det
              var därför jag valde att teckna denna fond, för att visa att det
              är rätt allvarliga saker vi nu diskuterar. Det tråkiga i det är
              att det handlar om så övergripande saker som fred och säkerhet,
              men jag märker att Socialdemokraterna är de som, inte i den här
              kammaren men i det politiska spelet, är de mest grälsjuka och
              de mest isolerade och som inte har förmågan att hitta stabilitet
              i säkerhetspolitiken. Det är ett nytt läge. Det finns all anledning
              för oss att på vår kant försöka överbrygga en del av de förtroendeklyftor
              som den senaste tidens utrikespolitik ändå har givit oss.
            </seg>
          </u>
          <note type="speaker" n="6f0d0bca">
            Anf. 26 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-7" n="beee9b20">
            <seg n="9d8e319d">
              Herr talman! Jag delar uppfattningen att det är viktigt att vi
              försöker skapa de breda allianserna. Precis som du underströk
              i ditt inlägg har vi haft ett bra samarbete i betänkandet om säkerhetspolitiken.
              Det har funnits en bred enighet. Jag välkomnar det. Det är bra.
              Det finns inget egenvärde i att ha en splittring när det gäller
              så viktiga saker som säkerhetspolitiken eller försvarspolitiken.
            </seg>
            <seg n="bdefedc8">
              När det gäller den försvarspolitiska debatt som snart ska ta
              vid efter det att vi har avslutat debatten har jag en annan historisk
              syn på den. Jag har sett det mer som att vi har gjort ett seriöst
              försök att hitta en överenskommelse med de borgerliga, men att
              attraktionskraften att i stället kunna ställa sig i opposition
              och kritisera regeringen har varit starkare än viljan att faktiskt
              hitta lösningen. Men jag vill ha sagt att jag inte har varit med
              i de förhandlingarna. Det har Leni Björklund och statsministern
              varit. Den debatten kommer ni att få föra under nästa betänkande.
              Då kan det finnas en möjlighet att jobba vidare med frågan.
            </seg>
            <seg n="70f9090b">
              Jag tycker att Sveriges internationella förmåga är stark. Jag
              tycker inte att vi har någonting att skämmas för här. Som jag
              sade tidigare: Vi har under en lång rad av år varit eftertraktade
              som truppbidragande nation i olika insatser, för OSSE, FN, Natoledda
              operationer eller den senaste tiden EU-ledda operationer. De svenska
              soldaterna får mycket gott betyg. Jag började mitt anförande med
              att påtala just kriget på Balkan och att vi måste lära av historien.
              Det var inte många månader sedan det brann på Balkan igen, när
              kyrkor stacks i brand och det var rena upploppet i Kosovo. Jag
              vet inte om alla har läst rapporterna efter det som skedde, men
              de svenska soldaterna fick oerhört bra beröm för sina insatser.
              De backade inte undan. De stod och kämpade för att verkligen se
              till att hålla rasande folkgrupper från varandra.
            </seg>
            <seg n="501f9860">
              Jag känner stolthet över de vältränade och duktiga soldater vi
              har ute i världen.
            </seg>
          </u>
          <note type="speaker" n="d82c3a32">
            Anf. 27 LARS ÅNGSTRÖM (mp):
          </note>
          <u who="lars_angstrom_a24ca6_w" xml:id="i-e76aa463077f1353-0" n="c01e6f41">
            <seg n="cd3b6ba1">
              Herr talman! Ärade ledamöter i kammaren, åhörare, TV-tittare
              och protokollsläsare! Vi kommer i dag att diskutera och fatta
              ett historiskt försvarsbeslut i Sveriges riksdag. Det är historiskt
              dels därför att Miljöpartiet för första gången har deltagit i
              förhandlingarna om försvarspropositionen, dels för dess innehåll.
              Övergripande innebär beslutet att vi för första gången ordentligt
              avvecklar invasionsförsvaret och sätter fokus på att det som finns
              kvar ska stå till världssamfundets förfogande i internationella
              fredsfrämjande insatser.
            </seg>
            <seg n="67d1676e">
              Vi har i Miljöpartiet valt att stödja propositionen. Den hade
              inte sett likadan ut om vi hade skrivit den själva, utan den är
              en kompromiss. Men det är tillräckligt mycket av Miljöpartiets
              politik i propositionen som har lett till att vi har valt att
              stödja den.
            </seg>
            <seg n="483a99e2">
              En del har tidigare insinuerat att Miljöpartiet har ändrat politik.
              Den som granskar vår politik ser att kravet på en avveckling av
              invasionsförsvaret och kravet på att fördubbla ambitionsnivån
              i Sveriges internationella fredsfrämjande insatser har förts fram
              av just Miljöpartiet sedan 1990-talets andra hälft. Det är en
              politik som regeringen och andra partier här i riksdagen konsekvent
              har avslagit. Är det någon som har ändrat politik är det i så
              fall regeringen, men inte för att regeringen skulle ha vikt sig
              för Miljöpartiet och ändrat sin politik. Snarare har Miljöpartiet
              haft en kvalificerad analys av omvärlden långt tidigare, vilket
              har lett till att regeringen och andra partier har kommit på efterkälken
              och först nu står för samma politik. Det handlar om en avveckling
              av invasionsförsvaret och om att fördubbla ambitionsnivån för
              internationella fredsfrämjande insatser. Och vi välkomnar självklart
              att det i dag finns en majoritet i kammaren för den politiken.
            </seg>
            <seg n="b3662950">
              Låt mig också inledningsvis konstatera att vi inte sticker under
              stol med att det finns olikheter i vår syn på omvärlden. Miljöpartiets
              syn på EU:s utveckling skiljer sig från hur regeringen i propositionen
              beskriver sin syn på EU:s utveckling. Miljöpartiet står fast vid
              och kommer fortsättningsvis att motverka utvecklingen av en EU-armé,
              permanenta styrkor stående under ett permanent EU-kommando. Vi
              kommer även fortsättningsvis att motverka en försvarsmaterielbyrå
              som går krigsindustrins ärenden och främjar en omfattande vapenexport.
              Miljöpartiet kommer även fortsättningsvis att motverka militära
              insatser utan FN-mandat som strider mot internationell rätt. Det
              råder heller ingen tvekan om den kritik som vi för fram mot EU-förslaget
              till EU-konstitution, och vårt krav på en folkomröstning står
              fast.
            </seg>
            <seg n="8091faf4">
              Men när det gäller den skarpa politiken i försvarspropositionen
              är det stora delar som är och har varit Miljöpartiets politik
              och som leder till att vi stöder den kompromiss som detta är.
              En del av detta kommer jag att återkomma till i eftermiddag då
              vi debatterar försvarspolitikens utformning de närmaste åren.
            </seg>
            <seg n="e28c4d0b">
              Nu på förmiddagen diskuterar vi den säkerhetspolitiska inriktningen.
              Låt mig då understryka att det vi finner vara väldigt angeläget
              och en stor framgång är det avsnitt i det här betänkandet som
              handlar om den konfliktförebyggande politiken. Alltför ofta tidigare
              anföranden har kanske illustrerat detta sätter vi likhetstecken
              mellan vårt internationella ansvarstagande och att delta i militära
              fredsfrämjande insatser. Men vår uppfattning är att varje sådan
              insats är ett kvitto på ett misslyckande. Det är ett misslyckande
              för världssamfundet med att faktiskt förebygga konflikter så att
              de inte utvecklas till våldsamma konflikter som eskalerar till
              krig. Det har vi tagit fasta på i det här utskottsbetänkandet
              just när det gäller vikten av att utveckla den konfliktförebyggande
              politiken och att i ett tidigt skede identifiera en konflikt som,
              om ingenting görs, kan utvecklas till en stor konflikt med våldsamma
              inslag.
            </seg>
            <seg n="2b72b4e4">
              Konflikter har olika orsaker. Det kan vara brist på demokrati,
              brist på tillgång till rent dricksvatten, en förstörd miljö. Alla
              de här grundorsakerna till konflikten kan man naturligtvis åtgärda
              i ett tidigt skede om man har mekanismerna för att stödja demokratirörelser
              eller att försäkra sig om tillgång till rent dricksvatten eller
              andra miljöinsatser. Men det saknas i dag institutioner inom FN-systemet
              och inom EU-systemet som i tillräcklig omfattning använder sig
              av tidiga varningar och systematiskt utvecklar politik för att
              förebygga konfliktens fortsatta utveckling.
            </seg>
            <seg n="d7dabb0e">
              I utskottets avsnitt just om förebyggande av konflikter genom
              utbildning och försoning skriver vi och vi har en majoritet i
              Sveriges riksdag för det att förebyggande insatser, konfliktdämpande
              och konfliktlösande insatser äger särskild prioritet.
            </seg>
            <seg n="7c8bd66c">
              Vi är från Miljöpartiets sida väldigt nöjda med att det också
              finns en majoritet i Sveriges riksdag som ser positivt på arbetet
              med att utveckla konceptet med civila snabbinsatsstyrkor som kan
              användas i ett förebyggande syfte i ett tidigt skede av en konflikt.
              Det är precis det förslag som Miljöpartiets Per Gahrton i EU-parlamentet
              fick en majoritet att stödja. Det innebär att om de konfliktförebyggande
              insatserna misslyckas, om man har haft sådana, finns det ytterligare
              nivåer där man civilt kan föregripa eskaleringen av en konflikt
              med civil, massiv närvaro för att observera övergrepp mot civilbefolkningen,
              beivra brott mot mänskliga rättigheter, verka konfliktdämpande
              och skapa tidsutrymmet för förhandlingar.
            </seg>
            <seg n="a0f380cc">
              Vi är mycket nöjda med detta avsnitt i det säkerhetspolitiska
              betänkandet därför att det är avgörande. Det är först om vi skapar
              en konfliktförebyggande politik som vi verkligen kan göra insatser
              för mänskligheten. Varje konflikt som vi hindrar från att utvecklas
              till krig innebär ett sparande av mänskligt lidande, ett sparande
              av människoliv och ett sparande av ekonomiska resurser. Det är
              långt billigare att föregripa och förebygga än att tvingas komma
              i efterhand när det redan är för sent.
            </seg>
            <seg n="d02401ec">
              Vi kan då inte utesluta att det även med en väl utvecklad konfliktförebyggande
              politik och institutioner inom FN och EU som hanterar dessa frågor
              ändå kan misslyckas. Det är i de situationerna, när man misslyckas,
              när massiva övergrepp begås mot civilbefolkningen, när miljoner
              människor fördrivs, när massmorden och systematiska våldtäkter
              sätts i gång, som FN måste agera militärt. Det är helt oacceptabelt
              att stå vid sidan om. Och FN har getts, eller fått, en ny roll.
              Tidigare, för 1015 år sedan, var i stort sett alla krig mellanstatliga,
              och mycket av uppdragen handlade om att stå vid skiljelinjen och
              bevaka en ingången fredsöverenskommelse. I dag har vi en situation
              där alla de mellanstatliga krigen, med två undantag, har tagit
              slut. I stället ser vi lokala krig som inte förs bara av regeringar
              utan av gerillor, banditer, maffiaorganisationer, miliser, paramilitära
              grupper och alla möjliga olika konstellationer. Det är i den här
              situationen när vi ser sådana grupper begå systematiska övergrepp
              mot civilbefolkningen det handlar om massmord och våldtäkter som
              FN måste agera. Och i alltfler fall har man tvingats att med militärt
              våld sära stridande parter åt, inte för att man på det viset skapar
              fred utan därför att man på det viset skapar tid för förhandlingar,
              tid för katastrofinsatser och tid för fredsbevarande insatser
              i ett längre perspektiv.
            </seg>
            <seg n="f07cc6d6">
              De här insatserna har blivit vanligare. Självklart är det någonting
              som Sverige traditionellt har stött, när FN har kallat, och som
              också Miljöpartiet har stött. Det är vårt ansvar som ett av världens
              rikaste länder att, om vi kan, bidra till att förhindra övergrepp
              mot civila, massmord, folkfördrivning.
            </seg>
            <seg n="2a548aef">
              Vad vi också har sett de senaste åren är att det blir allt vanligare
              att FN delegerar ledningen för fredsfrämjande insatser till regionala
              organisationer. Förra året delegerade FN ledningsansvaret för
              11 av 14 nya fredsfrämjande insatser till regionala organisationer.
              I Europa handlar det om Nato och EU som har ombetts att leda en
              insats.
            </seg>
            <seg n="0c87721a">
              Förmodligen blir Nato alltmer obekvämt i allt större delar av
              världen på grund av USA:s politik. Därför kan man förmoda att
              FN vid alltfler tillfällen kommer att be EU att leda insatser.
              Och Sverige har redan beslutat att delta i EU-ledda insatser i
              Kongo och i Bosnien-Hercegovina med en enig riksdag bakom sig.
              Det är en politik som också vi i Miljöpartiet står bakom. EU har
              också lett en insats i Makedonien som samtliga partier reservationslöst
              har ställt sig bakom och som var oerhört viktig för att förhindra
              utbrottet av ett nytt inbördeskrig på Balkan.
            </seg>
            <seg n="baa58cb8">
              Vad vi också har sett i den internationella utvecklingen och
              i FN:s utveckling är att man från FN har efterlyst en förmåga
              hos medlemsstaterna att agera snabbare. För drygt ett år sedan,
              när vi hade krisen i Kongo, ombads EU att leda en snabb insats
              för att förhindra utbrottet av ett folkmord.
            </seg>
            <seg n="c6b2cd00">
              Det hade varit ett långt krig tre och en halv miljoner människor
              hade dödats och 40 000 barn och kvinnor hade våldtagits systematiskt.
              FN behövde tre månader på sig för att få ihop den stora fredsbevarande
              insatsen. Under tre månader bad man EU att leda en snabb insats
              för att förhindra utbrottet av ett folkmord. Där ställde sig Sverige
              naturligtvis till förfogande. Just den närvaron i Kongo under
              de tre månaderna sparade ett omätligt mänskligt lidande och förhindrade
              med största sannolikhet att folkmord för att utbryta.
            </seg>
            <seg n="51cd5c6d">
              Utifrån erfarenheterna av att snabbt kunna vara på plats och
              kunna göra en insats och att därigenom kunna använda mindre resurser
              än om man kommer långt senare vilket ju kräver mer militära resurser
              har fler länder utvecklat en förmåga att bidra snabbt. Det är
              många länder inom EU, där man samordnar detta, men också länder
              utanför EU. Det är positivt om världen kan agera snabbare och
              på det viset spara människoliv.
            </seg>
            <seg n="d651eb51">
              Många här inne tycker om att utmåla detta som EU-styrkor, och
              ser detta som någonting som utvecklar EU. Men det ska stå helt
              klart att denna snabbinsatsförmåga är en del av den svenska utlandsstyrkan.
              Snabbinsatsförmågan och de soldater som ingår där och som är beredda
              att snabbare kunna bidra kan också användas i andra, långsiktiga
              fredsbevarande insatser. Man använder samma resurser som den övriga
              delen av utlandsstyrkan också har möjlighet att använda. Det är
              en nationell förmåga som vi på FN:s anmodan ställer oss beredda
              att använda oavsett vem FN delegerar ledningsansvaret till.
            </seg>
            <seg n="2d60f565">
              Det är också viktigt att understryka att varje beslut om att
              bidra till en FN-insats alltid fattas i Sveriges riksdag, oavsett
              vem som leder den och oavsett om det är en långsam eller snabb
              insats.
            </seg>
            <seg n="12b54433">
              Slutligen har vi en diskussion om vikten av FN-mandat. Det är
              självklart så att varje insats för att rädda människoliv med militära
              resurser måste ha en förankring i FN-systemet. Vi hörde tidigare
              här Vänsterpartiet prata om att man krävde ett mandat i säkerhetsrådet.
              Vi har hört diskussionen om problematiken om detta när en kommunistdiktatur
              kan lägga in sitt veto.
            </seg>
            <seg n="3e2a3403">
              Det hände för inte så länge sedan när det gällde insatsen i Makedonien,
              där Kina lade in sitt veto mot en fortsatt FN-insats eftersom
              Makedonien hade haft den dåliga smaken att inleda samtal med Taiwan
              Kinas ärkefiende. Kinas agerande hade ingenting med konflikten
              i sig att göra, utan det var frågan om ett rent gubbvälde som
              satte politisk prestige i att straffa och därmed riskera ett folkmord
              och ett nytt inbördeskrig i den här delen av Makedonien. Detta
              är oacceptabelt.
            </seg>
            <seg n="d39ed06f">
              Den militära närvaron, som hade varit en av de mest framgångsrika
              FN-insatserna någonsin, fortsatte under EU:s ledning. Det är viktigt
              att veta att den fortsatte utan ett mandat i FN:s säkerhetsråd.
              Det visar på problematiken. Det handlar om att i varje läge se
              till att man följer folkrätten.
            </seg>
            <seg n="2d37dec9">
              Jag ifrågasätter Vänsterpartiet som nu vill profilera sig i den
              här frågan gentemot andra partier. Enligt protokollet i Sveriges
              riksdag står Vänsterpartiet bakom beslutet den 19 februari 2003
              om att Sverige skulle skicka trupp till Makedonien under EU:s
              ledning utan ett mandat i FN:s säkerhetsråd. Det man gör och det
              man säger här i talarstolen går inte riktigt ihop för mig.
            </seg>
            <seg n="ac1a8f88">
              Det är viktigt för Miljöpartiet att det agerande som sker sker
              inom FN:s ramar. Vi har i ett särskilt yttrande till betänkandet
              understrukit möjligheten för FN att använda en uniting for peace
              -resolution som har antagits i FN:s generalförsamling och ändå
              agera vid de tillfällen då till exempel en kommunistisk diktatur
              blockerar nödvändiga fredsfrämjande insatser. Det får aldrig bli
              så att världssamfundet sviker människor som utsätts för övergrepp.
            </seg>
            <seg n="fc4da16a">
              Det stora problemet i dag är inte att FN agerar för ofta, utan
              det kanske är motsatsen. Trots det vi har gjort i Kongo kan vi
              läsa i dagstidningarna om hur risken för ett nytt krig i Kongo
              ökar. Den närvaro som världssamfundet i dag har i Kongo med omkring
              20 000 personer i ett område som motsvarar halva Europas yta kan
              man jämföra med Kosovo, som motsvarar Skånes yta. Där ställde
              vi upp med 60 000 personer för att förhindra mord. Det speglar
              kanske en syn på vad vi prioriterar.
            </seg>
            <seg n="a7eac125">
              Samma sak är det i Darfur i Sudan. Där ser vi de systematiska
              övergreppen, där våldtäkter av barn och kvinnor har blivit ett
              instrument i krigföringen och där tiotusentals människor har dödats.
              10 000 människor dör i månaden, och världssamfundet gör ingenting
              som är tillräckligt för att minska lidandet. Här har vi ett stort
              problem som inte bara kräver reformer i FN så att vi kan få bort
              diktaturers eller andra staters veton. Det krävs också att vi
              som världssamfund tar ansvar. Vi kan inte stå vid sidan av och
              låta människor dö.
            </seg>
            <seg n="4a7a9cd3">
              Med de här orden sagda yrkar jag för Miljöpartiet bifall till
              utskottets förslag i betänkandet. Jag vill återigen understryka
              att den absolut viktigaste delen i betänkandet är att utveckla
              den konfliktförebyggande politiken så att de militära fredsfrämjande
              insatserna aldrig behöver sättas in.
            </seg>
          </u>
          <note type="speaker" n="b0e1ed8d">
            Anf. 28 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-5" n="6499f282">
            <seg n="aff187fa">
              Herr talman! Det var ett ganska intressant inlägg. Jag instämmer
              i mycket när det gäller konflikthanteringen och den civila krishanteringen
              och att det nu får särskild prioritet. Jag tror att det är en
              av de kanske viktigaste frågorna framöver.
            </seg>
            <seg n="7075ed40">
              Jag vill ändå ställa en fråga. Jag fick ju också en fråga från
              talarstolen av Lars Ångström. Det gäller det här med FN-mandatet
              och att Vänsterpartiet på det sättet skulle vilja profilera sig
              eller ta ett steg åt sidan. I tidigare säkerhetspolitiska betänkanden
              och vid tidigare ställningstaganden har man krävt ett tydligt
              FN-mandat och att det ska fattas ett beslut i FN:s säkerhetsråd.
              Om jag tittar på det förra säkerhetspolitiska betänkandet ser
              jag att man var enig om detta. Nu är det en förändring, där man
              öppnar upp för att man även utan FN-mandat ska kunna göra insatser.
            </seg>
            <seg n="48d66e5d">
              Sedan gäller det Makedonien och huruvida detta är en fråga att
              profilera sig i. Alla partier stod tidigare bakom att det skulle
              finnas ett FN-mandat när det gäller säkerhetspolitiken. Miljöpartiet
              har ju också tidigare sagt det och stod också bakom Makedonien.
              Men det viktiga i frågan är principen. När Sverige nu öppnar för
              att man inte kommer att kräva ett FN-mandat fullt ut i säkerhetsrådet
              ser inte Miljöpartiet den stora risken för hur det här steget
              kan användas av andra länder? Vem är det som ska avgöra om FN-mandatet
              i säkerhetsrådet behövs eller inte?
            </seg>
            <seg n="5d6bf72c">
              Jag inser problematiken, men om man går ifrån principen och öppnar
              för detta riskerar man att göra internationell rätt till någonting
              som blir den starkes rätt i stället.
            </seg>
          </u>
          <note type="speaker" n="03d7789a">
            Anf. 29 LARS ÅNGSTRÖM (mp) replik:
          </note>
          <u who="lars_angstrom_a24ca6_w" xml:id="i-e76aa463077f1353-1" n="c01e6f41">
            <seg n="a7942cd2">
              Herr talman! När man går ifrån principen, säger Alice Åström,
              och försöker insinuera att det är någonting nytt som händer nu.
              Vänsterpartiet har ju självt frångått den principen, nämligen
              den 19 februari 2003. Det var i så fall då problemet uppstod.
              Men det säger man ingenting om här, utan man vill på något sätt
              ge sken av att man har en annan ståndpunkt än övriga partier här
              i riksdagen.
            </seg>
            <seg n="aeeade37">
              Vi eftersträvar självfallet att i varje läge få ett mandat i
              FN, i FN:s generalförsamling, i OSSE eller på annat sätt. Men
              det kan uppstå situationer, vilket Vänsterpartiet uppenbarligen
              är väl medvetet om, då man inte kan acceptera ett veto. Så var
              det i fallet Makedonien, då Kina kommunistdiktaturen förhindrade
              oss i Europa att stoppa ett inbördeskrig. Jag tycker att det är
              en hycklande hållning.
            </seg>
            <seg n="e4ef9748">
              Det är inte heller så att detta på något sätt öppnar för den
              starkes makt och för en anarki.
            </seg>
            <seg n="42050d66">
              Det är tvärtom ganska enkelt att se när en fredsfrämjande insats
              bryter mot folkrätten och internationell lag. USA:s invasion av
              Irak bryter klockrent mot internationell rätt. Statsminister Göran
              Persson hade inga problem att fördöma det och betrakta det som
              ett brott mot internationell rätt.
            </seg>
            <seg n="1b716895">
              Den fredsfrämjande närvaron i Makedonien var däremot helt i enlighet
              med internationell rätt. Jag utgår ifrån att det var därför Vänsterpartiet
              stödde den insatsen, trots att den helt saknade mandat i FN:s
              säkerhetsråd.
            </seg>
            <seg n="4b9b010a">
              Jag förstår inte vilken poäng Vänsterpartiet försöker göra. För
              mig luktar det lite populism och att man profilerar sig, men i
              sak har man ingen annan uppfattning. Jag är förbryllad.
            </seg>
          </u>
          <note type="speaker" n="74608db3">
            Anf. 30 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-6" n="6499f282">
            <seg n="b3d1b420">
              Herr talman! Det är intressant att höra de hårda angreppen. Det
              ska bli intressant att se hur övriga miljöpartister röstar. Det
              är en sak skriva något i ett särskilt yttrande och en annan att
              våga stå för det.
            </seg>
            <seg n="2d635f5e">
              Kan inte Lars Ångström och Miljöpartiet se att förändringarna
              i skrivningarna när det gäller FN-mandatet hör ihop med skrivningarna
              i den nya konstitutionen som handlar om EU:s militarisering? Det
              är exakt samma formuleringar i den konstitutionen som det Miljöpartiet
              säger sig vara emot. Det är det som har föranlett ändringarna
              i skrivningarna när det gäller FN-mandatet i det svenska säkerhetspolitiska
              betänkandet.
            </seg>
            <seg n="fdd5c4f0">
              Vem är det som kör med dubbelmoral och försöker spela på båda
              planhalvorna? Vem är det som är oerhört kritisk mot EU:s konstitution
              och EU:s militarisering? Vem är det som gör en stor affär av att
              Vänsterpartiet en gång har stött en insats utan FN-mandat och
              säger att det här skulle vara populism?
            </seg>
            <seg n="bfd19602">
              Vilket parti är det som är populistiskt och påstår att man står
              för ett FN-mandat och att man är emot EU:s militarisering och
              hela den nya konstitutionen? Vilket parti är det som ställer sig
              bakom ett säkerhetspolitiskt betänkande som i sin helhet egentligen
              bygger på den säkerhetspolitiska doktrinen inom EU och den nya
              konstitutionen och de förändringar som behöver göras i den svenska
              säkerhetspolitiken utifrån det? Är det någon som är populist så
              är det Lars Ångström och Miljöpartiet.
            </seg>
          </u>
          <note type="speaker" n="8abe0370">
            Anf. 31 LARS ÅNGSTRÖM (mp) replik:
          </note>
          <u who="lars_angstrom_a24ca6_w" xml:id="i-e76aa463077f1353-2" n="c01e6f41">
            <seg n="c551b441">
              Herr talman! Alice Åström behöver inte oroa sig. Jag sade i mitt
              inledningsanförande vilket torde stå helt klart för den som uppmärksamt
              lyssnade att vi i fortsättningen kommer att motverka varje form
              av militärt EU-agerande utan FN-mandat som strider mot internationell
              rätt.
            </seg>
            <seg n="3948f877">
              Jag var väldigt tydlig om att all vår kritik mot delar i EU-konstitutionen
              kvarstår. Det är också tydligt att vi står bakom utskottets formulering,
              som Urban Ahlin tidigare redogjorde för, när det gäller vikten
              av att ha ett FN-mandat och vilken organisation som har den legitima
              rätten.
            </seg>
            <seg n="9ffae98d">
              Vi har också skrivit i vårt särskilda yttrande att vid de tillfällen
              där en kommunistisk diktatur eller ett annat land blockerar en
              nödvändig fredsfrämjande insats ska man använda sig av uniting
              for peace -resolutionen. Även om det saknas mandat i FN:s säkerhetsråd
              ska inte världen stå passiv och se på övergreppen.
            </seg>
            <seg n="0eb2a2d2">
              Det här har ju tidigare varit Vänsterpartiets politik. Den 19
              februari 2003 gick man med på att sända en svensk trupp till en
              EU-ledd insats i Makedonien som helt saknade mandat i FN:s säkerhetsråd.
              Jag förstår inte riktigt vad som är konstigt i den politik som
              Miljöpartiet för. Den är konsekvent. Vänsterpartiet, däremot,
              säger en sak här, men när man tittar på hur ni har agerat är det
              något helt annat.
            </seg>
            <seg n="89b47cad">
              För mig går det inte ihop, men så är jag inte heller vänsterpartist.
            </seg>
            <seg n="d2aa0967">
              Anf. 32 GUNILLA CARLSSON i Tyresö (m) replik:
            </seg>
            <seg n="05536245">
              Herr talman! Alice Åström har ju förstått vad det här handlar
              om. Det finns texter som vi moderater inte har reserverat oss
              mot just för att vi ska få fram den här konsekvensen och de nya
              förutsättningar som nu råder.
            </seg>
            <seg n="51f64a90">
              Lars Ångström vill utveckla den gemensamma utrikes- och säkerhetspolitiken
              i EU med säkerhetsstrategin, krishanteringsförmågan och snabbinsatsstyrkan,
              där Sverige ska delta. Det är bra. Samtidigt vill du lämna EU.
              Hur går det ihop?
            </seg>
          </u>
          <note type="speaker" n="3bf83352">
            Anf. 33 LARS ÅNGSTRÖM (mp) replik:
          </note>
          <u who="lars_angstrom_a24ca6_w" xml:id="i-e76aa463077f1353-3" n="c01e6f41">
            <seg n="5fb44047">
              Herr talman! Gunilla Carlsson känner väl till Miljöpartiets ståndpunkt.
              EU som det ser ut i dag är inte det EU som Miljöpartiet vill att
              Sverige ska vara med i. Vi arbetar systematiskt i EU-parlamentet,
              här i Sveriges riksdag och på andra sätt för att förändra EU till
              en organisation som blir så bra att vi känner att det är något
              som vi vill vara medlemmar i aktivt fullt ut.
            </seg>
            <seg n="093371c7">
              Vi har en lång rad ändringsförslag både här i Sveriges riksdag
              om hur Sverige ska agera och i EU-parlamentet för att förändra
              EU:s politik. Det som är konstigt är väl snarare att de som är
              så oerhört entusiastiska för EU, som till exempel Gunilla Carlsson,
              inte själva har någon kritik. De ser tydligen inte själva de stora
              brister som finns när det gäller tillgänglighet för medborgarna
              i beslutsprocesser och genomskinligheten. På en rad områden finns
              det klara möjligheter till starka förbättringar.
            </seg>
            <seg n="b376517e">
              De som är EU-entusiaster borde vara de främsta kritikerna och
              visa vad som bör förändras, men det är helt tyst. Det tycker jag
              inte är speciellt trovärdigt.
            </seg>
            <seg n="3aab1e41">
              Vi kan ta exemplet med förslaget om en civil fredskår som Per
              Gahrton var ansvarig för i EU-parlamentet. Med Socialdemokraternas
              och några andras stöd vann förslaget. Man ska göra en genomförbarhetsstudie
              om en civil fredskår. Det är ett sätt att utveckla EU:s konflikthantering
              och krishantering på ett positivt sätt. Man flyttar fokus från
              den militära delen som har fått alltför mycket uppmärksamhet till
              att utveckla de konfliktförebyggande instrumenten.
            </seg>
            <seg n="d7f66544">
              Det är naturligtvis väldigt bra om vi kan göra det. Skulle EU
              utveckla de konfliktförebyggande instrumenten är det väldigt positivt.
            </seg>
            <seg n="a0330058">
              Min förhoppning är att Gunilla Carlsson också ser detta och arbetar
              för det i stället för att tro att allt är helt bra, vilket man
              får intryck av när man hör en moderat.
            </seg>
            <seg n="ef008d73">
              Anf. 34 GUNILLA CARLSSON i Tyresö (m) replik:
            </seg>
            <seg n="a35ba54c">
              Herr talman! Jag vet inte om Lars Ångström lyssnade på mitt anförande.
              De passusar jag hade om EU handlade om att EU gör för lite, har
              för dålig samstämmighet och inte fungerar tillräckligt bra inte
              minst vad gäller utrikes- och säkerhetspolitiken.
            </seg>
            <seg n="786f7148">
              Lars Ångströms anförande, däremot, handlade om allt bra som EU
              nu gör för att främja fred.
            </seg>
            <seg n="6d0fff94">
              Jag tycker att det är en jättebra utveckling. Jag välkomnar er
              in i klubben. Jag förstår att Miljöpartiet nu är på väg att ompröva
              sitt enfaldiga nej till EU. Jag tycker att det är bra. Jag tycker
              också att det är väldigt spännande. Det är modigt av er, att ni
              tillsammans med oss andra som står för säkerhetspolitiken i Sverige
              vill utveckla den gemensamma utrikes- och säkerhetspolitiken och
              att ni delar ambitionerna i säkerhetsstrategin och nu också vill
              bidra med snabbinsatsstyrkor.
            </seg>
          </u>
          <note type="speaker" n="f0436df1">
            Anf. 35 LARS ÅNGSTRÖM (mp) replik:
          </note>
          <u who="lars_angstrom_a24ca6_w" xml:id="i-e76aa463077f1353-4" n="c01e6f41">
            <seg n="4f9518ef">
              Herr talman! Som jag sade i mitt anförande är det FN som väljer
              att delegera ledningen för olika fredsfrämjande insatser till
              bland annat EU. Vi ställer i första hand upp på FN:s fredsfrämjande
              insatser oavsett vem man delegerar ledningen till.
            </seg>
            <seg n="32f2d420">
              Sverige deltar inte ensamt och utför fredsfrämjande insatser.
              Vi gör det ju alltid i samarbete med andra länder. Så har det
              varit i många decennier, långt innan EU bildades. Det är också
              självklart att man tränar tillsammans med dem som man deltar i
              en fredsfrämjande insats med, och att man på olika sätt samordnar
              insatserna för att få ut så bra effekt som möjligt för FN.
            </seg>
            <seg n="6b382b75">
              Det är inte något problem om det sker inom Nato eller inom EU.
              Vi har ställt upp på alla de insatser där FN har delegerat ledningen
              till EU eller Nato om vi tycker att det är en bra insats.
            </seg>
            <seg n="b4c5e2dd">
              Jag förstår fortfarande inte vad som är problemet med att försöka
              påverka och utveckla EU, och framför allt utveckla de konfliktförebyggande
              mekanismerna. Jag förstår inte kritiken.
            </seg>
          </u>
          <note type="speaker" n="ec92a58d">
            Anf. 36 ALLAN WIDMAN (fp):
          </note>
          <u who="allan_widman_3b3e24_w" xml:id="i-5d3d1f9e8f112db5-0" n="61b37214">
            <seg n="fb505141">
              Herr talman! Det är ingen händelse att det säkerhetspolitiska
              avsnittet inleder både försvarspropositionen och det betänkande
              som försvarsutskottet nu kommer att lägga fram.
            </seg>
            <seg n="14786965">
              De säkerhetspolitiska val som Sverige gör styr också de förutsättningar
              som gäller när vi bygger vårt nationella försvar. Det är säkerhetspolitiken
              som till mycket stor del bestämmer försvarspolitikens innehåll.
            </seg>
            <seg n="fa29fec9">
              Det har tidigare i dag talats om den militära alliansfriheten.
              Jag vill försöka koppla det vägvalet till den aktuella försvarspolitiken.
              Jag menar att man bör göra det under den här punkten i debatten.
            </seg>
            <seg n="d2f5bbd0">
              Alliansfriheten har både för- och nackdelar. Fördelarna känner
              Sverige historiskt. Vi har utan större problem lyckats manövrera
              på sådant sätt att vi inte har blivit del i många av de militära
              konflikter som drabbat Europa de senaste 100 åren.
            </seg>
            <seg n="9ae465ca">
              Men det finns också nackdelar med alliansfriheten. Ett alliansfritt
              land måste militärt kunna stå på egna ben. När det blåser hårt
              och när det blåser snåla vindar måste ett alliansfritt land kunna
              klara alla militära förmågor helt på egen hand.
            </seg>
            <seg n="26402aa0">
              De som har följt den försvarspolitiska debatten i Sverige under
              de senaste åren har kunnat konstatera att det har pågått ett pingpongspel
              mellan å ena sidan Försvarsmakten och ÖB och å andra sidan Försvarsberedningen.
              Politiker har där sagt: Nu är det nog med osthyvel. Nu går det
              inte med den tekniken längre. Nu måste vi använda tårtspaden i
              stället. Nu måste ÖB och Försvarsmakten berätta vilka förmågor
              det är som Sverige inte ska bära med sig in i framtiden. Vilka
              förbandstyper kan vi plocka bort?
            </seg>
            <seg n="1d4e68bf">
              Varje gång som dessa propåer har kommit har ÖB:s resoluta och
              konsekventa svar varit att ett land som är alliansfritt måste
              klara allt på egen hand. Vi kan inte välja bort förmågor som Sverige
              behöver i en annan omvärld än den som nu råder. Detta vore att
              ta risker i fråga om svenska folkets säkerhet.
            </seg>
            <seg n="7fd9b2b2">
              Det försvarsbeslut som ska fattas i eftermiddag präglas också
              fortfarande helt av osthyveln. Förbandsbredden behålls. Detta
              får konsekvenser på olika områden för svensk försvars- och säkerhetspolitik.
              En konsekvens som är väldigt tydlig är att vi får färre internationella
              insatser. Mina damer och herrar! Det är inte 700 soldater i internationell
              tjänst som kostar 40 miljarder, utan det är hela den uppsättning
              av förmågor som Sverige behöver för att garantera att man har
              trygghet i en annan omvärldssituation. Men vi betalar naturligtvis
              också genom en sämre trygghet för den nationella delen. Vi kommer
              åtminstone att göra det på sikt.
            </seg>
            <seg n="961ba175">
              Redan i februari, i vecka åtta, kommer ÖB sannolikt att föreslå
              att ett antal förmågor tas bort ur försvaret helt enkelt därför
              att de ekonomiska ramar som gäller för försvaret under de kommande
              åren inte räcker till för att upprätthålla alla förmågor.
            </seg>
            <seg n="76fd40bf">
              Regeringen slår alltjämt vakt om alliansfriheten. Men regeringen
              är inte beredd att betala för den.
            </seg>
            <seg n="e6f017a0">
              I betänkandet skrivs att säkerhet skapas bäst i samarbete med
              andra demokratier. Den utgångspunkten borde leda till att Sverige
              omfamnade de verkliga samarbeten som finns på det försvars- och
              säkerhetspolitiska området i dess helhet. Men det gör vi inte.
              Trots att vi menar att det är tillsammans med andra demokratier
              som säkerheten ska byggas fortsätter vi att i retoriska ordalag
              värja oss mot alternativen inom Nato, och för den delen också
              mot alternativet med en ökad försvarspolitisk samordning i EU.
            </seg>
            <seg n="1f087c5d">
              När man i övriga Europa diskuterar om man ska gå Natovägen eller
              EU-vägen har Sverige inget svar över huvud taget. Vi i Sverige
              driver ingen linje i det här sammanhanget.
            </seg>
            <seg n="2048f442">
              Jag ska citera vad som står på s. 24 i regeringens proposition.
              Det avsnittet återfinns också i betänkandet, men jag har inte
              hittat det där. Den svenska regeringen skriver: Sverige vare sig
              ger eller tar ömsesidiga försvarsförpliktelser. Det måste dock
              anses som osannolikt att Sverige skulle ställas helt ensamt om
              våra grundläggande säkerhetsintressen hotas.
            </seg>
            <seg n="96a56c23">
              Med andra ord: Vi lovar inte att hjälpa någon annan. Men vi utgår
              från att andra hjälper oss. Detta är ingen vidare utgångspunkt
              när Sverige ska skaffa sig nya kamrater i en ny värld.
            </seg>
            <seg n="9c4c7f0d">
              Avslutningsvis vill jag också beröra de internationella insatserna.
              De får nu en alltmer dominerande roll i Försvarsmaktens dagliga
              verksamhet. Det blir en allt större uppgift för Sverige framöver.
              Samtidigt är vår kapacitet på det här området, som jag tidigare
              har antytt, pinsamt begränsad. Vi har 700 män och kvinnor ute
              i 14 länder. Detta leder till att de insatser som Sverige gör
              på ort och ställe blir väldigt små. Senast när vi diskuterade
              Bosnien-Hercegovina kunde vi konstatera att Sverige svarade för
              1 % av truppbidraget.
            </seg>
            <seg n="fda95ece">
              Den här utsmetningen av resurserna kan ifrågasättas, och bör
              ifrågasättas, ur effektivitetssynpunkt menar den borgerliga alliansen.
              Med dessa begränsade resurser har vi en skyldighet att ställa
              en rad frågor, nämligen var, när, hur och med vilka förband Sverige
              ska göra insatser för att vi ska få största möjliga effekt av
              våra resurser. Vilka är de komparativa fördelarna som Sverige
              besitter när det gäller de internationella insatserna? Och vilka
              mål finns för insatserna? Vad syftar de till egentligen? På vilket
              sätt stärker de Sveriges politiska handlingsfrihet i olika avseenden?
            </seg>
            <seg n="6b481299">
              Herr talman! Jag menar att vi är skyldiga att besvara dessa frågor
              och skriva ned dem i en nationell strategi för internationella
              insatser. En sådan strategi är också en förutsättning för att
              den här riksdagen ska kunna utvärdera detta växande verksamhetsområde
              inom försvarspolitiken. Om vi inte kan mäta av de förslag som
              regeringen kommer med beträffande enskilda insatser mot en strategi
              som berättar vad vi strävar efter och hur vi bäst använder våra
              resurser, kommer riksdagen på detta område inte att effektivt
              kunna fylla sin roll.
            </seg>
            <seg n="4d608787">
              Jag blev också lite överraskad när Urban Ahlin sade att det är
              en stor skillnad mellan Nato och EU. Nato är en försvarsallians.
              Går man med där är det så att säga förpliktigande.
            </seg>
            <seg n="ed7f702f">
              Jag kan i någon mening hålla med honom. Men samtidigt är det
              ofrånkomligen så att den solidaritetsklausul som Europas olika
              länder i sinom tid förmodligen ställer sig bakom är till skillnad
              från artikel 5 i Natofördraget juridiskt förpliktigande. Det betyder
              att EG-domstolen kommer att kunna tillämpa den artikeln och döma
              utifrån den. Samarbetet inom Nato är däremot helt mellanstatligt
              på den här punkten.
            </seg>
            <seg n="ab80fa3a">
              Jag är också förvånad över att du, Urban Ahlin, säger att Nato
              bara är en försvarsallians. Du sitter ju i Natos parlamentariska
              församling. Du vet vilket brett politiskt arbete som pågår i de
              olika kommittéerna och som handlar om mycket mer än försvar. Du
              vet också att de internationella insatserna, precis som på andra
              håll, har fått en allt viktigare roll också i Natoalliansen.
            </seg>
            <seg n="718577b5">
              Jag förvånades också över att du sade att vapenembargot mot Kina
              inte är en del av detta betänkande. Nej, det är möjligt att det
              inte är en del av betänkandet. Men när det gäller embargot som
              vi upprätthåller mot Kina är det sannerligen en väldigt viktig
              del i säkerhetspolitiken. Därför menar jag att du borde besvara
              frågan: Är regeringen beredd att använda det yttersta redskapet
              om det blir aktuellt för EU att häva vapenembargot?
            </seg>
          </u>
          <note type="speaker" n="5f61ed38">
            Anf. 37 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-8" n="beee9b20">
            <seg n="da6dad38">
              Herr talman! Jag vill ogärna dra ut på debatten ytterligare.
              Det kommer att bli en lång dag. Men det är två frågor som jag
              skulle vilja ställa till Allan Widman och som jag också berörde
              när jag diskuterade med Cecilia Wigström.
            </seg>
            <seg n="66b446fa">
              Den ena frågan gäller Jan Björklund, vice partiledare i Folkpartiet.
              Jag hade ett flertal radiodebatter med honom innan kriget i Irak
              bröt ut. Han krävde då att Sverige skulle ställa trupp till förfogande.
              Jag är lite nyfiken på att få höra vad som är Folkpartiets hållning.
              Var det bra eller dåligt av regeringen att inte lyssna på Folkpartiet?
              Borde vi ha lyssnat på Jan Björklund och skickat trupp till Irak
              utan FN-mandat och utan att ens Nato var där och så vidare? Hade
              det varit en klok politik att ställa sig i första ledet till och
              med? Jan Björklund var väldigt snabbt ute, måste jag säga. Jag
              är nyfiken på hur ni ställer er till vice partiledarens propåer.
            </seg>
            <seg n="10123cb6">
              Den andra frågan gäller det som jag tog upp med Cecilia Wigström
              om den borgerliga arbetsgruppen och utrikespolitiken. Det är klart
              att vi socialdemokrater med tillförsikt ser fram emot att få en
              borgerlighet som samlar sig och som kan vara ett bra alternativ
              till Socialdemokraterna. Det vore kul med en valrörelse där alternativen
              faktiskt är tydliga och där borgerligheten inte kan köra med tipsmetoden
              ett, kryss, två utan det verkligen finns en politik som ni går
              till val på.
            </seg>
            <seg n="ad25b60c">
              Det är klart att jag är nyfiken efter att ha hört två inlägg
              av ledande företrädare för Folkpartiet som talar sig väldigt varma
              för ett Natomedlemskap. Det är helt uppenbart att det är profilfråga
              nummer ett för Folkpartiet i utrikespolitiken. Den frågan återkommer
              man ju ständigt och jämt till.
            </seg>
            <seg n="70bb80c4">
              Då blir min enkla fråga helt klart: Att man sitter i den borgerliga
              arbetsgruppen måste väl ändå leda till att Folkpartiet driver
              igenom kravet på att vi ska söka Natomedlemskap under nästa mandatperiod,
              eller hur? Om ni inte står fast vid det har ju allt ert tal från
              talarstolen här inte förpliktat till någonting alls. Då är det
              inte så viktigt som ni säger. Jag är alltså lite nyfiken på att
              få höra vad Folkpartiet kommer att göra i arbetsgruppen.
            </seg>
          </u>
          <note type="speaker" n="2979a8dc">
            Anf. 38 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-1" n="61b37214">
            <seg n="c9cb14d1">
              Herr talman! Om jag följde klassiska debattregler borde jag inte
              besvara Urban Ahlins frågor förrän han besvarat min fråga om vapenembargot
              och Kina.
            </seg>
            <seg n="26ff005e">
              Vi vet att mänskliga rättigheter sitter oerhört trångt i Kina;
              det är ingen i denna kammare beredd att förneka. Vi vet också
              att Kina bedriver en mycket tydlig hotpolitik mot det demokratiska
              Taiwan.
            </seg>
            <seg n="21a33f4d">
              Genom EU och genom Sveriges veto finns möjligheten att stoppa
              ett hävande av vapenembargot. Vi ställer en väldigt enkel fråga
              till Sveriges regering en fråga som avgörs om några dagar: Är
              ni beredda att agera, eller är ni inte beredda att agera?
            </seg>
            <seg n="cb8545ef">
              Jag ska använda min sista talarminut till att svara på Urban
              Ahlins frågor.
            </seg>
            <seg n="e975dd96">
              Jan Björklunds inlägg i TV-debatten minns också jag. Jag uppfattade
              dem med rätta, tror jag som inlägg i den debatt som pågick i hela
              västvärlden inför det eventuella beslutet i FN. Jan Björklund
              menade att det var rätt att göra detta, och det menade också Folkpartiet.
            </seg>
            <seg n="b1d3182d">
              När USA sedan valt att gå sin egen väg kan man inte göra annat
              än att konstatera att det var ett formellt brott mot folkrätten,
              precis som det var ett formellt brott mot folkrätten då Nato bombade
              serberna i samband med folkmordet i Kosovo 1998.
            </seg>
            <seg n="1119f783">
              Om någon månad går Iraks folk till val, till sitt första demokratiska
              val, som förhoppningsvis kan hållas under så ordnade former som
              möjligt.
            </seg>
            <seg n="1ed1f0e3">
              Mina motfrågor till Urban Ahlin blir: Beklagar du detta? Beklagar
              du att det nu hålls fria val i Irak? Beklagar du att en av världshistoriens
              största mördare, Saddam Hussein, äntligen är förflyttad från makten?
            </seg>
          </u>
          <note type="speaker" n="e8a58178">
            Anf. 39 URBAN AHLIN (s) replik:
          </note>
          <u who="urban_ahlin_30c155_w" xml:id="i-a0a894645aa289a3-9" n="beee9b20">
            <seg n="5137d594">
              Herr talman! De klassiska debattreglerna ja, hmm. Vad vi nyss
              hörde från Allan Widman är väl ett typiskt exempel på debatteknik.
            </seg>
            <seg n="b31b3b41">
              Jag ställde en fråga med spets. Den handlade om den borgerliga
              arbetsgruppen och hur man skulle göra med Natomedlemskapet. Den
              frågan svarade inte Allan Widman på, utan helt plötsligt gick
              det i en helt annan riktning. Helt plötsligt blev Natofrågan inte
              den viktigaste frågan för Folkpartiets utrikespolitik. I stället
              kom det att handla om vapenembargo och annat. Det är lite symtomatiskt,
              måste jag säga. Men det lutar väl åt att svaret blir: Folkpartiet
              kommer att vika sig i den borgerliga arbetsgruppen, och det där
              med Natoprofilen kommer vi så småningom att sudda bort eller?
              Jag är nyfiken och vill gärna ha ett svar eftersom det handlar
              om er främsta profilfråga bland alla de här frågorna.
            </seg>
            <seg n="1ea48215">
              När det gäller vapenembargot hävdar jag med emfas att det inte
              behandlas i detta betänkande. Vi har dessutom ordningen här i
              riksdagen att det är EU-nämnden som sköter detta. Det pågår förhandlingar.
              Ni kommer att få höra regeringens åsikter i EU-nämnden, och där
              ska det slutgiltiga ställningstagandet göras.
            </seg>
            <seg n="51dba6b7">
              Vad det leder till vet inte jag. Just nu pågår diskussioner om
              vad man kan kräva av Kina, om vad EU kan göra för att stärka sin
              uppförandekod och så vidare. Det vore fullständigt meningslöst
              för mig att ge några åsikter om detta innan det behandlats färdigt.
              Det ligger, som sagt, i EU-nämnden.
            </seg>
            <seg n="ca3eac01">
              Jag frågade dig om det var rätt att göra den nämnda insatsen.
              Om jag minns alldeles rätt tyckte Jan Björklund vi debatterade
              detta i november att Sverige skulle skicka soldater till Irak.
              Insatsen startade flera månader efteråt. Men det var inte tal
              om FN-insatser eller så, utan här skulle verkligen Sverige ställa
              upp; det var väldigt viktigt för honom. Jag tycker att det är
              skönt att nu höra Folkpartiet säga att det var ett brott mot folkrätten.
            </seg>
            <seg n="4178dabf">
              Nej, jag beklagar inte alls att Saddam Hussein är borta, och
              jag beklagar inte alls att medborgarna i Irak förhoppningsvis
              snart kan ha demokratiska val med säkerhet. Jag välkomnar det
              och tycker att det är utmärkt att fler och fler länder blir demokratiska
              och har inga problem med det. Däremot tycker jag att det är synd
              att man inte så att säga lydde FN och kunde ha tagit lite mer
              tid på sig. Vi efterfrågade faktiskt några månader till för vapeninspektörerna
              för sina undersökningar. Men det valde man att inte lyssna på.
            </seg>
            <seg n="85073347">
              Ge mig ett svar om arbetsgruppen!
            </seg>
          </u>
          <note type="speaker" n="66a9aca3">
            Anf. 40 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-2" n="61b37214">
            <seg n="1845644b">
              Herr talman! Jag förmodar att detta med allians och Sveriges
              arbetsgrupper är en lika liten del av det här betänkandet som
              vapenembargot mot Kina är. Men jag ska naturligtvis ge ett svar
              eftersom jag tycker att det är hederligt att göra så.
            </seg>
            <seg n="b43c3155">
              Du vet precis hur det står till. Det är Folkpartiet som driver
              Natokravet. Vi anser att det är en väldigt viktig fråga. Men vi
              inser att det inte blir något skarpt läge i Natofrågan förrän
              fler partier och fler människor i samhället sluter upp bakom det
              ställningstagandet.
            </seg>
            <seg n="e0a38d33">
              När vi står här i talarstolen och bombarderar gör vi det därför
              att vi vill väcka en debatt och skapa opinion. Jag tycker att
              det är väldigt trist att kloka och förståndiga män som Urban Ahlin
              och Håkan Juholt, som jag vet i själ och hjärta är stora Natovänner,
              inte kan ge sitt bidrag i den här debatten.
            </seg>
          </u>
          <note type="speaker" n="3c89fe11">
            Anf. 41 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-df21502b6f5cf1df-0" n="3e00ede5" next="i-dcda28ee356133f6-0">
            <seg n="e267f9a6">
              Herr talman! Urban Ahlin uttryckte tidigare här i dag att försvarspolitik
              och säkerhetspolitik är skilda saker. Jag kan inte förstå varför
              säkerhetspolitik och försvarspolitik inte hänger ihop annars skulle
              vi ju inte ha ett sammansatt utskott som berett ärendet.
            </seg>
            <seg n="d1f4048c">
              Jag hoppas verkligen att Urban Ahlin har läst hela propositionen
              Vårt framtida försvar försvarspolitikens inriktning 20052007 .
              Där står det tydligt och klart att säkerhetspolitik och försvarspolitik
              hänger ihop. Jag tror att inom en framtid kommer också utrikespolitiken
              att vara starkt berörd i detta avseende.
            </seg>
          </u>
          <note n="51eae702">
            Jag yrkar bifall till reservation 3 i betänkandet.
          </note>
          <u who="else-marie_lindgren_5bcef0" xml:id="i-dcda28ee356133f6-0" n="3e00ede5" prev="i-df21502b6f5cf1df-0">
            <seg n="7e7cc28c">
              Herr talman! Den 23 september ställde jag vid frågestunden här
              i kammaren en fråga till statsministern. Upprinnelsen till frågan
              var att Socialdemokraterna dagen innan avbröt samtalen med den
              borgerliga alliansen om en bred försvarspolitik och en försvarspolitisk
              uppgörelse. I stället vände sig regeringen till Vänsterpartiet
              och Miljöpartiet.
            </seg>
            <seg n="4d00ee2c">
              Min fråga löd: Kommer Vänsterpartiet och Miljöpartiet att från
              och med nu få ett avgörande inflytande på försvars- och säkerhetspolitiken?
            </seg>
            <seg n="cc8c8f2c">
              Statsministern svarade: Jag är inte ett dugg orolig för de frågeställningar
              som Else-Marie Lindgren tar upp. Där känner jag mig trygg eftersom
              jag baserar det ställningstagande som regeringen kommer att göra
              på Försvarsberedningens grund.
            </seg>
            <seg n="84144f00">
              Jag skulle önska att statsministern var här i dag och att jag
              fick ställa samma fråga igen för att höra om jag skulle få samma
              svar. Jag undrar om statsministern är lika trygg i dag. Vi andra
              är det definitivt inte.
            </seg>
            <seg n="4031923a">
              Herr talman! Sanningen är att mina farhågor har besannats mycket
              snabbare än jag kunde ana när jag ställde min fråga. Det som för
              bara några månader sedan var helt otänkbart har nu inträffat.
              Det är nu två EU- och försvarsfientliga partier som sätter dagordningen
              för hur Sveriges säkerhetspolitik ska se ut och hur den ska utformas
              för framtiden en politik som till största delen kommer att bygga
              på ett nära samarbete med EU.
            </seg>
            <seg n="64813630">
              Trots att Socialdemokraterna har en försvars- och säkerhetspolitisk
              doktrin tillsammans med hela andra partier nämligen med Moderaterna,
              Kristdemokraterna och Centern väljer man nu att sälja ut vår säkerhetspolitik
              för ett enda års budgetöverenskommelse med Vänstern och Miljöpartiet.
            </seg>
            <seg n="498baca8">
              Herr talman! Jag kan inte låta bli att tänka på en strof i en
              låt Vem i hela världen ska man lita på. Den ska jag inte sjunga
              för er, det lovar jag. Det är den här debatten alltför allvarlig
              för. Men vad ska omvärlden tro? Kan man lita på Sverige när dessa
              partier får ett så avgörande inflytande på vår säkerhetspolitik?
            </seg>
            <seg n="d9a8f866">
              Vad tänker till exempel Finland och Norge när vi säger att vi
              tillsammans vill bygga upp en snabbinsatsförmåga inom EU, och
              det samtidigt visar sig att det har Miljöpartiet och Vänsterpartiet
              inte godkänt i budgetöverenskommelsen? Kan de lita på oss i fortsättningen?
            </seg>
            <seg n="1a84061a">
              Herr talman! För att återgå till inledningen: Statsministern
              hänvisade till Försvarsberedningen när jag ställde min fråga till
              honom. Vad säger då Försvarsberedningen om säkerhetspolitiken?
            </seg>
            <seg n="d0c35d41">
              För det första slår den fast att 11 september-utredningen av
              Johan Munck inte blivit föremål för behandling ännu. I den finns
              en hel del viktiga säkerhetspolitiska aspekter. Den har nu ytterligare
              fördröjts. Ännu en utredning ska till med en ny utredare. Den
              ska vara klar, enligt det senaste jag hört, den 1 augusti 2005,
              och i bästa fall kan förslagen i den utredningen vara implementerade
              någon gång år 2006. Då har det gått närmare fem år sedan den Munckska
              utredningen startade. I direktiven till utredningen betonades
              att utredaren skulle agera skyndsamt. Med facit i hand kan man
              verkligen fråga sig varför det var så bråttom då men inte i dag.
            </seg>
            <seg n="9413e256">
              För det andra beskriver beredningen det arbete som utvecklas
              inom Headline Goal 2010 inom EU. Detta ställer krav på Sverige
              och andra länder. Fokus ligger på kvalitativa aspekter som utveckling,
              uthållighet och insatsberedda förband inklusive transporter till
              insatsområden inte minst. Vi vet att det också kommer civila headline
              goals som tar upp civila insatser, vilket vi kristdemokrater välkomnar.
              Vi tycker att det är ett bra initiativ.
            </seg>
            <seg n="775adcfd">
              För det tredje behövs det en helhetssyn på säkerhetsarbete över
              hela hotskalan och inte minst över flera politikområden för att
              tydliggöra den nationella och internationella dimensionen av säkerhetsarbetet.
              Ett effektivt användande av såväl civila som militära resurser
              i situationer över hela hotskalan, såväl nationellt som internationellt,
              krävs. Är vi beredda att sätta till dessa resurser?
            </seg>
            <seg n="719f5358">
              Herr talman! Det här har samtliga partier varit överens om i
              beredningen. Så frågan återstår: Känner sig statsministern och
              regeringen fortfarande trygga nu när de struntat i Försvarsberedningens
              breda samsyn, just den samsyn som statsministern hänvisade till
              när jag ställde frågan? Nu vill regeringen i stället för en bred
              partipolitisk grund bygga Sveriges säkerhetspolitik med smalast
              möjliga politiska marginal. Det är oansvarigt.
            </seg>
          </u>
          <note type="speaker" n="4783f84a">
            Anf. 42 AGNE HANSSON (c):
          </note>
          <u who="agne_hansson_b5e271_w" xml:id="i-8834098ddfe04265-0" n="bc400d91">
            <seg n="26ab4a20">
              Herr talman! Utgångspunkten för betänkandet om svensk säkerhetspolitik
              tas i den säkerhetspolitiska doktrinen. Den bygger på den militära
              alliansfriheten som ger möjlighet till neutralitet vid konflikter
              i vårt närområde. Den linjen har tjänat Sverige väl och bör bibehållas
              framöver. Det ger oss möjlighet att utifrån den positionen på
              ett trovärdigt sätt tala med klar och entydig röst i de konflikter
              som uppstår i världspolitiken och därmed vara aktiva på världsscenen.
              Något medlemskap i Nato är inte aktuellt. Svensk säkerhetspolitik
              vilar på en bred politisk grund. Det är en styrka. De strävandena
              bör bevaras också i framtiden.
            </seg>
            <seg n="4e209f4d">
              Den proposition som är utgångspunkten för betänkandet har förbättrats
              och förtydligats på en rad punkter. Ett öppet förhållningssätt
              från utskottets presidium och inte minst ansträngningarna från
              utskottets ordförande och Moderaterna, med Gunilla Carlsson i
              spetsen, har resulterat i att vi kunnat samla denna breda majoritet
              omkring ett bra säkerhetspolitiskt betänkande. Det förtjänar att
              nämnas och harangeras. Det har tyvärr inte kunnat följas av en
              lika stor enighet om hur vi ska bygga upp en försvarsorganisation
              för att backa upp denna säkerhetspolitiska samsyn. Det beklagar
              jag. Jag har förstått att det är det kommande ärendet som ligger
              bakom en del av replikerna i kammaren hittills i dag.
            </seg>
            <seg n="5abf2403">
              Det har hänt mycket positivt för det säkerhetspolitiska läget
              inte minst i vårt närområde murens fall i öster, nya medlemsstater
              i EU och Nato. Andra hot har kommit i stället och av annan karaktär,
              som terrorhot, sjukdomar, svält, brist på vatten, datasamhällets
              sårbarhet och mycket annat. Några har varit inne på det tidigare.
              Det ger oss anledning att förändra försvaret från invationsförsvar
              till insatsförsvar, något som ska diskuteras senare i eftermiddag.
            </seg>
            <seg n="4c5a053d">
              Det är min förhoppning att denna fredliga utveckling kan fortsätta,
              men det finns emellertid tecken som oroar och som pekar mot att
              den säkerhetspolitiska situationen åter kan vända åt fel håll.
              Frågan är vad som händer i Ryssland. Putin håller på att manipulera
              val och lägga under sig fler mer makt och centralstyrning. Mycket
              avgörs av vad som kommer att hända i Ukraina. Det är viktigt att
              Ukraina nu kan orientera sig mot väst för att undvika en ny slutenhet
              i öst. Där bör EU vara mer aktiv i demokratiarbetet. Det gäller
              också i Vitryssland med flera stater.
            </seg>
            <seg n="8e688150">
              Ryssland hotar också med att utveckla nya typer av kärnvapenmissiler
              riktade mot öst, och USA har inte levt upp till de nedrustningsavtal
              som har tecknats. Kärnkraften som inkörsport till kärnvapen är
              ett annat exempel som ökar kärnvapenhotet i skurkstater som Nordkorea
              och Iran.
            </seg>
            <seg n="876c3227">
              Vi har konfliktbågen från Nordafrika till Nordkorea i Sydostasien.
              Vad kommer att hända i Mellanöstern, i Irak, Indien och Kashmir,
              i Pakistan, Afghanistan och i MR-situationen i samband med konflikten
              KinaTaiwan där USA är inblandat? Det här visar att vi behöver
              vara väl förberedda för att göra internationella insatser för
              freden och för att medverka i att lösa konflikter även framåt.
              Vi behöver mer resurser för konflikthantering.
            </seg>
            <seg n="0e6a76bb">
              Herr talman! Situationen i Darfur i Sudan förvärras för varje
              dag. Enligt Ekot i morse har mordet på två brittiska hjälparbetare
              lett till att hjälpen till katastrofområdet avbrutits från brittiska
              Rädda Barnen. Samtidigt har rebellerna avbrutit de pågående fredssamtalen
              med regeringen i Sudan.
            </seg>
            <seg n="6b6b7773">
              Det som redan är världens värsta humanitära kris blir bara värre:
              fler strider, mer våld, fler flyktingar, mer svält. Medan FN tycks
              stå handfallet diskuterar vi här i Sverige semantik, om katastrofen
              i Sudan ska betraktas som folkmord eller inte. Det är inte värdigt
              vår tradition.
            </seg>
            <seg n="3aaf9bcf">
              Omvärlden får inte blunda för ännu ett folkmord. Sveriges regering
              borde klart och tydligt via EU kräva att det som händer i Sudan
              verkligen behandlas som vad det är, ett folkmord, och behandlas
              enligt FN-stadgans bokstav som ett folkmord. Eftersom majoriteten
              i det sammansatta utskottet fortsatt gömmer sig bakom regeringens
              och utrikesministerns något vagare formulering finns reservation
              2 i betänkandet. Vi menar där att Sverige och FN borde ha agerat
              direkt enligt folkmordskonventionen.
            </seg>
            <seg n="30b8e5cf">
              Herr talman! Centerpartiet anser att vapenembargot mot Kina ska
              behållas av den europeiska unionens medlemsstater. Nu håller regeringen
              genom en oskicklig hantering på att manövrera in Sverige i en
              vetosituation i denna fråga. Det är mycket olyckligt. Vi håller
              på att bli överspelade av de uttalanden som gjorts från EU:s ordförandeland
              i toppmötet mellan Kina och EU om att förutskicka att EU kan ompröva
              sin ställning om Kina gör motprestationer.
            </seg>
            <seg n="b504c391">
              Det är mycket olyckligt. Sverige och regeringen borde ha varit
              fullständigt tydliga i de signaler som getts till EU om att inte
              häva embargot. Mänskliga rättigheter kränks fortfarande i Kina.
              Dödsstraffet tillämpas. Ett hävande av embargot nu skulle leda
              till ökad oro i Sydostasien, kanske med upprustning som följd
              i Japan, Kina och Taiwan med USA inblandat.
            </seg>
            <seg n="af1204bd">
              I reservation 3 menar vi att Sverige entydigt borde agera för
              att nu inte häva vapenembargot mot Kina. Det som har hänt nu kräver
              stor diplomatisk skicklighet av regeringen för att vända tillbaka
              denna fråga i rätt riktning och få fler medlemsstater att förstå
              att vapenembargot bör vara kvar. Skicklighet i diplomatin krävs
              för att få vapenkrämarländerna i Europa på andra tankar.
            </seg>
          </u>
          <note type="speaker" n="5d8bd7bd">
            Anf. 43 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-7" n="6499f282">
            <seg n="2aab2c2a">
              Herr talman! Jag måste säga att jag instämmer i väldigt mycket
              av det som Agne Hansson började med att säga; att alliansfriheten
              och neutralitetsoptionen har tjänar Sverige väl och borde kunna
              tjäna Sverige väl även i framtiden. Men Agne Hansson sade också
              att det fanns en bred samsyn och en bred politisk majoritet när
              det gäller säkerhetspolitiken och att det här ger möjligheter
              för att Sverige med kraft och med en stark position kan agera
              i och uttala sig om konflikter var i världen de än finns.
            </seg>
            <seg n="50bc9592">
              Jag vill ända koppla ihop det här med vad Urban Ahlin, utskottets
              ordförande, sade eftersom ni står på en gemensam grund här. Han
              talade om vikten av samordning, att man har en gemensam utrikes-
              och säkerhetspolitik inom EU. Han sade att ensamt skulle Sverige
              inte kunna göra så hemskt mycket, utan det är viktigt att vi i
              stället får försöka påverka EU:s politik.
            </seg>
            <seg n="3fac107a">
              Hur ser Agne Hansson på den konflikten, möjligheten för Sverige
              att kunna agera starkt utifrån alliansfriheten och neutralitetsoptionen
              som Sverige har haft med tanke på den strävan som ändå finns i
              betänkandet och hos socialdemokratin och utskottets ordförande
              om att vi ska ha en gemensam utrikes- och säkerhetspolitik och
              agera gemensamt?
            </seg>
            <seg n="f3e9d883">
              Det är den ena frågan. Jag kan ta nästa fråga sedan.
            </seg>
          </u>
          <note type="speaker" n="bdc51768">
            Anf. 44 AGNE HANSSON (c) replik:
          </note>
          <u who="agne_hansson_b5e271_w" xml:id="i-8834098ddfe04265-1" n="bc400d91">
            <seg n="a942a1f9">
              Herr talman! Jag ser detta på ett mycket positivt sätt. Det harmonierar
              fullständigt. När jag menar att vi utifrån vår alliansfrihet kan
              tala med trovärdighet ute i världen menar jag att vi kan göra
              det på den neutrala grund som vi står på. Vi kan bli förstådda
              med respekt i det fallet. Vi kan göra det inom EU. Med de resurser
              vi tillsammans skapar där kan vi också göra en starkare total
              fredsfrämjande insats och ett bättre förebyggande arbete. Så det
              går alldeles utmärkt ihop enligt Centerpartiets syn.
            </seg>
          </u>
          <note type="speaker" n="80182232">
            Anf. 45 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-94d9956bcc3fa571-8" n="6499f282">
            <seg n="7a28e42d">
              Herr talman! Jag måste ändå säga att det här för mig blir ett
              slags kluven position. Självklart anser jag också att Sverige
              ska agera inom EU. Det finns positiva tillfällen där EU kan agera
              gemensamt. Men förutsättningen för en gemensam utrikes- och säkerhetspolitik
              inom EU är ju faktiskt ambitionen att man ska tala med en röst.
              Det är ju i grund och botten inte fullständigt möjligt att Sverige
              kan agera och uttala sig i konflikter runtomkring i världen och
              ha en egen självständig ståndpunkt om den inte överensstämmer
              med den EU-ståndpunkt som finns.
            </seg>
            <seg n="66851623">
              Där Sverige i själva verket kan använda sin röst är när det gäller
              att försöka påverka EU till ett gemensamt ställningstagande där
              man får igenom den svenska positionen. Men det kan lika gärna
              hamna i ett läge där faktiskt den europeiska positionen, den gemensamma
              ståndpunkten, inte överensstämmer med Sveriges. Kan inte Centerpartiet
              se att det här hindrar Sverige utifrån den position vi har haft
              tidigare som alliansfria med neutralitetsoptionen? Vi har ju haft
              det, och därför har Sverige kunnat agera som vi har gjort. Ser
              inte Centerpartiet att EU-politiken, den gemensamma utrikes- och
              säkerhetspolitiken, faktiskt beskär Sveriges möjligheter?
            </seg>
          </u>
          <note type="speaker" n="6761ceb4">
            Anf. 46 AGNE HANSSON (c) replik:
          </note>
          <u who="agne_hansson_b5e271_w" xml:id="i-8834098ddfe04265-2" n="bc400d91">
            <seg n="92c71f68">
              Herr talman! Jag undrar vem som är kluven i den här debatten
              om det inte är Vänsterpartiet. Jag kan inte förstå att det är
              någon skillnad mellan att hävda en uppfattning och att man har
              byggt under den med garantier som gör att man är mer trovärdig.
              Samtidigt måste man, för att kunna åstadkomma resultat, också
              kunna sätta makt bakom orden. Då söker man samarbete. Kollektivt
              samarbete trodde jag var något som även Vänsterpartiet trodde
              ger ökad styrka. Det är precis det man bygger upp genom det samarbete
              som man har i Europa.
            </seg>
          </u>
          <note type="speaker" n="032fdd77">
            Anf. 47 MICHAEL HAGBERG (s):
          </note>
          <u who="michael_hagberg_83f981_w" xml:id="i-cdd9f1bca8134486-0" n="09b33f7d">
            <seg n="f4fe8253">
              Fru talman! Jag vill också sälla mig till dem som berömmer utskottsledningen,
              ordföranden och vice ordföranden i utrikesutskottet, som lett
              oss så att vi fått fram underlaget för det beslut som vi ska fatta
              om säkerhetspolitiken. Precis som Agne Hansson sade råder det
              ganska stor enighet om att vi tillsammans ska driva dessa svåra
              frågor i många olika organisationer. Något parti spretar lite
              grann.
            </seg>
            <seg n="4e63e63a">
              Vårt land ska aktivt bidra till internationell fred och säkerhet
              och deltar i dag i både militära och civila insatser under FN:s,
              EU:s, OSSE:s och Natos ledning. Det svenska deltagandet i internationella
              insatser stärker vår egen säkerhet och bidrar till Försvarsmaktens
              utveckling.
            </seg>
            <seg n="573152c1">
              Tyngdpunkten vad avser svenska fredsfrämjande insatser med väpnad
              styrka ligger på västra Balkan. Därutöver lämnar Sverige bidrag
              med väpnade styrkor till de FN-sanktionerade styrkorna i Afghanistan
              och Liberia. Vi deltar även i den Natoledda fredsfrämjande styrkan
              i Kosovo, i den EU-ledda fredsstyrkan i Makedonien samt i den
              EU-ledda krishanteringsinsatsen i Bosnien och Hercegovina. Sveriges
              deltagande i två operationer i Kongo har avslutats. Vi följer
              utvecklingen.
            </seg>
            <seg n="8099e6b5">
              Vid sidan av dessa större operationer har Sverige personal som
              deltar i en hel rad fredsfrämjande insatser alltifrån minröjningsexperter
              i Eritrea och Etiopien till observatörer i Georgien.
            </seg>
            <seg n="add00e4a">
              Ändå är behovet av fredsfrämjande insatser stort, och det växer.
              Utskottet delar därför regeringens bedömning att Sveriges förmåga
              till deltagande i fredsfrämjande insatser, från förebyggande åtgärder
              till fredsframtvingande insatser, ska öka.
            </seg>
            <seg n="995df0db">
              Sveriges säkerhetspolitik syftar till att bevara fred och självständighet
              för vårt land, bidra till stabilitet och säkerhet i vårt närområde
              samt stärka de internationella freds- och säkerhetsfrämjande åtgärderna.
              Sverige ska vara alliansfritt.
            </seg>
            <seg n="6b0c087a">
              Säkerhet är mer än eventuella militära hot. Terrorhandlingarna
              den 11 september på Manhattan, tågbombningarna i Madrid och gisslantagandet
              i Beslan är alla vidriga exempel på det. Utskottet konstaterar
              att EU i december 2003 antog en säkerhetsstrategi, där unionens
              utrikes- och säkerhetspolitiska inriktning och prioriteringar
              beskrivs. De främsta hoten inför framtiden beskrivs vara sönderfallande
              stater, organiserad brottslighet, människohandel och korruption
              samt brist på demokratiutveckling.
            </seg>
            <seg n="546e8357">
              Därför är det också helt riktigt och viktigt att vi använder
              fler verktyg än de militära för att möta dessa hot. Det har jag
              själv upplevt på plats i Priština. Vi kunde se hur befolkningen
              kände trygghet genom de patruller som fanns där. Vi hjälpte också
              till med demokratiutvecklingen och kunde se vilka krav som fanns
              på att vi skulle hjälpa till att bygga upp ett väl fungerande
              demokratiskt samhälle.
            </seg>
            <seg n="e45f5bbf">
              Hot mot freden och vår säkerhet kan bäst avvärjas i gemenskap
              och samarbete med andra länder. På global nivå är det främsta
              uttrycket för detta vårt stöd till FN. Genom vårt medlemskap i
              EU deltar vi i en solidarisk gemenskap vars främsta syfte är att
              förhindra krig. En av hörnstenarna i svensk politik utgörs av
              arbetet för en alleuropeisk fredsordning, där Sverige samverkar
              med samtliga organisationer och länder som delar våra värderingar
              och intressen. Vårt medlemskap i EU är det främsta instrumentet
              för detta, jämte vårt engagemang i OSSE, deltagandet i Euro-atlantiska
              partnerskapsrådet EAPR och i Partnerskap för fred samt arbetet
              i Europarådet.
            </seg>
            <seg n="f380c5fd">
              Den svenska säkerhetspolitiken har till sitt förfogande ett flertal
              instrument som innefattar diplomati, ekonomiskt bistånd, räddningsinsatser
              och humanitärt och militärt stöd. Sverige bidrar med militära
              resurser i ett flertal pågående FN-, EU- och Natoledda operationer
              i bland annat Afghanistan, Liberia, Kosovo och Bosnien och Hercegovina.
              Genom att upprätthålla fred och stabilitet skapas förutsättningar
              för att bygga upp det civila samhället och lösa etniska konflikter.
              Jag ger stort beröm till våra svenska soldater ute i världen,
              stort beröm för den risk som de utsätter sig för och högsta betyg
              för den utbildningsinsats som gjordes innan de åkte ut på sina
              uppdrag.
            </seg>
            <seg n="613cf229">
              Tidigare säkerhetspolitiska lösningar har förlorat i betydelse
              och ersatts med krav på ett utökat samarbete för att hantera framtida
              kriser inom hela konfliktskalan. Detta kräver bland annat militär
              förmåga att hantera kriser tillsammans med andra länder.
            </seg>
            <seg n="350b196c">
              Som ett led i utvecklingen av krishanteringsförmågan och en gemensam
              försvarsmaterielpolitik har ett särskilt organ, Europeiska försvarsbyrån,
              upprättats för utveckling av militär förmåga, forskningsarbete,
              materiel och så vidare. Även där är samarbetet det viktiga.
            </seg>
            <seg n="a684f574">
              Vi minns alla att Europa stod handfallet när kriget i Jugoslavien
              bröt ut. Nu, drygt tio år senare, kan EU bistå vid en liknande
              händelse i vår omvärld. Sverige har varit aktiv part i framtagandet
              av snabbinsatsstyrkorna och avser att bidra solidariskt till EU:s
              krishanteringsförmåga. En insatsgrupp bestående av ca 1 100 soldater
              från Sverige samt ca 200 man från Finland respektive Norge ska
              etableras under svensk ledning. Denna styrka ska stå färdig 2008.
              Sverige fattar i varje enskilt fall och i enlighet med svensk
              lag beslut om medverkan i krishanteringsinsatserna. Internationella
              fredsbevarande insatser ska vila på FN-stadgans principer.
            </seg>
            <seg n="366a9b9e">
              Utskottet ser positivt på arbetet med att utveckla konceptet
              med civila snabbinsatsstyrkor som kan användas i förebyggande
              syfte i ett tidigt stadium av en konflikt. Utskottet menar att
              stödet till uppbyggnaden av demokratiska institutioner, rättssäkerhet
              samt det civila samhället är av mycket stor vikt såväl för det
              konfliktförebyggande arbetet som för arbetet med att få till stånd
              försoning, samarbete och säkerhet efter konflikter.
            </seg>
            <seg n="594f5b00">
              Väpnade konflikter inom och mellan stater präglar bland annat
              stora delar av Afrika och utgör ett stort hot mot utvecklingen
              av hela regionen. När Afrikanska unionens ordförande besökte riksdagen
              fick han frågan vilken hjälp vi i EU och Sverige kunde bistå Afrikanska
              unionen med. Det första han nämnde, och som han ansåg viktigast,
              var hjälp med att bygga upp egen kapacitet för att skapa stabilitet
              och fred. Han efterfrågade logistik, utrustning och utbildning
              för krishanteringsinsatser. EU vill, och vi i Sverige kan, hjälpa
              till med detta. Därför är Sverige med och utvecklar EU:s gemensamma
              säkerhets- och försvarspolitik; vi sitter inte tysta på mötena
              utan är med och utvecklar detta.
            </seg>
            <seg n="9551c464">
              Fru talman! Utskottet noterar att EU, som ett direkt resultat
              av terrordåden i Madrid den 11 mars 2004, beslutade att anta en
              solidaritetsdeklaration, vilken föreskriver ömsesidig solidaritet
              och hjälp mellan stater i händelse av terrorangrepp. Detta är
              ett politiskt förpliktande dokument och ska inte förväxlas med
              solidaritetsklausulen som är inskriven i fördraget. Det finns
              ingen motsättning mellan den militära alliansfriheten och den
              starka solidariteten mellan länderna i EU. Det är svårt att föreställa
              sig att Sverige inte skulle hjälpa till i händelse av ett väpnat
              angrepp mot ett annat EU-land. Det är lika svårt att föreställa
              sig att övriga EU-länder inte skulle agera på samma sätt.
            </seg>
            <seg n="c945e283">
              Sverige är, som sagt, militärt alliansfritt. Denna säkerhetspolitiska
              linje, med möjlighet till neutralitet vid konflikter i vårt närområde,
              har tjänat oss väl. Till skillnad från främst Folkpartiet ser
              vi socialdemokrater ingen anledning att ompröva den ståndpunkten.
              Detta har framkommit lite grann också i dagens debatt.
            </seg>
            <seg n="daf5e0b4">
              Framför allt Folkpartiet förespråkar att vi ska vara medlemmar
              i Nato. Vi anser att vi genom medlemskapet i EAPR och PFF kan
              utöva inflytande samt tillvarata de svenska intressena i de operationer
              som vi väljer att delta i. Vi menar också att det ska finnas ett
              starkt folkligt stöd som känns i ryggmärgen för vår militära alliansfrihet.
            </seg>
            <seg n="e01b083b">
              Under det senaste årtiondet har de internationella operationerna
              gått från att vara främst traditionellt fredsbevarande operationer
              i form av övervakning av buffertzoner eller demilitariserade områden
              till att alltmer få karaktären av fredsframtvingande insatser.
            </seg>
            <seg n="f84289ab">
              Enligt lagen om väpnad styrka för tjänstgöring utomlands ska
              begäran av FN eller beslut i OSSE utgöra den folkrättsliga grunden
              för svenskt deltagande i en internationell fredsbevarande insats.
              Deltagande av svensk trupp i fredsframtvingande insatser kräver
              beslut i denna kammare.
            </seg>
            <seg n="b93975b9">
              Det svenska deltagandet i de Natoledda Ifor- och Sforstyrkorna
              i Bosnien och Hercegovina och i Kforstyrkorna i Kosovo från och
              med 1999, liksom de FN-ledda insatserna i Liberia, Afghanistan
              och Demokratiska republiken Kongo, godkändes således av denna
              kammare då dessa operationer har fredsframtvingande karaktär.
              Ett sådant beslut kan fattas skyndsamt vid behov, eftersom riksdagen
              numera sammanträder under hela året. Utskottet ser därför inget
              behov av en lagändring för att delegera ytterligare beslutsrätt
              till regeringen i fråga om väpnade styrkor i det området. Beslut
              kan fattas i denna kammare.
            </seg>
            <seg n="ab3c45a0">
              Förluster av människoliv i samband med fredsframtvingade uppdrag
              och krishanteringsinsatser kan inte uteslutas. Utskottet noterar
              att Försvarsmakten inför varje enskild insats genomför omfattande
              hot- och riskbedömningar med fokus på personalens säkerhet. Vi
              får en god och välgrundad information om säkerhetsläget inför
              de beslut vi har att fatta i kammaren och också har fattat i de
              sammansatta utskott vi haft. Vi har stor respekt för den utbildning
              och utveckling vi har inom Försvarsmakten.
            </seg>
            <seg n="bde0c3e6">
              Det ett stort ansvar för oss här i kammaren att fatta beslut
              om att skicka ut killar och tjejer, soldater, i övriga världen
              för att hjälpa till i demokratiutveckling och jobba med fredsframtvingande
              åtgärder. Det är ett stort ansvar. Det är sådana beslut som vi
              helst inte skulle vilja fatta i den här kammaren. Men det är något
              som vi säkerligen i framtiden kommer att behöva göra. Vi ska sätta
              de personer som vi skickar ut på insatserna i det främsta rummet.
            </seg>
          </u>
          <note n="d2380b02">
            Jag yrkar avslag på reservationerna och bifall till utskottets
            hemställan i betänkandet.
          </note>
          <note type="speaker" n="e1a7d17d">
            Anf. 48 LOTTA HEDSTRÖM (mp):
          </note>
          <u who="lotta_hedstrom_4fa754_w" xml:id="i-c6187590370f4499-0" n="f7ff5d76">
            <seg n="a8f665d0">
              Fru talman! Det sades att denna debatt skulle vara som ett band
              som spelar före huvudbandet. Då kan man hoppas att det blir som
              i musiken, att den som är förband nu blir stjärna om tio år.
            </seg>
            <seg n="6af62f64">
              Fru talman! Ända sedan besluten på EU-toppmötet i Köln 1999 har
              Miljöpartiet varnat för unionens tilltagande militarisering, och
              vi har blivit besannade. Dessutom har också överlappningen och
              tillnärmandet till Nato på många nivåer stadigt tilltagit mellan
              det ursprungliga handelsblocket EU och den USA-ledda segrande
              försvarsalliansen Nato.
            </seg>
            <seg n="2bf26faa">
              Ändå försöker regeringen, utskottstexten och alltfler borgerliga
              politiker leda i bevis att vi kan förbli neutrala, alliansfria
              och ha ett fritt val som egen nation samtidigt som vi deltar i
              Natos alla frivilligklubbar, samövar med alla möjliga västmakter,
              byter vapen med USA och röstar för en konstitution som förvandlar
              handelsblocket till en fullfjädrad statsbildning med egen intern
              solidaritetsklausul. Det är en solidaritetsklausul som enligt
              EU:s egen överbefälhavare dessutom lär vara starkare än Natos.
              Folkpartiets analys är således nästan rätt, även som dess slutsats
              är fel.
            </seg>
            <seg n="6f6e5d95">
              Den svenska politiken gentemot USA präglas inte alls av en självständig
              hållning, som det lyder i betänkandetexten, utan det är tvärtom.
              Vi såväl som EU sitter rejält fast i dess vapenklor. Detta om
              bevarad alliansfrihet förblir dimridåer och ett intellektuellt
              mörker som historien kommer att fördöma. Men det är ingenting
              som betänkandet rubbar i dag, tyvärr.
            </seg>
            <seg n="741ba5c1">
              Natoanpassningen pågår således med stormsteg, och EU:s militarisering
              likaså. Det är något som man i betänkandet tyvärr inte vill göra
              avsteg ifrån utan tvärtom mest välkomnar.
            </seg>
            <seg n="c6a5e0ff">
              För mig och för Miljöpartiet framstår dock främst vapensamarbetet
              som mest problematiskt. Det är den synkroniserade och i EU-konstitutionen
              frammanade upprustningen och den gemensamma försvarsmaterielbyrån
              som kommer att sammanlänka utveckling, framtagning och kommers
              med vapensystem inom EU-kretsen mot USA och resten av världen
              som framstår som det mest problematiska. Häri ligger enligt min
              mening det största hotet. Det utgör den hårda kärnan i begreppet
              militarisering.
            </seg>
            <seg n="5f6a1729">
              Framtagningen av den svenska snabbinsatsstyrkan är något som
              bejakas i detta betänkande, och som kommer att följas upp i eftermiddagens
              debatt om de historiska försvarsbetänkandena. Det är dock i stora
              stycken en förlängning av en annan förd politik. Att den ska sättas
              upp i samverkan med EU-fria Norge och neutrala Finland är dessutom
              en liten fördel.
            </seg>
            <seg n="aef4563d">
              Fru talman! I den bästa av miljöpartivärldar finns det inget
              behov av vapen alls. I den näst bästa finns bara nationella styrkor
              som FN kan anropa för folkrättsligt motiverade insatser för att
              förhindra folkmord och allvarliga konflikter. Men i den realt
              existerande världen pågår ännu grova övergrepp av mörka krafter,
              och internationell beväpnad närvaro på legitim grund behövs alltför
              ofta.
            </seg>
            <seg n="f37b022d">
              Den legitima grunden måste enligt vår mening alltid vara den
              världsorganisation vi har, nämligen FN. Betänkandet säkrar FN-mandatet.
              Jag tycker att Vänsterpartiet ska läsa lite mer noggrant vad det
              faktiskt står i betänkandet.
            </seg>
            <seg n="056213b1">
              Problemet är att FN numera anropar Nato och EU och inte Sverige.
              De insatser som har gjorts med svensk trupp i konflikthärdar i
              utlandet med den våldsanvändning som enligt FN:s kapitel VII behövs
              har dessutom varit bra. De har verkligen behövts. De har bejakats
              av riksdagen, av mig och av mitt parti. FN-mandatet och riksdagens
              ja är således de två grundrekvisit som Miljöpartiet kräver, och
              de är tillgodosedda.
            </seg>
            <seg n="8beafd88">
              Grundpoängen i försvarsbeslutet är att ställa om från ett brett
              och tungt försvar hemma till ett lätt och snabbt försvar för bruk
              borta. Det är helt riktigt. Det är i linje med vår gröna syn på
              internationell solidaritet. Det är kort sagt grön politik sedan
              tio år tillbaka.
            </seg>
            <seg n="8f07b645">
              Kampen mot det slutgiltiga upphävandet av alliansfriheten och
              kampen mot vapenspridning och överkapacitet i alla dess former
              må fortsätta från vår sida framöver. Viktigast av allt just nu
              är att få till stånd en svensk folkomröstning om EU:s konstitution.
              Med ett sådant dokument ratificerat blir svensk alliansfrihet
              över huvud taget inte längre tänkbar.
            </seg>
            <seg n="00f93397">
              Till Eskil Erlandsson vill jag säga att jag förstår om du är
              lite putt för att ni inte längre är med och får överrusta Sverige
              och göda vapenindustrin. Men jag personligen ser inte fram emot
              några ministerposter.
            </seg>
          </u>
          <note type="speaker" n="9f1c04ad">
            Anf. 49 BIRGITTA AHLQVIST (s):
          </note>
          <note n="8c51796f">
            Fru talman! Först av allt yrkar jag bifall till förslagen i betänkandet
            och avslag på samtliga reservationer.
          </note>
          <u who="birgitta_ahlqvist_c6f845_w" xml:id="i-16a6db722b4be7ba-0" n="011efe79">
            <seg n="672be1e4">
              Jag tänker ta upp en fråga som är oerhört viktig inom säkerhetspolitiken
              men som hittills inte tagits upp av någon i dagens debatt. Det
              förvånar mig. Det gäller den kvinnliga representationen och det
              kvinnliga arbetet i freds-, nedrustnings- och säkerhetsarbetet
              både i Sverige och i världen.
            </seg>
            <seg n="e601fd86">
              Frågan om fred, nedrustning och säkerhet har alltid spelat en
              central roll i kvinnorörelsens historia. Vi kvinnor har i århundraden
              varit i fronten för fredsarbetet. Tidigare har det ofta rört sig
              om individuella initiativtagare, men nu arbetar vi i nätverk.
              Kvinnor har under årtusenden vägrat att använda militära medel
              för att lösa konflikter. Under senare delen av 1900-talet har
              vi också utarbetat ickevåldsmetoder och strategier för att hindra
              konflikter att eskalera till våld och krig.
            </seg>
            <seg n="53352a69">
              Här i riksdagen har vi också ett nätverk som vi kallar för Särk.
              Det står för Sällskapet riksdagens kvinnor mot krig.
            </seg>
            <seg n="d1ed28a6">
              År 2000 antog FN:s säkerhetsråd resolution 1325, Kvinnor, fred
              och säkerhet, efter ett enormt lobbyarbete från NGO:er.
            </seg>
            <seg n="c024e5f8">
              Den här resolutionen uppmanar alla medlemsstater och FN att skydda
              och respektera kvinnors mänskliga rättigheter och att kvinnor
              i ökad utsträckning deltar på alla beslutsnivåer i nationella,
              regionala och internationella institutioner och mekanismer för
              att förebygga, hantera och lösa konflikter.
            </seg>
            <seg n="fdde4dfe">
              Varaktig fred kan inte uppnås utan kvinnors medverkan. Kvinnor
              är inte bara viktiga utan också nödvändiga för varaktig fred.
              I dag deltar mycket få kvinnor i internationellt arbete som fredsmäklare,
              medlare, förhandlare, förlikare eller utredare av krigsförbrytelser
              och MR-kränkningar. Mellan 1957 och 1989 deltog endast 20 kvinnor
              av 20 000 i FN:s fredsarbete. I dag deltar ungefär 4 %. Fram till
              1993 fanns det inga kvinnor i beslutsfattande positioner i FN.
              Den första kvinnan tillträdde 1994. Och FN:s mål är att nå en
              jämn könsfördelning, 5050, och det ligger ju faktiskt väldigt
              långt borta.
            </seg>
            <seg n="5c3fbdf8">
              Men jag vet att såväl Sverige och den svenska regeringen som
              EU har vidtagit en hel del åtgärder för att implementera FN:s
              säkerhetsråds resolution 1325, men trots detta återstår väldigt
              mycket arbete. Arbetet med att nå målen i denna resolution är
              ju inte bara en kvinnofråga, utan det är en fråga för hela samhället
              en samhällsfråga. För att skapa långsiktig trovärdighet i internationellt
              fredsarbete måste den här implementeringen tas på största allvar
              och skyndas på.
            </seg>
            <seg n="f11d1dc5">
              Fru talman! Dessutom har nu under de sista åren attacker mot
              kvinnor blivit allt vanligare som krigsstrategi. När kvinnor blir
              måltavlor i krig och konflikter ökar belastningen på hela samhällsstrukturen
              drastiskt, eftersom det omsorgsarbete som kvinnor utför och som
              håller ihop familjer och samhällen söndras. Att dessutom sexuellt
              våldföra sig på en kvinna, helst inför mannens ögon, är en krigsstrategi
              som ofta används i syfte att bryta ned familjer och orsaka social
              instabilitet. En ökad närvaro av kvinnor i fredsarbetet skulle
              bland annat bidra till att sexuella övergrepp mot kvinnor minskade
              och att kvinnor som utsatts för övergrepp under konflikter ges
              möjlighet till ett kvinnligt bemötande och lättare vågar träda
              fram och berätta sina historier. Vi skulle få en förändring av
              värderingar och perspektiv på konfliktlösning och fredsarbete.
            </seg>
            <seg n="48d488a9">
              Trots att det är fyra år sedan säkerhetsrådets resolution antogs
              saknas fortfarande kunskaper om genusperspektivet i FN:s säkerhetsråd.
              Det är faktiskt väldigt sorgligt att höra att medlemmarna i säkerhetsrådet,
              som dessutom är endast män, säger att genderfrågorna är nya för
              dem, att de är så svåra och att de inte kan dem. För att säkerställa
              ett genusperspektiv krävs alltså kunskap och utbildning.
            </seg>
            <seg n="02b7b2cd">
              FN är, liksom många andra stora organisationer, en mansförsamling.
              Det är regeringarnas företrädare som sitter där, och det är nästan
              undantagslöst män. Av Sveriges samtliga FN-ambassadörer sedan
              1946 har endast en varit kvinna, och det är Agda Rössel, som satt
              mellan 1958 och 1964. Och som jag sade tidigare: I säkerhetsrådet
              sitter bara män. Kvinnor har alltid stått utanför FN, trots att
              lika rättigheter för kvinnor och män finns inskrivet i FN-stadgan
              och i de båda FN-konventionerna om mänskliga rättigheter.
            </seg>
            <seg n="b840c8b6">
              Fru talman! Nästa generalsekreterare i FN måste bli en kvinna!
              Det finns många duktiga kvinnor i världen. Jämställdhet är en
              av de viktigaste förutsättningarna för att vi ska få ett bra,
              nytt, demokratiskt FN. Vi måste säkra en ökad representation av
              kvinnor på alla beslutsnivåer, och vi måste också se till att
              det finns kandidater. Därför bör man göra ett centralt register
              av kvinnor till delegationer och specialrådgivare och öka stödet
              till utbildningsinsatser.
            </seg>
            <seg n="c2128e9a">
              Jag ser att min talartid är slut, men trots detta vill jag avslutningsvis,
              fru talman, säga att jag, precis som Lars Ångström tidigare i
              sitt tal, tycker att det är oerhört bra att den svenska regeringen
              tagit initiativ till de civila snabbinsatsstyrkorna i EU. De ska
              tydligen kunna användas på olika sätt för rådgivning och planering
              inom olika samhällssektorer i konfliktområden och framför allt
              användas i förebyggande syfte i ett tidigt skede av en konflikt,
              vilket förhoppningsvis kan innebära att de militära insatserna
              minskar. Det är mycket positivt för fredsarbetet både inom EU
              men också ute i världen att de har kommit till, och jag hoppas
              verkligen att det blir ett snabbt beslut. Jag förstår ju att mycket
              av arbetet och många diskussioner återstår. Det är fortfarande
              bara ett förslag. Men jag hoppas att den svenska regeringen orkar
              driva det här snabbt och att vi får ett snabbt beslut.
            </seg>
          </u>
          <note type="speaker" n="6e8fb615">
            Anf. 50 STEN TOLGFORS (m):
          </note>
          <u who="sten_tolgfors_a082a8_w" xml:id="i-9a3bd2440e5be68e-0" n="473953f5">
            <seg n="c8347764">
              Fru talman! Sverige måste alltid entydigt stå på demokratins
              sida. Dessvärre tycker jag mig se en röd tråd genom regeringens
              agerande ända sedan Göran Perssons stabilitetsuttalande 1996 där
              brott mot mänskliga rättigheter och upprustning i Folkrepubliken
              Kina tonades ned av regeringen.
            </seg>
            <seg n="57f5fc42">
              Just nu gör regeringen också sitt bästa för att tona ned brotten
              mot mänskliga rättigheter med hänvisning till att Kina är mer
              öppet för internationella strukturer trots att de reala förändringarna
              är ytterst begränsade.
            </seg>
            <seg n="dcee3db0">
              Folkrepubliken Kina avrättar mångdubbelt fler människor än världens
              övriga länder gör tillsammans. Mellan 1990 och 1998 registrerade
              Amnesty 25 400 dödsdomar och mer än 16 500 verkställda avrättningar
              i landet. Det är den officiella siffran. Den verkliga är troligen
              betydligt högre. En ledamot i folkkongressen, Chen Zhonglin, menar
              att Kina i verkligheten avrättar 10 000 människor varje år. Dödsstraffen
              utmäts efter summariska och politiserade rättegångar. Möjlighet
              att överklaga finns inte. Ofta dödas människor omedelbart efter
              det att rättegången har ägt rum. Det förekommer dödsstraffsprocessioner
              där dödsdömda tvingas marschera genom städer för att sedan avrättas
              offentligt vid massavrättningar på idrottsarenor. Det finns uppgifter
              om en kvarts miljon som hålls i interneringsläger för politisk
              omskolning. Tortyr förekommer. Censur råder. Opposition liksom
              religiösa fängslas.
            </seg>
            <seg n="09920334">
              I det läget är det angeläget att ingen signal sänds från Sverige
              om att situationen för mänskliga rättigheter har förbättrats i
              Kina. Det är också angeläget att inse att utvecklingen i det väldiga
              landet Kina också har en stor inverkan på säkerheten globalt och
              faktiskt också för oss i Europa.
            </seg>
            <seg n="f1eb5af7">
              Jag ställer mig ibland frågan vad regeringen har lärt av den
              inhemska kommunistdebatten och om hur relationerna till tidigare
              kommunistdiktaturer hanterades.
            </seg>
            <seg n="d383714a">
              Kina har haft en oerhörd tillväxt, men vad har man använt resurserna
              till? Jo, landet har officiellt haft tvåsiffriga anslagsökningar
              till försvaret varje år, och det är också officiella siffror.
              De verkliga är förmodligen mer än dubbelt så höga som 10 %. Man
              utvecklar nya generationer stridsspetsar och kan avlossa kärnvapen
              från marken, luften och havet. Man utvecklar långdistansmissilteknik
              för att kunna nå mål i USA.
            </seg>
            <seg n="a3692168">
              Den oerhört stora upprustning som Kina bedrivit både nukleärt
              och konventionellt gör att människor i Taiwan är rädda. För fem
              år sedan kunde Kina inte klara av att invadera Taiwan i dag räknar
              man med en överlevnadstid på två dagar. Det visar storleken i
              den upprustning Kina har bedrivit.
            </seg>
            <seg n="19e75eb8">
              Detta är mycket allvarligt, eftersom det förändrar den strategiska
              balansen i regionen och ökar risken för strategiska överfall.
              Det är en sak för omvärlden att söka hindra en invasion av en
              demokrati som Taiwan, en annan att ställas inför fait accompli.
            </seg>
            <seg n="d7341563">
              Kina har för övrigt avlossat robotar mot Taiwan när landet höll
              fria presidentval. Hot om invasion och angrepp är vanligt förekommande,
              trots att Taiwan borde vara ett exempel för demokratisering av
              hela Kina.
            </seg>
            <seg n="e7573712">
              USA är garanten för Taiwans säkerhet, men i TV har uttalats att
              Kina numera kan nå mål i Seattle med missiler. Det finns en betydande
              oro hos många för att Kina ska använda hot om kärnvapen för att
              höja priset för omvärldens försvar för Taiwan. Då riskeras en
              upptrappning av den potentiella faran i regionen, som är avsevärd.
            </seg>
            <seg n="97f70f20">
              Att Kinas kärnvapenrustningar har förändrat den strategiska balansen
              i regionen och landets roll i kärnvapenspridningen har knappt
              noterats i den svenska debatten detta i ett land som traditionellt
              har berömt sig av att vara ett land som strävar efter nedrustning.
            </seg>
            <seg n="75c0fa33">
              Kina är historiskt och kulturellt en ledande del av världen och
              en framväxande ekonomisk marknad av största betydelse. Men kraven
              vad gäller mänskliga rättigheter och demokrati får inte sättas
              lägre för Kina än för andra länder. Vi ska mäta alla med samma
              måttstock. Om vi gör på något annat sätt devalverar vi den kinesiska
              befolkningens rättigheter och säger att de är annorlunda än andra
              människors.
            </seg>
            <seg n="3e03f7f0">
              Sverige måste återkommande markera att Kinas kärnvapenrustningar
              är oacceptabla, men regeringen tar inte ens upp frågan när man
              möter Kinas ledare. Jag ställer en skriftlig fråga varje gång
              regeringen möter en hög kinesisk ledare huruvida man tagit upp
              Taiwanfrågan, frågan om mänskliga rättigheter och kärnvapenfrågan
              på mötena. Svaret från regeringen är att man inte alls tar upp
              kärnvapenfrågan inte med vare sig vice premiärministern från folkrepubliken
              eller utrikesministern förde den svenska regeringen upp frågan
              på dagordningen när de besökte Sverige.
            </seg>
            <seg n="5892aab4">
              Den som tror att de senaste årens tillväxt i Kina skulle vara
              en garanti för att landet inte ska gå åt fel håll eller attackera
              grannen Taiwan har dessvärre fel. Vi måste inse att Taiwan på
              många sätt är en överordnad fråga för Folkrepubliken Kina.
            </seg>
            <seg n="da09a935">
              Många tror att man kan förutspå att den ekonomiska utvecklingen
              i Kina ska följas av en politisk sådan, i demokratisk riktning.
              De faktiska tecknen på detta är än så länge i bästa fall små.
              I vilket fall som helst väntar en övergångsperiod av betydande
              osäkerhet.
            </seg>
            <seg n="d93d03e7">
              Jag noterar att det i svensk debatt fortfarande ofta förekommer
              referenser till osäkerheten om den ryska utvecklingen, trots att
              man där kommit oerhört mycket längre i reformering än vad man
              gjort i Folkrepubliken Kina. Det finns alltid en risk att en diktatur,
              en kommunistledning, söker ena ett land med hjälp av agitation
              och hot mot vad som beskrivs som en yttre fiende eller grannar.
            </seg>
            <seg n="91e7d138">
              Skulle någonting gå snett i Taiwansundet skulle det få betydande
              konsekvenser för världsekonomin. Där går handeln med Sydkorea
              och Japan, tillika med en god del av världens oljetransporter.
            </seg>
            <seg n="22e6b536">
              Jag noterar att utskottet i detta betänkande säger att man bör
              ta hänsyn till att Taiwan blivit en demokrati vid en diskussion
              om återförening. Problemet är att den här formuleringen är både
              begränsande och otydlig.
            </seg>
            <seg n="68c61c9c">
              Den är begränsande såtillvida att den enbart riktar in sig på
              förhållandena i Taiwan, men utelämnar krav på demokratisering
              av Kina. Sverige kan knappast välkomna en förening som gör att
              en liten demokrati uppgår i en diktatur. Då tappar den samlade
              demokratin i världen 23 miljoner invånare.
            </seg>
            <seg n="da8ca6c5">
              Den är otydlig, eftersom formuleringen tar hänsyn till kan innebära
              annat än att folket eller ens Taiwan självt får avgöra, alltså
              att de gärna får rösta men kan köras över om Kinas påtryckningar
              blir för kraftfulla.
            </seg>
            <seg n="91e66435">
              Jag kan inte se några skäl för Sverige som skulle hindra uttalade
              krav på att en förening ska ske på demokratisk grund, syftande
              till att Kina utvecklas demokratiskt som helhet. Förlängningen
              av ett sådant resonemang blir annars att en ett-Kina-politik skulle
              hindra ett uttalat svenskt stöd för demokratin i Taiwan över huvud
              taget. Jag vet att såväl moderater, folkpartister, kristdemokrater,
              socialdemokrater som andra tycker att det vore fullkomligt orimligt.
            </seg>
            <seg n="61c451ce">
              23 miljoner människor i Kinas första riktiga demokrati behöver
              och måste få svenskt stöd. Det gäller oppositionen och demokratirörelsen
              också i folkrepubliken själv. Ekonomisk integration mellan Sverige,
              Europa och folkrepubliken är utmärkt, bra och hoppfullt, men det
              måste kombineras med största möjliga tydlighet om att mänskliga
              rättigheter måste värnas i folkrepubliken, att hot mot Taiwan
              inte är acceptabla och att Kina måste vända utvecklingen på kärnvapenområdet
              i riktning mot nedrustning.
            </seg>
            <seg n="f10985ee">
              Jag beklagar vad jag uppfattar som en mycket tydlig passivitet
              från den svenska regeringen gentemot regeringen i Folkrepubliken
              Kina. Jag skulle välkomna att det blev som den tidigare utrikesministern
              i en interpellationsdebatt här i kammaren sade till mig: Tycker
              oppositionen att regeringen var otydlig i kärnvapenfrågan ska
              regeringen skärpa sig. Jag noterar att så dessvärre ännu inte
              har blivit fallet.
            </seg>
          </u>
          <note n="5e8f76d0">
            I detta anförande instämde Gunnar Axén och Gunilla Carlsson i
            Tyresö (båda m).
          </note>
          <note type="speaker" n="ab26445f">
            Anf. 51 ULF HOLM (mp):
          </note>
          <u who="ulf_holm_1dd76d_w" xml:id="i-2e69ef8223d685c4-0" n="b6f0d562" next="i-9ba506764a2391ba-0">
            <seg n="4fec48b7">
              Fru talman! I detta betänkande behandlas flera olika aspekter
              som jag till fullo kan ställa upp på, till exempel avsnittet om
              kampen mot hiv/aids, förebyggande konfliktlösning med civila medel
              och att genusperspektivet ska genomsyra arbetet.
            </seg>
            <seg n="95b5983b">
              Det finns också saker där jag tycker att majoriteten slirar på
              ett klart ställningstagande, till exempel att det krävs ett entydigt
              FN-mandat för svenska militära insatser.
            </seg>
            <seg n="fabcacba">
              Det finns texter som jag absolut inte kan ställa mig bakom, och
              det handlar givetvis om hyllningarna till EU-militariseringen
              och närmandet till Nato. Mina partikolleger Lars Ångström och
              Lotta Hedström har tidigare varit uppe och pratat och gett Miljöpartiets
              syn på många av dessa aspekter.
            </seg>
            <seg n="ecacf8b9">
              Som bekant har jag och åtta andra miljöpartister skrivit en följdmotion
              till denna proposition inom området säkerhetspolitik och EU:s
              militarisering. Det stör mig dock lite, fru talman, att man i
              hela betänkandet skriver motionären, i singularis, när det är
              pluralis, eftersom det är nio ledamöter som skrivit under motionen,
              det vill säga mer än halva Miljöpartiets partigrupp. Det stör
              mig lite, fru talman, men det får vi väl acceptera.
            </seg>
            <seg n="68ce517c">
              Det som vi framför i vår motion berör EU:s militarisering. Såväl
              i propositionen som i utskottsbetänkandet skrivs att Sverige aktivt
              ska verka för att förstärka och utveckla EU:s politiska solidaritet
              även inom den gemensamma utrikes- och säkerhetspolitiken. Som
              ett led i detta har Socialdemokraterna och borgarna agerat för
              en försvarsmaterielbyrå i EU för utveckling av militär förmåga,
              forskningssamarbete och materiel. Man har också gått med på en
              solidaritetsklausul i EU där militära medel ska kunna användas.
            </seg>
            <seg n="4abbb5ec">
              Men det är inte nog med detta. I utskottsbetänkandet framhävs
              också att i etableringen av EU:s säkerhets- och försvarspolitik
              ingår som en viktig del närmare samarbetsrelationer till Nato.
            </seg>
            <seg n="fa38c57c">
              Det betyder i praktiken att Sverige nu med full kraft agerar
              för en mycket skarp EU-militarisering. En del stöder detta, medan
              jag själv och många med mig säger nej tack. Vi vill inte att EU
              ska ha mer makt, och framför allt inte militär makt. Det är exakt
              detta som nu pågår: En superstat med militära muskler skapas nu
              med stormsteg.
            </seg>
            <seg n="be3da977">
              Det är genom EU:s egen så kallade krishanteringsförmåga som EU:s
              militarisering tar stormsteg framåt. När EU väl har egna styrkor,
              en solidaritetsklausul fastslagen i en författning, nya sätt för
              länderna att snabbt fatta beslut om deltagande i en militär operation
              och gemensamma gränskontroller, vapenbyrå och utrikespolitik går
              det inte längre att hävda annat än att EU är en militär allians.
              Med andra ord: Ett svenskt deltagande i EU:s krishantering är
              ett steg bort från den svenska alliansfriheten. Detta borde sägas
              tydligt av dem som nu för denna politik, i stället för att fortsätta
              dubbelmoralen och hävda att det inte är någon militär allians
              som vi ska vara med i och att vi själva bestämmer vid sidan om.
              Så enkelt är det inte.
            </seg>
            <seg n="554fc341">
              Den svenska militära alliansfriheten naggas givetvis mer och
              mer i kanten. Det borde man vara tydlig med i ärlighetens namn.
              Sedan kan man, precis som jag, komma till en annan slutsats och
              säga att man inte tycker att den utvecklingen är bra, medan några
              kan komma till slutsatsen att det är en bra utveckling. Men var
              ärliga i den debatten!
            </seg>
            <seg n="b9caddf5">
              Samtidigt har också försvarsministern i en intervju den 27 november
              i DN uttalat om insatsstyrkorna att Sverige ska kunna sända stridande
              förband långt i väg, och det ska kunna ske utan FN-mandat.
            </seg>
            <seg n="469e02ea">
              Jag hade hoppats att utskottsbetänkandet klart och tydligt skulle
              klargöra att det krävs ett entydigt mandat från FN:s säkerhetsråd.
              Men det har inte skett. Jag tycker fortfarande att man slirar
              alltför mycket när det gäller om det verkligen behövs ett entydigt
              och klart FN-mandat eller inte. Nu sägs det att det ska vara enligt
              FN-stadgans principer. Det har en helt annan innebörd i andra
              EU-länder än den som har diskuterats i debatten här i dag.
            </seg>
            <seg n="59689b73">
              Fru talman! Egentligen skulle jag yrka bifall till hemställan
              i min motion, men jag vet ju hur besvärligt det blir här i kammaren
              då. Därför vill jag bara instämma i Vänsterns reservationer som
              ligger i linje med hemställanspunkterna i den motion som vi har
              skickat in.
            </seg>
          </u>
          <note n="34cc9c57">
            Anf. 52 GUNILLA CARLSSON i Tyresö (m) replik:
          </note>
          <u who="ulf_holm_1dd76d_w" xml:id="i-9ba506764a2391ba-0" n="b6f0d562" prev="i-2e69ef8223d685c4-0">
            <seg n="f3b9131d">
              Fru talman! Det här en riksdagskollega och dessutom, vad jag
              förstår, en ledamot i Miljöpartiets partistyrelse. Jag vill passa
              på att ställa en fråga. Om jag uppfattar anförandet rätt är Ulf
              Holm emot att vi utvecklar en gemensam utrikes- och säkerhetspolitik
              i EU. Därmed motsätter man sig också säkerhetsstrategin och krishanteringsförmågan
              och tycker inte att Sverige ska bistå i snabbinsatsstyrkorna.
              Är det rätt uppfattat?
            </seg>
          </u>
          <note type="speaker" n="e70b8c92">
            Anf. 53 ULF HOLM (mp) replik:
          </note>
          <u who="ulf_holm_1dd76d_w" xml:id="i-2e69ef8223d685c4-1" n="b6f0d562" next="i-9ba506764a2391ba-1">
            <seg n="48ef90e8">
              Fru talman! Jag tycker att det är väldigt viktigt, och det är
              Miljöpartiets politik sedan väldigt länge, att vi satsar mer resurser
              på internationella fredsinsatser. Den politiken ligger fast. Det
              jag däremot vänder mig emot är den naivitet som finns. De insatsstyrkor
              som nu byggs upp ingår faktiskt i den militära strategin i EU.
              Man vill militarisera EU, och den åsikten delar inte jag. Det
              är den skillnaden som finns. Jag har absolut ingenting emot den
              omdaning av det svenska militära försvaret som vi ska fatta beslut
              om i dag. Vi måste har mer resurser till internationella fredsinsatser
              med svenska militära medel.
            </seg>
            <seg n="98be6b66">
              Jag tycker också att man måste vara mycket tydligare när det
              gäller FN-mandat och så vidare. Jag hade hoppats att utskottstexterna
              skulle vara lite tydligare än vad de faktiskt är.
            </seg>
          </u>
          <note n="ddcf7b57">
            Anf. 54 GUNILLA CARLSSON i Tyresö (m) replik:
          </note>
          <u who="ulf_holm_1dd76d_w" xml:id="i-9ba506764a2391ba-1" n="b6f0d562" prev="i-2e69ef8223d685c4-1">
            <seg n="eca6111f">
              Fru talman! Då förstår jag att Ulf Holm också är emot snabbinsatsstyrkorna
              inom EU. Det är rätt rimligt av någon som vill lämna den europeiska
              unionen.
            </seg>
            <seg n="6b0fd60b">
              Tydligare än så här kan väl inte sönderfallet i regeringsunderlaget
              konstateras. Ett hycklade miljöparti intar två ståndpunkter. Partistyrelseledamoten
              har en uppfattning och en duktig debattör tidigare i dag har en
              helt annan, totalt avvikande uppfattning. Sönderfallet i Vänstern
              behöver vi inte orda så mycket om. Det visar på vilka otroligt
              vacklande grunder det säkerhetspolitiska läget i Sverige nu vilar.
            </seg>
          </u>
          <note type="speaker" n="39d94295">
            Anf. 55 ULF HOLM (mp) replik:
          </note>
          <u who="ulf_holm_1dd76d_w" xml:id="i-d8aae8dca2b7bccc-0" n="b6f0d562">
            <seg n="2210511d">
              Fru talman! Sönderfallet är väl större inom den borgerliga alliansen
              än inom majoriteten här i riksdagen i dag.
            </seg>
            <seg n="288bdc0f">
              Jag önskar tydlighet när det gäller vad man ska fatta beslut
              om. Det här handlar om en kompromiss där jag anser att vi borde
              ha förhandlat mer med regeringen om texterna om EU. Det finns
              till exempel ingen anledning att framhäva solidaritetsklausulen
              som finns i EU-konstitutionen. Riksdagen har fortfarande inte
              fattat beslut om den. Varför ska vi skriva under en sådan solidaritetsklausul
              nu? Det finns absolut ingen anledning till det. Det borde ha varit
              föremål för en vidare diskussion.
            </seg>
            <seg n="fd57951f">
              Jag är fullt övertygad om att det går att komma överens om en
              rimlig säkerhetspolitisk analys, till exempel att vi framhäver
              den civila fredskåren, som Lasse Ångström redogjorde för tidigare.
              Det finns många bra saker i detta. Genderperspektivet framhävs,
              och där har vi och Socialdemokraterna en gemensam syn. Detta måste
              vi lyfta fram tydligare än vad vi har gjort hittills.
            </seg>
            <seg n="c9a513dd">
              Jag vänder mig mot de otydliga skrivningarna om EU:s militarisering.
              Jag tycker faktiskt att man borde vara tydligare med att det är
              dit Socialdemokraterna vill gå. Jag har en annan åsikt där.
            </seg>
          </u>
          <note n="807cafde">
            Överläggningen var härmed avslutad.
          </note>
          <note n="06be2705">
            9 § Sveriges försvarspolitik 20052007 och Försvar samt beredskap
            mot sårbarhet budgetåret 2005
          </note>
          <note n="c36b37bf">
            Föredrogs
          </note>
          <note type="speaker" n="1c5a3ed3">
            Anf. 56 ESKIL ERLANDSSON (c):
          </note>
          <u who="eskil_erlandsson_8fad97_w" xml:id="i-d98459feb306dcfc-1" n="b9670ab6">
            <seg n="eef43b3e">
              Fru talman! I dag ska vi debattera det svenska försvarets framtid.
              Dagens debatt kommer bland annat att handla om Försvarsmaktens
              grundorganisation och EU:s snabbinsatsförmåga men också om till
              exempel försvarets ekonomi, bara för att nämna några delar.
            </seg>
            <seg n="0870bed0">
              Vissa delar av det som vi i dag kommer att diskutera ville vår
              regering inte att vi skulle diskutera och debattera i kammaren.
              Jag ser den debatt som vi har i dag som en framgång för flera
              av riksdagens partier. Regeringen ville som sagt inte att beslut
              som berör tusentals anställda runtom i Sverige och som berör många
              orter på ett mycket dramatiskt sätt skulle fattas här i kammaren.
              Hade vi inte vunnit den omgång som var för en dryg månad sedan
              är sannolikheten stor för att regeringen under morgondagens regeringssammanträde
              hade avgjort frågan bakom den stängda dörren utan demokratisk
              diskussion och utan belysning av det material som finns.
            </seg>
            <seg n="e794e097">
              Jag med flera ansåg att detta inte är det sätt som vi ska fatta
              beslut på när det gäller det svenska försvarets grundorganisations
              framtid. Det hade varit ett beslutsfattande ej värdigt Sverige.
            </seg>
            <seg n="bea045ed">
              Fru talman! Låt mig gå över till själva hanteringen av Försvarsmaktens
              grundorganisation i det här skedet. Jag tycker att hanteringen
              av Försvarsmaktens grundorganisation har varit minst sagt bedrövlig.
              Den respektlöshet som regeringen visat de ca 5 000 personer inom
              Försvarsmakten som drabbas direkt av det kommande beslutet är
              häpnadsväckande. Att fatta ett beslut som påverkar så många människor
              på de grunder som finns är i mitt tycke ej acceptabelt.
            </seg>
            <seg n="199df68d">
              Vad är det då som inte är acceptabelt? För mig är det en självklarhet
              att man kommunicerar förslag med berörda parter. Man remissbehandlar
              ett material. Det är inte gjort i det här fallet. Det finns hävdade
              brister i underlaget. Jag vill inte påstå att det är på det sättet,
              men till mig och alla andra som sysslar med de här frågorna kommer
              ständiga påståenden om att så är fallet. Detta hade med lätthet
              kunnat undvikas om förslaget hade genomgått en normal behandling.
            </seg>
            <seg n="2c9ebfb1">
              Många har därtill frågat efter alternativa lösningar och förslag.
              Även de lyser med sin frånvaro, som alla väl känner till.
            </seg>
            <seg n="2564ddda">
              Nu vet vi inte hur det här kommer att sluta. Ska vi i dag fatta
              ett beslut som vi kanske inom närtid härtill måste ändra på är
              det ju än mer häpnadsväckande. Det har under sen tid uppträtt
              ett antal ytterligare frågeställningar på arenan. Vad händer till
              exempel med de anmälningar som nu ligger hos KU, Ekonomistyrningsverket
              och allt vad det är? Vilka följder får de?
            </seg>
            <seg n="cb36d707">
              Förra helgen kunde vi i medierna läsa om nya sparkrav på det
              svenska försvaret från regeringens sida. Och enligt information
              har vår överbefälhavare fått i uppdrag att fundera över grundorganisationen
              ytterligare en gång och utreda jag citerar ur medierna förändringar
              i ambitionsnivåer, eller avveckling av förmåga, delförmåga, hela
              förbandstyper eller system. Vilka konsekvenser kommer det att
              få för orter, för människor och för anställda inom vår försvarsmakt?
            </seg>
            <seg n="039ec284">
              Det enda jag kan svara på detta är att den oro som finns hos
              de anställda och deras familjer, den oro som finns hos människor
              i de anställdas och deras familjers omgivning på berörda orter
              ökar.
            </seg>
            <seg n="5f67247c">
              Mot den bakgrunden skulle jag vilja fråga: Kan företrädarna för
              majoriteten i försvarsutskottet med handen på hjärtat ställa sig
              upp här i kammaren och inför svenska folket, inför de anställda
              och deras familjer garantera att de anställda kan utföra de uppgifter
              som vi kräver av det svenska försvaret i och med att den delen
              inte är ifrågasatt i dagens förslag? Kan ni när det gäller de
              uppgifter som vi kräver att vi ska ikläda oss gentemot världssamfundet
              garantera att ni har gjort rätt avvägningar, vänt på varje sten,
              tagit alla parametrar i beaktande när ni i en hast skrev ihop
              det förslag som nu ligger på riksdagens bord?
            </seg>
            <seg n="d881b2e8">
              Vi har i dag i den här kammaren möjlighet att avslå det förslag
              som föreligger. Jag är medveten om att ett avslag skulle medföra
              att människor skulle oroas kanske än mer. Men jag är beredd att
              ta detta. Trots den ökade oro som kan drabba människor är jag
              alltså beredd att ta ett avslag och hoppas på ett sådant.
            </seg>
            <seg n="383add22">
              Ett avslag och framläggande av ett nytt förslag, helst med en
              annan ekonomisk ram än den som finns i det nuvarande, skulle ge
              möjlighet till en ordentlig granskning och verifiering av det
              underlag som ligger till grund för dagens beslut. Det skulle ge
              underlag för ett bättre beslut.
            </seg>
            <seg n="14995d8a">
              Det har säkert framgått av mitt anförande så här långt att jag
              känner mig glad över att riksdagen får besluta om Försvarsmaktens
              grundorganisation. Men jag känner också besvikelse i dag.
            </seg>
            <seg n="24137b10">
              Jag känner besvikelse över att vi inte fick det försvarsbeslut
              som jag och mina kolleger i borgerligheten hade önskat för vårt
              land. Jag känner besvikelse över att regeringen inte ville ha
              den breda blocköverskridande uppgörelse som vi var beredda att
              sluta. I stället för att få den breda blocköverskridande uppgörelsen
              med traditionellt demokratiska partier har alltså regeringen valt
              att stödja sig på lika traditionellt försvarsfientliga krafter
              på den vänstra flygeln i svensk politik.
            </seg>
            <seg n="dbdec337">
              Många människor jag har träffat under mina numera otaliga besök
              i snart sagt alla delar av landet har ifrågasätt detta. Människorna
              ute i landet har insett vikten och betydelsen av att vi har ett
              brett beslut om vårt svenska försvar, inte minst därför att det
              skulle stärka Sveriges internationella anseende. Men så blir det
              inte i dag, tyvärr.
            </seg>
            <seg n="1ddc2c36">
              Jag är också övertygad om att en bred överenskommelse över blockgränserna
              med oss borgerliga partier hade gett en större trygghet för de
              anställda och deras familjer, därtill en större trygghet för orter
              som hyser den här verksamheten. Jag frågar regeringen: Varför
              ville man inte ge människor den tryggheten?
            </seg>
            <seg n="14d7a0bd">
              I stället valde regeringen att vända sig till Vänsterpartiet
              och Miljöpartiet. När samarbetet mellan dessa tre partier inleddes
              var försvars- och EU-frågorna de områden som undantogs från allt
              samarbete. Men det har tydligen regeringen glömt bort.
            </seg>
            <seg n="3c12773c">
              Samtidigt som det bekymrar mig vill jag faktiskt i detta anförande
              gratulera Miljöpartiet till att man nu tydligen har kommit till
              insikt om att samarbete inom EU är till fördel också för Sverige.
              Steget måste ha varit långt från att vilja gå ut ur EU till att
              omhulda och värna samarbetet genom att gå med i uppbyggandet av
              EU:s snabbinsatsförmåga. Det blir ju nu en av Försvarsmaktens
              två huvuduppgifter. Sverige ska som bekant vara med och bygga
              upp den här förmågan.
            </seg>
            <seg n="7d119a05">
              Lars Ångström! Jag vill upprepa min fråga från den förra debatten.
              Ska jag tolka ditt tillstyrkande av förslaget i det här betänkandet
              som att Miljöpartiet har ändrat sig, att ni numera är för ett
              säkerhetspolitiskt samarbete inom ramen för EU? I så fall gratulerar
              jag er till ett mycket klokt och moget beslut.
            </seg>
            <seg n="c6955904">
              Fru talman! Ett av de viktigaste uppdragen för Försvarsmakten
              är de internationella insatserna. I dag har Sverige knappt 700
              personer i utlandstjänst 700 personer. Det är långt färre än vi
              borde ha.
            </seg>
            <seg n="97a68673">
              Vi har en gång varit duktiga från svensk sida. Under långa perioder
              har svenska styrkor arbetat för att förebygga väpnade konflikter,
              stoppat pågående krig och hindrat dess följdverkningar. Dessa
              insatser är ofta direkt avgörande för om humanitära organisationer
              ska kunna gå in i ett område och där bedriva sin verksamhet.
            </seg>
            <seg n="e3089b26">
              Med den långa tradition Sverige har av internationellt arbete
              för fred och säkerhet får dessa siffror mig i dag att faktiskt
              skämmas. Vi borde redan i dag ha större ambitioner än vi har.
              Jag tycker att vi ska vara störst i varje fall bland de nordiska
              länderna.
            </seg>
            <seg n="32a9febb">
              Vi inom den borgerliga alliansen för Sverige är överens om att
              Sverige bör öka sitt internationella engagemang. Vår målsättning
              är att svenskt försvar på sikt måste klara av att samtidigt leda
              och delta i två långvarigt pågående insatser av bataljonsstorlek
              och samtidigt med mindre enheter delta på ytterligare några platser.
              För att detta ska kunna förverkligas måste vi få fler värnpliktiga
              intresserade av att göra internationell tjänst. Den ekonomiska
              ram som regeringen har enats med Miljöpartiet och Vänsterpartiet
              om ser inte jag ge utrymme för det som vi tycker att vi ska medverka
              till. Den ger inte utrymme för att bevara fred och säkerhet i
              den omfattning som är nödvändig.
            </seg>
          </u>
          <note n="60382586">
            Fru talman! Jag vill avslutningsvis yrka bifall till reservation
            nr 9.
          </note>
          <note type="speaker" n="cf24b400">
            Anf. 57 OLA SUNDELL (m):
          </note>
          <u who="ola_sundell_11e904_w" xml:id="i-da81ed7b4cd8a39f-0" n="6661516f">
            <seg n="db7f3a69">
              Fru talman! Tack för det. Fru talmannen lovade mig att anförandet
              får ta den tid det tar.
            </seg>
            <seg n="19fc3246">
              Ni som lyssnar där hemma, här uppe, här nere, ska veta att den
              här debatten kommer att handla om svensk säkerhet och den svenska
              försvarspolitiken framgent. Men jag kommer också att beskriva
              sveket från regeringens sida mot det svenska folket när det gäller
              varför man inte på allvar försökte bredda frågan till att även
              omfatta den borgerliga alliansen. Jag kommer också att beskriva
              att beslutet redan har havererat. Det väntar nya beslut redan
              efter årsskiftet som kommer att påverka både insatsorganisation
              och grundorganisation. Därför begär Allians för Sverige ett nytt
              underlag av regeringen som baseras på vår gemensamma försvarspolitik,
              inriktning, ekonomi och organisation. Jag yrkar därmed bifall
              till reservation nr 1 Försvarspolitisk inriktning 20052007 och
              avslag på propositionen.
            </seg>
            <seg n="11fb503a">
              Åhörare! Hur kunde det här gå så illa? Hur lyckas man som regering
              skapa detta kaos inom försvarspolitikens område? Det är ett område
              där staten ska stå stark och där bara staten kan sköta det hela.
              Det är ett kärnområde som inte får misskötas.
            </seg>
            <seg n="d69aa8cb">
              Det som har utspelats under hela hösten för ens tankar till något
              annat än till diskussion och beslut om det militära försvar Sverige
              behöver inför framtiden, det vill säga en seriös, långsiktig,
              stabil försvarspolitik på säker parlamentarisk grund och grundad
              på säkerhetspolitisk analys, givetvis blocköverskridande.
            </seg>
            <seg n="f086d012">
              I stället har svenska folket fått vara med om en såpopera som
              ställer Robinson, Farmen och allt vad de heter i strykklass. Vem
              som är Naken-Janne eller vem som är Big Brother-Linda vet jag
              inte, men det är alldeles klart att vänsterpakten sviktar. Det
              har visat sig under hela hösten och hela året.
            </seg>
            <seg n="473827ea">
              Miljöpartiet, ett nedrustningsparti, har ivrigast av alla försvarat
              det som skett. Har det varit skarpa lägen i debatten är det Miljöpartiet
              som har försvarat försvarspropositionen mest av alla. Inte är
              det försvarsminister Leni Björklund.
            </seg>
            <seg n="3bea7c7b">
              Vänsterpartiet har en budgetöverenskommelse med regeringen. De
              vill ha mer till försvaret, fler förband och fler helikoptrar.
              Nu vill några i Vänsterpartiet rösta med oss. På så vis kan de
              tänkas fälla förslaget, men då fäller de också sitt eget budgetalternativ.
              Kaoset är fullständigt.
            </seg>
            <seg n="ba91909c">
              Det här är inte Oddset, det är inte vadslagning, utan det här
              är kasinovarianten på socialdemokratisk försvarspolitik jag beskriver.
              Det är Sveriges framtida försvarspolitik det handlar om. Det här
              agerandet från regeringen har gjort svensk försvarspolitik till
              åtlöje. Det är en bedrövlig soppa som beskriver en regeringsmakt
              i totalt förfall. Hur kan man annars förklara att landets regering
              lägger fram ett förslag om landets försvar utan att vara säker
              på stöd i en så viktig fråga? Var finns långsiktigheten och viljan
              till blocköverskridande lösningar? Inte är det hos regeringspartiet.
              Där handlar det om att försöka lotsa sin egen maktposition över
              anställda i försvaret, över förbandsövningar, över utbildning
              och utveckling. Det är inte försvarets utveckling och svensk säkerhet
              det har handlat om. Det har handlat om försvaret om den egna makten,
              regeringsinnehavet. Jag kan själv höra hur överbefälhavaren i
              Regeringskansliet, Göran Persson, viskar i försvarsministerns
              öra: Se till att de här 3 miljarderna jag lovade i januari blir
              överordnat allt annat. Då ska jag belöna försvarsministern.
            </seg>
            <seg n="e7573c35">
              Den här gången var det upplagt för en bättre situation. Under
              våren i samband med partiledardebatten meddelade Moderata samlingspartiet
              att man ställde sig till förfogande för en bred lösning av försvarsfrågan.
              Bakgrunden är känd, nämligen att hjälpa till med ett beslut som
              kräver mycket av den politiska nivån. Svårigheten har varit och
              är betydande: avveckla personal, lägga ned förband, men samtidigt
              utveckla det nya insatsförsvaret avseende personal och materiel.
            </seg>
            <seg n="27fe5717">
              Utöver detta har också under året slagits fast att Sverige ska
              utveckla en så kallad battle group , en snabbinsatsförmåga inom
              ramen för EU:s snabbinsatsförmåga. Förutsättningarna i försvarsbeslutet
              ändrades radikalt under våren och sommaren i och med detta. Ett
              besvärligt läge med en övergång från det gamla till det nya kräver
              bred politisk uppslutning. Ungefär så resonerade vi. Den bedömning
              vi moderater gjorde var inte unik. Den delades av hela borgerligheten.
              Den 1 juni deklarerade partiledarna enighet om just försvarsfrågan
              Moderaterna, Folkpartiet, Kristdemokraterna och Centern.
            </seg>
            <seg n="9fdffbdb">
              Man kan tycka i det här läget att det fanns utomordentligt goda
              förutsättningar för en så kallad pensionsuppgörelse: fem partier
              bestående av socialdemokrater och fyra borgerliga. Där fanns fyra
              partier beredda till en uppgörelse om försvarets framtid. Det
              gällde ominriktning från invasion till insats. Det gällde hur
              Försvarsmakten ska användas i händelse av storskalig terrorism.
              Det gällde också att skapa förutsättningar för en svensk battle
              group . Det gällde också att mot bakgrund av de nya uppgifterna
              införa en särskild anställningsform som möjliggör tidsbegränsad
              anställning av officerare, ungefär som i Norge. Det gällde också
              att skapa tydlighet i försvarets uppgift och säkra balansen mellan
              vad försvaret ska uträtta och tilldelade resurser.
            </seg>
            <seg n="93d1c90b">
              Betänk också att de nya uppgifter som försvaret kommer att få
              innebär ökade risker för enskilda soldater och förband. Det är
              därför det är angeläget att det inte finns partipolitiska skillnader
              i försvarets förutsättningar och även i inriktningen. Det ska
              finnas en samsyn på vad som ska göras och hur det ska utföras
              i samband med internationell konflikthantering. Vilket land vill
              skicka ut sina ungdomar på farliga missioner utan den allra bästa
              materiel, utbildning och så vidare?
            </seg>
            <seg n="ef67a42c">
              Facit har vi i dag, det vill säga en regering som har totalt
              misslyckats med att åstadkomma en bred lösning som både svenska
              folket och anställda inom Försvarsmakten hade önskat. Det som
              är ett faktum i Norge, Danmark och Finland är en omöjlighet för
              försvarsminister Leni Björklund. Domen måste vara hård mot den
              eller dem som bär ansvaret för den rödgröna försvarsröra vi nu
              skådar. Vi i Allians för Sverige stod till förfogande för en överläggning
              där man hade mötts på halva vägen och resultatet hade blivit bättre
              än det vi ser i dag. För att åskådliggöra skillnaden som inte
              var alldeles oöverstiglig i mina ögon är det så att till exempel
              stödet från regeringen till vindkraft, inkluderande försöket med
              trängselskatter i Helsingfors, kostar mer än om man hade gått
              alliansen till mötes i försvarsfrågan. Trängselskatter och vindkraftsstöd
              betydde mer än svensk säkerhet och svensk försvarspolitik. Det
              är absolut uppenbart att försvaret av Sverige väger lätt i jämförelsen
              för regeringen.
            </seg>
            <seg n="476e4e04">
              Det är också förnedrande att Vänsterpartiet och Miljöpartiets
              inflytande över regeringens budget har vägt tyngre än fyra borgerliga
              partiers intresse av en bred lösning av försvarsfrågan. Än märkligare
              blir beskrivningen då både betänkande och proposition pekar ut
              samarbete inom EU som vägledande för den framtida säkerhets- och
              försvarspolitiken.
            </seg>
            <seg n="444253b9">
              Mina vänner! Vare sig Miljöpartiet eller Vänsterpartiet kan inte
              med den bästa vilja i världen påstås vara speciellt entusiastiska
              inför ett fördjupat militärt samarbete inom ramen för Europasamarbetet.
              Det är till och med så om man nu kommer i håg saker som de är
              att de direkt vill ta Sverige ut ur det här samarbetet. Men regeringen,
              förblindad av lojalitet mot sin egen maktposition, väljer ändå
              i det här läget att samarbeta med just dessa partier för att ro
              hem sin försvarsproposition.
            </seg>
            <seg n="7c26a7d5">
              Den uppfattning som Persson tidigare har haft när det gäller
              Miljöpartiets och Vänsterpartiets eventuella regeringsdeltagande
              på grund av just deras bristande trovärdighet i Europapolitik
              och säkerhetspolitik gäller inte längre. I den delen har svensk
              socialdemokrati tagit ett tydligt steg åt vänster. Man kan därmed
              säga att Ohlyeffekten har drabbat det svenska försvaret. De partier
              som är emot att Sverige ska bidra med ökad förmåga inom ramen
              för regeringssamarbetet lyckades i budgetprocessen med vad de
              misslyckades med i Försvarsberedningen. Kommunisten och EU-motståndaren
              Ohly kunde genom budgetöverenskommelsen stänga dörren för ett
              brett försvarsbeslut. Regeringen Persson kan regera vidare med
              den vetorätt om budgeten man har gett Vänsterpartiet och Miljöpartiet.
            </seg>
            <seg n="6771f3ae">
              Fru talman! Huvudmålsättningen med en försvarsfilosofi måste
              vara att trygga svensk säkerhet genom ett starkt beslutsamt insatsberett
              försvar med god förmåga att delta gemensamt med andra nationer
              i internationella insatser. Ett modernt svenskt försvar måste
              hålla hög kvalitet och formas efter de uppgifter som ska lösas.
              Utbildning, materiel, ledning och samövning måste hålla högsta
              klass. Det ska vara balans i uppgift och resurs.
            </seg>
            <seg n="c820ab09">
              Det är nästan en paradox som det är i dag. Samtidigt som vår
              del av världen har blivit fredligare används det svenska försvaret
              alltmer för att lösa svåra och militära uppgifter. Vi har nu ett
              försvar som ska användas aktivt i insatser och inte, som tidigare,
              ett försvar som inväntade fienden, om den vågade, innan man slog
              tillbaka. Det kalla kriget ställde sina krav på försvarsresurser
              som Sverige behövde, men den tiden är förbi. Det är också så att
              fler har dött i klassiska militära konflikter i Europa efter kalla
              krigets slut än under denna terrorbalans. Kuwait, Bosnien, Afghanistan,
              Irak är alla exempel på klassiska militära konflikter. Här är
              det militära vapen som har hotat stabilitet, fred och människors
              liv.
            </seg>
            <seg n="de02c5e0">
              Jag menar också att de nya hot som presenteras som något nytt
              och som ska ersätta gamla hot snarare kan betecknas som katalysatorer
              som sprider konflikter och ökar risken för nya militära konflikter.
              Krigen i Irak och i Afghanistan skulle knappast ha kommit till
              stånd om inte just en terrorhandling tvingat fram militärt våld.
              Ambitionen att byta försvarsmakt är både nödvändig och riktig.
              Det finns ingen väg tillbaka till det mobiliserande massförsvaret
              med rötter från Napoleontiden. Samtidigt kan inte den planlösa
              nedrustningen av det svenska försvaret tillåtas fortsätta.
            </seg>
            <seg n="bc4682bd">
              I både proposition och betänkande pekas det på det osannolika
              med ett militärt angrepp på Sverige, men det sägs samtidigt att
              incidenter inte kan uteslutas samt att det inte är säkert för
              Sverige för all framtid. Det är just det senare som borde vara
              dimensionerande för försvarssatsningarna. Det handlar om att utrusta
              sig för det otänkbara, det som sannolikt inte kommer att hända.
              Det är just det som försvarspolitiken är till för. Det brinner
              inte i ens eget hem varje år, men lika säkert väljer vi varje
              år att avsätta en slant till brandförsäkringen ifall just det
              osannolika skulle hända.
            </seg>
            <seg n="24ec9634">
              Fru talman! Det vi nu bevittnar är en försvarsmakt som tvingas
              till panikinbromsningar hela tiden. Det är inbromsningar som beror
              på ständiga förändringar i planeringsförutsättningarna. Försvarsekonomin
              har blivit ett rörligt mål, vilket i praktiken innebär att det
              försvarsbeslut som vi ska ta i dag redan har havererat. Ett litet
              försvar kommer att bli ännu mindre efter årsskiftet då regeringens
              nya planeringsanvisningar innebär nya neddragningar i både krigsorganisation
              och utbildningsförband. Värnpliktiga som står i startgroparna
              för inryckning kommer att meddelas att de inte behövs. Kommer
              ubåtsvapnet att vara kvar? Kommer amfibieförbanden att vara kvar?
              Vilken flygflottilj är det som kommer att offras? Pengar som fanns
              i februari fanns inte i september. Pengar som fanns i september
              finns inte längre i december. Regeringen har fullständigt tappat
              kontrollen över försvarspolitiken.
            </seg>
            <seg n="07346e5b">
              Det underlag som ÖB presenterade i februari grundades på vissa
              givna förutsättningar. Dessa förutsättningar ändrades i budgetöverenskommelsen
              med nedrustningspartierna en snabbare inbromsning mot minus 3-alternativet.
            </seg>
            <seg n="96baf8d4">
              Min fråga till ministern är varför regeringen kommer till riksdagen
              med ett förslag som redan är överspelat. Vidare tillkommer kostnader
              för deltagande i EU:s snabbinsatsstyrka. Tillsammans innebär det
              ett ökat krav på besparingar med 4,2 miljarder under treårsperioden.
            </seg>
            <seg n="ad3fad43">
              Försvarspropositionen innehåller fler målsättningar än den angivna
              ekonomin räcker till. Vidare får Försvarsmakten inte använda sitt
              fulla anslag. Det kallas utgiftsbegränsningar. Konsekvensen blir
              att beställd materiel måste levereras senare med räntekostnader
              som följd. Under 2004 har det lagts begränsningar på 2 ½ miljard.
              Det innebär att Försvarsmakten tvingas till motsvarande tvångssparande
              i närtid. Vidare har det anslagssparande som en myndighet har
              möjlighet att göra man för då över pengarna från ett år till ett
              annat också dragits in.
            </seg>
            <seg n="f0e366dc">
              Bilden visar en myndighet i ständigt omplaneringstillstånd. Försvaret
              har blivit en budgetregulator som regeringen med öppna ögon har
              medverkat till. Så här får det inte gå till. Givna förutsättningar
              kan inte när det gäller en verksamhet som försvaret hela tiden
              förändras. Den här situationen har fått konsekvenser för såväl
              personalförsörjningen som grundorganisationen. Det som var möjligt
              i februari, personalreduceringar utan uppsägning, blev ohållbart
              i september. ÖB tvingades säga upp personal på grund av arbetsbrist.
              Det här innebär att inga nyanställningar är möjliga. Och först
              in, först ut gäller. Under de kommande tre åren kommer Sverige
              att förlora just de officerare som behövs för försvarets huvuduppgift,
              internationell insats.
            </seg>
            <seg n="12549703">
              Det är helt omöjligt att förstå hur Sverige ska kunna lösa sina
              internationella åtaganden med en politik som sparkar den personal
              som ska lösa uppgiften. Regeringens enda recept på det hela är
              att noga följa processen. Men, fru minister, det här ekipaget
              håller på att köra i diket. Vad tänker ministern göra åt den här
              personal-låt-gå-politiken som propositionen ger uttryck för? I
              proposition och betänkande andas inte en rad om möjligheten till
              tidsbegränsade anställningar för officerare.
            </seg>
            <seg n="fb39e370">
              Fru talman! Jag ska säga några ord om grundorganisationen. Som
              bekant yrkar vi avslag även på det här förslaget. Inriktning,
              ekonomi och organisation hänger ihop. Men många frågor kring den
              omfattande flyttkarusell vi nu ser i förslaget har lämnats obesvarade.
              I slutändan handlar det hela om den försvarseffekt vi får ut av
              våra satsade miljarder. Vi har dubbelt så höga försvarsanslag
              som Finland och hälften så många soldater i internationell tjänst.
              Är det då acceptabelt att inte välja det billigaste alternativet
              till det förslag som ligger? Vad anser ministern?
            </seg>
            <seg n="befebb65">
              Till sist nåddes vi alla av beskedet att apspelet den här gången
              är över. Dörrmattan Vänsterpartiet har lagt sig än en gång, och
              farsen har fått ett slut. Vi vet att Arvidsjaur får någonting,
              om det är en typ av militär verksamhet eller vad det nu är fråga
              om. Telegrammen har sagt det. Jag tycker att det här är beviset
              på att regeringen Persson och den här vänsterpakten Miljöpartiet,
              Vänstern och Socialdemokraterna i den här delen inte passar för
              att bedriva svensk försvarspolitik.
            </seg>
          </u>
          <note n="0580a8e2">
            I detta anförande instämde Lena Adelsohn Liljeroth, Beatrice
            Ask, Gunilla Carlsson i Tyresö, Karin Enström, Rolf Gunnarsson,
            Björn Hamilton, Anders G Högmark, Jeppe Johnsson, Marietta de
            Pourbaix-Lundin, Carl-Axel Roslund, Jan-Evert Rådhström och Cecilia
            Widegren (alla m).
          </note>
          <note type="speaker" n="b920eb0e">
            Anf. 58 ALLAN WIDMAN (fp):
          </note>
          <u who="allan_widman_3b3e24_w" xml:id="i-01879826ccbdac35-0" n="61b37214" next="i-4dd9359d9ca36feb-0">
            <seg n="449c8537">
              Fru talman! Det borde inte vara någon överraskning att partier
              som ingår i underlaget för regeringen på vissa samarbetsområden
              också begär inflytande. Det är nu uppenbarligen helt klart att
              Vänsterpartiet och Socialdemokraterna beslutat att ingå en överenskommelse
              om försvarspolitiken. Vad jag förstår hålls det presskonferens
              här bakom draperiet.
            </seg>
            <seg n="96c6feb5">
              Om det här förslaget går ut på att lägga ytterligare förband
              i knät på Försvarsmakten utan att man samtidigt ska betala för
              detta kommer Folkpartiet liberalerna att kraftfullt motsätta sig
              förslaget. Men jag hoppas att det inte är innebörden.
            </seg>
            <seg n="66bad47b">
              Det är sorgligt att ett så bra förband som K 4 i Arvidsjaur delvis
              räddas av fel skäl. Om man i ett avgörande ögonblick hade kommit
              och sagt att Arvidsjaur behövs för att vi ska nå våra målsättningar
              när det gäller internationella ambitioner och för att vi ska kunna
              fortsätta att producera billiga och bra förband, hade det varit
              ett förslag som burit respekt med sig. Men jag är tveksam till
              om officerarna på K 4 och soldaterna där vill bli räddade av regionalpolitiska
              skäl.
            </seg>
            <seg n="0976f6f8">
              Fru talman! Tillståndet i Försvarsmakten 2004 är ett resultat
              av ett mångårigt ointresse från statsmakterna. Ända till den dag
              som i dag är har man ansett att det har varit ett egenvärde i
              att Sverige utbildar så många värnpliktiga som möjligt. Man har
              aldrig tittat på behoven, utan man har eldat för kråkorna. Och
              man har hållit sig längre än vad man hade behövt med en större
              apparat för utbildningen än som var nödvändigt.
            </seg>
            <seg n="bc56d83b">
              När politiker har köpt in materiel till den svenska Försvarsmakten
              har vi ofta köpt sådant som den svenska försvarsindustrin velat
              leverera. Vi har inte köpt det som Försvarsmakten har behövt.
              När det gäller grundorganisationen, våra fredstida förband, har
              det alltid varit en diskussion om regional- och arbetsmarknadspolitik
              och aldrig en diskussion om var någonstans vi får störst effekt
              av de pengar som satsas i försvaret.
            </seg>
            <seg n="9fe75c55">
              De här utgångspunkterna tillsammans med det faktum att vi bara
              fattar beslut om försvaret vart tredje år och däremellan i princip
              har tankeförbud har gjort att vi är där vi är. Den här treårigheten
              som jag hoppas snart kommer att tillhöra historien har lett till
              en försvarspolitisk ketchupeffekt. Först har det inte hänt någonting,
              sedan har det inte heller hänt någonting och sedan, fru talman,
              har det blivit kladd av alltihop.
            </seg>
            <seg n="88585f97">
              Försvarsbeslutet 2004 är inget undantag. Ketchupeffekten finns
              med. En tredjedel av Sveriges förband läggs ned, och nästan lika
              många förband flyttas nu runt i geografin. I arbetsbristens kölvatten
              slår turordningen blint mot unga officerare, mot kvinnliga officerare
              och mot de specialister som finns i Försvarsmakten.
            </seg>
            <seg n="af572da3">
              Regeringen ger nya utredningsuppdrag angående frågor som rimligen
              skulle ha besvarats för länge sedan. Regeringen Persson kommer
              snart att bli varse att uppgifterna för Försvarsmakten, de ekonomiska
              ramarna och det nedärvda tillståndet i myndigheten är oförenliga
              komponenter. Redan vecka 8, som Ola Sundell var inne på, kommer
              ett helt nytt spelupplägg att ske i förberedelserna för år 2006.
            </seg>
            <seg n="01c5ad63">
              Jag vet inte om det var det som Leni Björklund avsåg när hon
              i helgen pratade om att det kanske skulle komma att bli en annan
              inriktning på försvarspolitiken än den som riksdagen ska besluta
              om i dag. Det vore trevligt med ett förtydligande.
            </seg>
            <seg n="66b52de1">
              I helgen kom också från Leni Björklunds pressekreterare Paula
              Burrau uppgifter om att regeringen i särskild ordning skulle bidra
              till finansieringen av snabbinsatsförmågan, de så kallade battle
              groups . På den punkten är man mycket intresserad, tror jag, från
              alla partiers sida. Stämmer det att regeringen utöver de ekonomiska
              ramar som nu läggs fram kommer att ge ytterligare 1 miljard kronor
              så att Försvarsmakten klarar det svenska deltagande i battle groups
              ? Om man gör detta, varifrån kommer de pengarna? Vidare vore det
              skönt att få besked från Miljöpartiet och Vänsterpartiet som ju
              ingår i en budgetöverenskommelse med regeringen om de också har
              accepterat den extra miljarden till Försvarsmakten.
            </seg>
            <seg n="0f4874cb">
              Man kan tycka att det är lite tråkigt att nyheten, om det nu
              är en nyhet, når oss först i dag. Om det hade funnits 1 miljard
              till i försvarets budget den kommande försvarsbeslutsperioden
              hade kanske underlaget för det beslut som kanske fattas i dag
              kommit att bli mycket större, i vart fall mycket mer pålitligt.
            </seg>
            <seg n="c35515ab">
              Fru talman! Jag gladde mig mycket åt att se Håkan Juholt i kammaren
              tidigare i dag. Han är fortfarande kvar under förflyttning. Han
              har gjort en liknelse mellan Försvarsmakten och Tove Janssons
              mumintroll. Jag tror också att Håkan Juholt var en av inspiratörerna
              när Försvarsberedningen i juni månad sade: Nu måste vi ta itu
              med försvarsbyråkratin. Han pekade bland annat ut ett möjligt
              sparbeting på de totalförsvarsgemensamma myndigheterna på 1,5
              miljarder. Det förslaget har regeringen ställt sig bakom i propositionen.
            </seg>
            <seg n="7b7d5311">
              När det gäller de totalförsvarsgemensamma myndigheterna hör det
              till saken att de är monopolleverantörer till Försvarsmakten.
              Det innebär att så länge som till exempel Försvarets materielverk
              levererar en enda mutter till det svenska försvaret kan man ta
              ut sin samlade kostnadsmassa på Försvarsmakten. Det innebär att
              Försvarsmakten inte kommer åt de kostnader som man har för de
              totalförsvarsgemensamma myndigheterna.
            </seg>
            <seg n="9ad67cbb">
              Jag trodde i min enfald att regeringen skulle gå in och agera
              som ägare till de olika verksamheterna och säga: Försvaret kommer
              att minska i omfattning. Då är det också rimligt att ni minskar
              i omfattning. Det var ju också en viktig utgångspunkt, tror jag,
              för de partier som i Försvarsberedningen ställde sig bakom förslaget
              till ekonomisk ram.
            </seg>
            <seg n="f71b473f">
              Nu blev det emellertid inga beslut. I stället har regeringen
              tillsatt en ny utredning som ska se över möjligheterna att spara
              på försvarsbyråkratin. Förslag från den utredningen väntas först
              i november nästa år. Av det kan man dra slutsatsen att några besparingar
              på byråkratin kommer det i vart fall inte att bli före år 2007.
            </seg>
            <seg n="34028363">
              Fru talman! Bara på Pliktverket, FOI, Försvarshögskolan, Materielverket
              och Fortifikationsverket jobbar i dag 5 000 personer. Det är oacceptabelt
              att när Försvarsmakten bokstavligt talat är nere för räkning drabbas
              inga av dessa verksamheter av några besparingar under 2005. Tvärtom
              förstärker man deras budgetar, åtminstone nominellt.
            </seg>
          </u>
          <note n="438731cd">
            I morgondagens försvarsmakt kommer det årligen att produceras
            8 0009 000 soldater. Dessa 8 0009 000 soldater kommer att administreras
            av 20 000 anställda.
          </note>
          <u who="allan_widman_3b3e24_w" xml:id="i-4dd9359d9ca36feb-0" n="61b37214" prev="i-01879826ccbdac35-0">
            <seg n="6d7af81d">
              Fru talman! I det svenska försvaret är det uppenbart att pennan
              har blivit mäktigare än svärdet. Snacka om mumintroll, Håkan Juholt!
            </seg>
            <seg n="895b7071">
              Försvarsmaktens roll vid terrorbekämpning är en fråga som varit
              uppe i den politiska debatten mer eller mindre konstant de senaste
              åren. Jag vill redan nu yrka bifall till alliansens yrkande nr
              3.
            </seg>
            <seg n="b706a196">
              Bakgrunden är att polisen i dag inte har några möjligheter att
              möta storskaliga terroristattacker om de kommer över sjön eller
              genom lufthaven. Om Sverige ska ha någon beredskap handlar det
              om att utnyttja Försvarsmaktens resurser. Frågan aktualiserades
              naturligtvis efter terrorattentaten 2001.
            </seg>
            <seg n="45beb61d">
              Johan Munck, regeringsrådet, fick i uppdrag att utreda. Hans
              utredning var klar för snart två år sedan. Sedan dess har ingenting
              hänt.
            </seg>
            <seg n="9d56df06">
              Även på denna punkt handlar det nu om en ny utredning. I den
              utredningen ska man på nytt titta på om det över huvud taget finns
              ett behov av att Försvarsmakten ställer upp och hjälper till om
              olyckan skulle vara framme i Sverige.
            </seg>
            <seg n="425b4f8e">
              Jag noterade att Urban Ahlin tidigare i dag sade att det är en
              tidsfråga innan också Sverige drabbas av terroristattacker. Låt
              oss hoppas, fru talman, att det i varje fall dröjer så länge att
              regeringen hinner fram med förslagen.
            </seg>
            <seg n="63c2a0e7">
              Försvarsberedningen ansåg att ett beslut skulle kunna fattas
              under 2005. På grund av den pågående utredningen vet vi att detta
              inte kommer att hinnas med. Det är en paradox att vi har en regering
              som fortfarande minns Ådalen 1931, men redan har glömt den 11
              september 2001.
            </seg>
            <seg n="d4b703f7">
              Folkpartiet har också varit kritiskt mot den grupp som utredde
              försvarets grundorganisation AG GRO. Vi hade en fråga när AG GRO
              hade hearing på riksdagen för tre veckor sedan, i vilken mån regional-
              och arbetsmarknadspolitiken hade inverkat på arbetsgruppens förslag.
              Genom den historiska överenskommelse som Vänsterpartiet träffat
              med regeringen om försvaret har vi i dag också fått svar på den
              frågan. Ja, nu driver Sverige regional arbetsmarknadspolitik över
              försvarsanslaget.
            </seg>
            <seg n="ceabc39a">
              Vi har också varit kritiska mot det sätt på vilket man organiserade
              arbetsgruppen. När man i en och samma grupp sätter representanter
              både för den politiska nivån Regeringskansliet och för myndighetsnivån
              Försvarsmakten blir det svårt för den här församlingen att i efterhand,
              om något skulle gå fel, fördela ansvaret mellan myndighet och
              regering. Detta är illa.
            </seg>
            <seg n="361d18c0">
              Fru talman! Varför fick aldrig Försvarsmakten yttra sig över
              arbetsgruppens förslag? Var det någon myndighet i det här landet
              som var berörd av förslaget så var det Försvarsmakten. Till följd
              av att de förvägrades möjlighet att yttra sig får Sveriges folkvalda
              aldrig ta del av vilket som var det försvarsbästa förslaget till
              grundorganisation.
            </seg>
            <seg n="1fe3e471">
              GRO-kapitlet är inkonsekvent i sin argumentation, och det har
              många andra uppenbara brister. Den största bristen är att man
              flyttar runt lika många förband som man lägger ned. Regeringen
              säger att den grundorganisation som vi nu intar är långsiktigt
              hållbar. Det är skrattretande.
            </seg>
            <seg n="841f3ce6">
              Vid förra försvarsbeslutet samlades artilleriet i Kristinehamn.
              Nu, bara ett par år senare, flyttar detta artilleri det som blir
              kvar av det från Kristinehamn till Boden. Bara för några veckor
              sedan avslutades de sista investeringarna på garnisonen i Östersund.
              Det är investeringar som var en följd av försvarsbeslutet 2001.
              Innan de är färdiga läggs förslaget om att garnisonen ska försvinna.
              Långsiktigt hållbart jo, jag tackar!
            </seg>
            <seg n="adec3095">
              Försvarsbeslutet 2004 skulle markera den definitiva övergången
              från ett invasionsförsvar till ett flexibelt och användbart insatsförsvar
              som skulle kunna användas inom och utom landet. Jag kan konstatera
              att den ambitionen inte kommer att uppnås.
            </seg>
            <seg n="18ef0aaa">
              Fru talman! Vi får inget nytt försvar förrän landet får en ny
              regering.
            </seg>
          </u>
          <note n="8c00dc2c">
            I detta anförande instämde Gunnar Andrén, Marita Aronson, Hans
            Backman, Heli Berg, Anne-Marie Ekström, Lennart Kollmats, Tobias
            Krantz, Nina Lundström, Ulf Nilsson, Christer Nylander, Runar
            Patriksson, Cecilia Wigström och Yvonne Ångström (alla fp).
          </note>
          <note type="speaker" n="e539ef61">
            Anf. 59 ERLING WÄLIVAARA (kd):
          </note>
          <u who="erling_walivaara_8adccd_w" xml:id="i-30acd3370aeca55a-0" n="1889df81" next="i-ea4f691f191c5483-0">
            <seg n="5332ba54">
              Fru talman! Den 22 september 2004 är ett smått historiskt datum.
              Då avbröt den socialdemokratiska regeringen samtalen med den samlade
              borgerligheten om en bred överenskommelse för Sveriges framtida
              försvar. Försöken att så split i Allians för Sverige hade helt
              misslyckats. Regeringen vände sig i stället till sina samarbetspartier
              som alltid hållits på behörigt avstånd från alla former av säkerhets-
              och försvarspolitiskt samarbete. Men redan i budgetpropositionen
              visade Göran Persson och kompani att inget är heligare än makten.
            </seg>
            <seg n="8ceac2e2">
              Nu avgörs alltså det svenska försvarets framtid av en vänsterkartell,
              bestående av ett regeringsparti, där maktbegäret är starkare än
              alla andra lidelser, och två försvarsfientliga samarbetspartier
              som vill spara på försvaret så snabbt som möjligt kosta vad det
              kosta vill. Det är helt unikt, men mycket olyckligt.
            </seg>
            <seg n="5a55fb02">
              Fru talman! Vänsterkartellens försvarsbeslut är redan underfinansierat
              och bäddar för nya svarta hål och panikbesparingar i verksamheten.
              Enligt uppgifter i medierna har regeringen dessutom, i hemlighet,
              redan begärt att Försvarsmakten ska hitta ännu fler besparingar.
              Jag frågar mig därför: Vad är det vi egentligen debatterar här
              i dag? Vilka förutsättningar gäller egentligen för det här försvarsbeslutet?
              Kommer beslutet att vara helt irrelevant om några månader?
            </seg>
            <seg n="b4a61d35">
              Exakt vad som kommer att skäras ned återstår att se. Ett är dock
              säkert så länge vänsterkartellen får bestämma: Mer är att vänta
              av den varan.
            </seg>
            <seg n="3ad1b0f0">
              Det här är ett svek mot samtliga anställda i Försvarsmakten och
              fullständigt förödande för den svenska Försvarsmaktens förmåga
              att fullfölja sina uppgifter. Den socialdemokratiska regeringens
              försvarspolitik präglas av betydande oskicklighet i stället för
              långsiktighet, och man har uppenbarligen helt tappat greppet om
              försvarspolitiken.
            </seg>
            <seg n="a855694e">
              Fru talman! Låt mig ge ett exempel som visar på brist på långsiktighet
              och framåttänkande och på sårbarhet. Det handlar om försvarets
              stöd till det civila samhället.
            </seg>
          </u>
          <note n="b33c4d9e">
            Helikoptrarna ska, enligt regeringens förslag placeras i Malmen
            och Ronneby.
          </note>
          <u who="erling_walivaara_8adccd_w" xml:id="i-ea4f691f191c5483-0" n="1889df81" prev="i-30acd3370aeca55a-0">
            <seg n="9d4a6874">
              Nästa år ska riksdagen fatta beslut om nationell säkerhet och
              hur säkerheten för det civila samhället ska se ut i framtiden.
              Därför är det återigen obegripligt att man i dag föreslår avveckling
              av stora delar av helikopterverksamheten i landet. Nu ska de kvarblivande
              helikoptrarna koncentreras till Malmen och Ronneby med den övergripande
              motiveringen att Försvarsmakten inte ska syssla med civil säkerhet.
            </seg>
            <seg n="cfd3862e">
              Samtidigt är faktiskt ett av ingångsvärdena i förslaget till
              försvarsbeslut att försvaret ska kunna stötta det civila samhället
              med militära resurser i krissituationer. Vänsterkartellens förslag
              går inte ihop. Enligt min mening borde de 50 kvarvarande helikoptrarna
              baseras ute i landet, och inte koncentreras till två ställen i
              landet, för att snabbt kunna ställa upp i krissituationer.
            </seg>
            <seg n="df04024a">
              Fritt fall, härdsmälta och katastrof är kraftord som har använts
              för att beskriva försvarets situation och överskådliga framtid
              om det här försvarsbeslutet går igenom.
            </seg>
            <seg n="495395af">
              Att i besparingstider bestämma vilka förband som ska vara kvar
              och vilka som ska läggas ned är visserligen ingen enkel uppgift.
              Hur man än gör kan alla ändå inte bli nöjda. Men jag tror samtidigt
              att många av de anställda i Försvarsmakten som kommer att mista
              sina arbeten kanske lättare hade kunnat acceptera sitt öde om
              det hade funnits en rimlig och kvalitativ analys av varför de
              ska mista sina jobb. Att de ska förlora jobben är inte svar nog.
            </seg>
            <seg n="7472da27">
              Precis det här är budskapet från de anställda i Östersund, i
              Arvidsjaur, på helikopterskvadronen i Boden, i Kristinehamn, i
              Strängnäs och i Visby. Underlaget som regeringen har lagt fram
              är inte svar nog. Regeringens politik leder till att 5 000 försvarsanställda
              förlorar sina jobb.
            </seg>
            <seg n="ecfa4ebf">
              Fru talman! Man brukar ibland säga att det enda som vi lär oss
              av historien är att vi inte lär oss av historien. Denna kliché
              är en perfekt sammanfattning av de senaste försvarsbesluten. Svaret
              på frågan om flygflottiljernas vara eller icke vara under det
              förra försvarsbeslutet ekar fortfarande i riksdagens korridorer.
              Det var kanske ett av riksdagens absolut sämsta beslut i modern
              tid.
            </seg>
            <seg n="0de38e8e">
              I stället för att använda plattformar där investeringar redan
              gjorts, kommer försvarsbeslutet 2004 att bli starten för en likadan
              nedläggnings- och flyttkarusell som den som skedde efter försvarsbeslutet
              2000.
            </seg>
            <seg n="cc980d72">
              Jag skulle vilja göra en kort återblick av vad som har hänt.
            </seg>
            <seg n="06533d2a">
              Inför det förra försvarsbeslutet investerades drygt 1 miljard
              kronor på F 10 i Ängelholm. Sedan lades flottiljen ned.
            </seg>
            <seg n="20534a61">
              Dessutom ska de markoperativa helikoptrarna baseras på Malmen
              och de sjöoperativa i Ronneby. Detta innebär ett ytterligare investeringsbehov
              på i runda tal 500 miljoner kronor på Malmen och Ronneby, samtidigt
              som investeringar redan är gjorda i hangarer i Boden och som nu
              ska läggas ned. Man kastar investeringar i sjön.
            </seg>
            <seg n="dacab4d3">
              I Sollefteå investerades det ungefär 500 miljoner kronor strax
              före det förra försvarsbeslutet. Och sedan ratade man det när
              garnisonen lades ned.
            </seg>
            <seg n="f4ab0d39">
              I Östersund har man gjort nyinvesteringar på närmare 500 miljoner
              kronor. För ungefär 14 dagar sedan invigdes nybyggda lokaler i
              Östersund. Till vilken nytta, eftersom garnisonen nu läggs ned?
            </seg>
            <seg n="813f7791">
              Fru talman! Man kan bli förvirrad för mindre. När ska vi lära
              oss? Jag vill fråga försvarsministern: När ska vi lära oss? Skattebetalarna
              kan knappast dra någon annan slutsats än att det inte råder brist
              på pengar i Försvarsmakten när man kan göra på det här viset.
              Men vem bär ansvaret för detta? Det är självklart ingen annan
              än regeringen och dess stödpartier.
            </seg>
            <seg n="c145aafe">
              Nu fäktar sig den rödgröna regeringsröran inom vänsterkartellen
              igenom ännu ett försvarsbeslut där man har gått baklänges in i
              framtiden, sopandes ihop de spillror som man lämnade efter sig
              förra gången. Sveriges försvarspolitik måste formas och ledas
              av en regering som kan vända sig om, räta på ryggen och möta framtiden
              med ansiktet framåt. Sverige behöver en regering som värnar om
              det svenska försvaret, den regering som består lika lite av socialdemokrater
              som av vänster- och miljöpartister.
            </seg>
            <seg n="14077a75">
              Fru talman! Vore det inte för att hela den här soppan är så oerhört
              allvarlig skulle jag drista mig till att kalla det här försvarsbeslutet
              för ett stort skämt. Ett lämpligare ord i sammanhanget är nog
              egentligen tragedi.
            </seg>
            <seg n="e300ea38">
              Det är en tragedi därför att Allians för Sverige delar regeringens
              huvudsakliga inställning i fråga om vad vi ska ha försvaret till.
            </seg>
            <seg n="955c803c">
              Det är en tragedi därför att vi gång efter annan räckte fram
              handen till Socialdemokraterna och erbjöd oss att komma överens
              över blockgränsen. Men Socialdemokraterna ville inte.
            </seg>
            <seg n="b82fc67e">
              Det är en tragedi därför att det drabbar tusentals anställda
              inom Försvarsmakten.
            </seg>
            <seg n="0abbd698">
              Det är en tragedi därför att försvarsfientliga Vänsterpartiet
              och Miljöpartiet har fått avgörande inflytande på svensk säkerhets-
              och försvarspolitik.
            </seg>
            <seg n="a75cdf4e">
              Det är en tragedi därför att Försvarsmakten även i framtiden
              kommer att styras av den oförenliga kombinationen av vänsterpolitiska
              särintressen och verkliga säkerhetspolitiska förändringar och
              krav.
            </seg>
            <seg n="8d0f7d08">
              Vi i Allians för Sverige var redan överens oss emellan och hade
              därmed gjort halva jobbet åt regeringen. Men det var uppenbarligen
              viktigare för oss än för regeringen att hålla regeringens eget
              löfte om att aldrig låta Vänsterpartiet och Miljöpartiet påverka
              försvarspolitiken. Nu får de mer än påverka. De avgör i praktiken
              försvarsbeslutet 2004. Det är verkligen en stor tragedi. För detta
              bär den socialdemokratiska regeringen ett oavvisligt ansvar. Av
              dessa och flera andra anledningar yrkar vi kristdemokrater, tillsammans
              med övriga partier i Allians för Sverige, avslag på regeringens
              proposition och begär att regeringen ska komma igen med ett nytt
              förslag till grundorganisation byggt på ett korrekt underlag.
            </seg>
            <seg n="9e38f220">
              Att K 4 i Arvidsjaur nu delvis verkar räddas är egentligen bara
              ett erkännande av att beslutsunderlaget är bristfälligt.
            </seg>
            <seg n="a4dff22b">
              Fru talman! Låt mig avslutningsvis säga några ord om Försvarsmaktens
              personalförsörjningssystem.
            </seg>
            <seg n="34d28e58">
              Försvarets viktigaste resurs är dess personal. Och för att kunna
              fungera måste försvaret ha en officerskår som är lämpad för uppgiften.
              Det medför dels att fler officerare måste finnas på förbandsnivå
              och färre i högre funktioner, dels att nuvarande regelverk för
              personalförsörjningen måste förändras.
            </seg>
            <seg n="b45dc63e">
              Med nuvarande regelverk är det omöjligt för Sverige att klara
              av internationella insatser och försvaret av det egna territoriet
              som är centrala delar för Sveriges framtida försvar.
            </seg>
            <seg n="f4982fe9">
              Vänsterkartellen måste ha glömt eller också vill man inte låtsas
              om den saken att de internationella insatserna i allt väsentligt
              består främst av människor som måste anställas. Kartellen vill
              inte heller acceptera att anställningarna måste kunna göras i
              andra former än de som råder inom annan statlig förvaltning.
            </seg>
            <seg n="6433f179">
              Överbefälhavaren har flera gånger gett uttryck för oro. Han har
              krävt och nästan bönat och bett om förändringar i lagstiftning
              och regler för att kunna hantera den mycket prekära personalsituationen
              inom Försvarsmakten. Men den socialdemokratiska regeringen har
              inte lyft ett finger för att undsätta honom.
            </seg>
            <seg n="41e34c09">
              Genom principen sist in, först ut vid uppsägningar är det i första
              hand de som behövs i framtidens försvar som får lämna sina arbeten.
              Den här problematiken är dubbelt olycklig eftersom också kvinnorna
              i försvaret drabbas. Det i sin tur beror förstås på att merparten
              av de kvinnliga officerarna finns i den yngre skaran. Det är ett
              slags ödets tragiska ironi att åtskilliga unga kvinnor och män
              som nu går en krävande och givande utbildning genom vänsterkartellens
              försorg inte kommer att ha någon användning av den.
            </seg>
            <seg n="c7496141">
              Försvarsmakten är inte en förvaltningsmyndighet vilken som helst,
              utan här måste vissa särdrag få råda. Det är inte ett steg mot
              en allmänt urholkad arbetsrätt att erkänna att en militär anställning
              inom Försvarsmakten som kan innebära utlandstjänstgöring är annorlunda
              till sin natur än en anställning inom till exempel sjukvården.
              Vänsterkartellens inställning i den här frågan består av motstridiga
              särintressen och förlamar Försvarsmaktens personalförsörjning.
            </seg>
            <seg n="ad3ad09e">
              Fru talman! Här måste en förändring till nu egentligen helst
              i går!
            </seg>
            <seg n="fc0ff549">
              Fru talman! Självfallet står jag bakom samtliga reservationer
              där Kristdemokraterna finns med. Men för tids vinnande yrkar jag
              bifall endast till alliansens reservation 7 under punkt 14.
            </seg>
          </u>
          <note n="3df3e0ff">
            Nya investeringar fick göras på F 17 i Ronneby.
          </note>
          <note n="caf9d130">
            Flygskolan och helikopterflottiljen placerades på Malmen, trots
            att flygskolan enligt försvarsbeslutet 2000 placerades på någon
            av de fyra kvarvarande flygflottiljerna på F 21 i Luleå, på F
            4 i Östersund, på F 7 i Såtenäs eller på F 17 i Ronneby. Nu ska
            flygskolans verksamhet flyttas till Uppsala, säkerligen med nya
            investeringsbehov som följd.
          </note>
          <note n="08074dba">
            I detta anförande instämde Peter Althin, Dan Kihlström och Else-Marie
            Lindgren (alla kd).
          </note>
          <note type="speaker" n="45145f06">
            Anf. 60 BERIT JÓHANNESSON (v):
          </note>
          <u who="berit_johannesson_da9748" xml:id="i-0630c871e6ed20d0-0" n="688f19c2" next="i-bad2c5f07b41f904-0">
            <seg n="36b9352c">
              Fru talman! Försvarsbeslut handlar om personal, materiel och
              lokaler men framför allt om vad man ska ha försvaret till och
              inom vilka regler och villkor den här verksamheten ska agera.
            </seg>
            <seg n="ec4de137">
              Vänsterpartiets syn på det militära försvaret och dess uppgifter
              kan kort sägas vara att det handlar om att under militär alliansfrihet
              fortlöpande kunna anpassas till förändrade uppgifter och nya internationella
              förhållanden.
            </seg>
            <seg n="a722c952">
              Vänsterpartiet är stark motståndare till och avvisar all utveckling
              mot en militarisering av EU som ska bli följden av den nya grundlagen.
              Liksom vi är mot ett svenskt medlemskap i Nato är vi mot att EU
              förvandlas till en militärallians.
            </seg>
            <seg n="6de33bae">
              Både för att anpassa försvaret till den ändrade hotbilden och
              för att lösgöra resurser till andra för Sveriges invånare viktiga
              områden vill vi förändra. Omstruktureringen har börjat en utveckling
              som Vänsterpartiet ser positivt på och som både måste och kan
              fortsätta.
            </seg>
            <seg n="ecf44f6a">
              Jag tycker inte att det är upprörande att i en budget på över
              40 miljarder dra ned med 3 miljarder under tre år. Men, som vi
              kunnat höra från denna talarstol, skulle detta vara så upprörande
              och förödande. Vi ser i stället mycket positivt på utvecklingen.
              Denna måste och kan alltså fortsätta.
            </seg>
            <seg n="e0be933c">
              Det är bra att det beslut som vi nu tar är ett inriktningsbeslut
              och att det kan följas upp årsvis. Det ger oss möjligheter att
              förändra, förbättra och justera under tiden så att riksdagen har
              kontroll över utvecklingen när det gäller både innehåll och pengar.
            </seg>
            <seg n="f36a8f4c">
              Vår vision om Försvarsmakten är att den ska bygga på allmän könsneutral
              värnplikt. Den ska ha ett gott ledarskap och en god genuskunskap
              på alla nivåer. Den ska vara jämställd och ha ett gediget säkerhetstänkande
              och nolltolerans mot sexuella trakasserier. Den ska välkomna alla
              oavsett etnisk tillhörighet eller sexuell läggning. Man ska ge
              en god utbildning för såväl nationella som internationella insatser
              under ett tydligt FN-mandat. När det gäller internationell krishantering
              ska det vara självklart att inkludera och efterleva FN:s resolution
              1325 om kvinnor i krishantering.
            </seg>
            <seg n="bdc95992">
              Det är denna vision om försvaret som vi arbetar efter och som
              genomsyrar våra motioner och förslag.
            </seg>
            <seg n="72d9c67a">
              Fru talman! Det har varit en stor och livlig debatt i försvarsfrågan
              men tyvärr inte så mycket om inriktning och uppgifter utan mer
              om var de olika förbanden ska ligga. Det är synd, för det behövs
              en debatt om försvarets innehåll och inriktning och också om på
              vilka villkor Försvarsmakten ska agera.
            </seg>
            <seg n="f88ee166">
              Med en neddragning av försvarets verksamhet kopplad till en omstrukturering
              kommer antalet förband att minska. Det är ett stort trauma för
              dem som är anställda, både civila och militära. Det är också ett
              trauma för kommuner där militär verksamhet försvinner eller förändras.
              Därför är verklig och bra kompensation i arbetstillfällen och
              utvecklingsmöjligheter en mycket viktig del av försvarsbeslutet.
            </seg>
            <seg n="5d959140">
              Jag har stor förståelse för de protester som inkommit. Kritik
              mot underlaget finns också i det här protesterandet. Som parti
              har också vi vänsterpartister varit mycket kritiska. Det finns
              stora brister. Vi är kritiska mot att många fakta och bedömningar
              inte funnits med och mot att man med vetskap om den kritik som
              kom förra gången inte tagit fram ett underlag med så mycket fakta
              som möjligt så att det går att känna sig trygg.
            </seg>
            <seg n="b5aecf26">
              Men vi är också kritiska till den borgerliga motionen och reservationen.
              Där ger man sken av att faktiskt kunna rädda de förband som ska
              läggas ned. Runtom i landet står nu borgerliga försvarspolitiker
              och andra politiker och slår blå dunster i ögonen på människor
              och lovar att just deras ort kan räddas om förslaget avslås och
              regeringen får återkomma med ett nytt förslag.
            </seg>
            <seg n="bf00d4d1">
              När man talar om sin reservation och sin budget antyder man också
              att man kan förändra när det gäller Försvarsmaktens nedskärningar
              på personalsidan så att det kanske inte blir så mycket personal
              som omfattas av nedskärningarna eller avvecklingen. Man säger
              också att det ska gå att få mer av internationella insatser och
              fler förband. Det är som den gamla barnvisa som jag en gång i
              tiden lärde mig: Om pappa ville ge jag en femöring, vet mamma
              skulle det räcka till allt livets goda.
            </seg>
            <seg n="def58500">
              Fru talman! Vi är kritiska mot underlaget, och vi är kritiska
              mot den borgerliga reservationen. Men vi är också kritiska mot
              regeringen som faktiskt inte såg till att säkra en klar majoritet
              här innan man kom med sitt förslag till riksdagen.
            </seg>
            <seg n="054309b2">
              Det som vi tagit fram i vår motion när det gäller grundorganisationen
              är Arvidsjaur som är en oerhört försvarsmaktsberoende ort. 8,3
              % arbetar inom Försvarsmakten. Med anhöriga blir det 20 % som
              är direkt beroende av Försvarsmakten. Den kriminalvårdsanläggning
              som föreslås komma tror vi inte mycket på.
            </seg>
            <seg n="60d06e15">
              Den jägarutbildning som bedrivs i Arvidsjaur är bra. 79 % av
              de värnpliktiga säger att de vill gå ut i internationell tjänst,
              och 60 % gör det också. I Afghanistan finns det nu fyra officerare
              från Arvidsjaur. Detta visar att den verksamhet man där har är
              bra och har stor betydelse.
            </seg>
            <seg n="9bda7cf9">
              Det måste finnas en lösning för Arvidsjaur, och det måste finnas
              en framtid för Arvidsjaur så att jägarutbildningen där kan behållas.
              Vi måste kunna se människor i ögonen och säga: Nej, vi klarade
              av det här.
            </seg>
            <seg n="22d21adf">
              Att kräva detta är inte att vara dörrmatta, som kan höras här,
              utan det är faktiskt fråga om vårt förslag i vår reservation och
              i vår motion och om att det ska kunna bli verklighet. Det är inte
              bra för oss i första hand utan framför allt för Arvidsjaur om
              vi ska kunna komma fram till en lösning som vi är överens om.
            </seg>
            <seg n="eec5595b">
              Olyckor sker. Det blir bränder i båtar, människor är i nöd, det
              är stora skogsbränder och så vidare, och många människoliv går
              till spillo om det inte finns räddningshelikoptrar. Det förslag
              som nu ligger på riksdagens bord innebär ju att helikopterverksamheten
              ska flyttas från de ställen där den i dag finns. Vi har föreslagit
              att man ska göra en utredning om räddningshelikoptrarna för att
              kunna ha den resursen på de ställen där den faktiskt behövs. Det
              är viktigt, det är viktigt för människor och för tryggheten.
            </seg>
            <seg n="ce51dfcf">
              Nu har jag uppfattat det så att Sjöfartsverket är intresserat
              av de här förslagen och har också fått ett uppdrag att utveckla
              det. Det är bra. Vi ska kunna säga att vi tar vårt ansvar. Vi
              har sett till att det finns räddningshelikoptrar där de behövs.
            </seg>
          </u>
          <note n="2219d2b5">
            Jag yrkar bifall till Vänsterpartiets reservation 10.
          </note>
          <u who="berit_johannesson_da9748" xml:id="i-bad2c5f07b41f904-0" n="688f19c2" prev="i-0630c871e6ed20d0-0">
            <seg n="b05bde3c">
              Fru talman! Grundprincipen för all verksamhet är att det är bättre
              att förebygga än att åtgärda när någonting redan har skett. Den
              här grundprincipen gäller naturligtvis också krishanteringen.
              Det långsiktiga målet med den civila förebyggande verksamheten
              är att kriser ska kunna lösas innan de har blivit militära kriser
              och innan människoliv har gått till spillo.
            </seg>
            <seg n="a775cd5e">
              Men det måste finnas personal för det, och den måste vara övad
              och förberedd, och det måste finnas pengar när behovet uppkommer.
              Vänsterpartiet har i många år krävt att det ska skapas ett anslag
              och resurser för detta. För den militära krishanteringen är det
              självklart.
            </seg>
            <seg n="24851f70">
              I propositionen säger regeringen att man ska initiera arbete
              för att utveckla de civila krishanteringsverksamheterna, och det
              är bra. I år i november föreslog Laila Freivalds i EU att man
              skulle ha civila snabbinsatsgrupper för den civila förebyggande
              verksamheten. Bra! Man ska utveckla detaljer för detta under första
              halvåret 2005. Jag har ställt frågor till Laila Freivalds i anledning
              härav. Hon kunde inte svara på frågan hur man ska kunna få resurser
              för att faktiskt få fram övning och sätta människor i beredskap
              för snabba insatser. De här människorna finns i dag inom polisen,
              inom rättsväsendet och inom offentlig förvaltning, och där flödar
              det inte av pengar, det vet vi alla.
            </seg>
            <seg n="cb2900cc">
              Nu har utskottet inte tillstyrkt den motionen och det kravet,
              utan man avvaktar. Man säger att regeringen bör komma tillbaka.
              Jag tycker att det är synd att man inte var mer offensiv.
            </seg>
            <seg n="e9532d0a">
              Alla internationella krisinsatser, både uttalade och i verkligheten,
              måste inkludera anda och förslag i FN:s säkerhetsråds resolution
              1325 om kvinnor i krishantering. Den här frågan är det inte första
              gången ni hör mig prata om här. Vänsterpartiet har drivit den
              med emfas. Det handlar om att lyfta upp och synliggöra kvinnors
              behov innan, under och efter en konflikt och att ta till vara
              kvinnors kompetens och kunskap både inom den militära och inom
              den civila delen. Det måste också finnas tillräckligt med kvinnor
              i de krisinsatser som vi går ut med. Så länge det inte finns kvinnor
              på alla nivåer och i tillräcklig mängd blir inte insatserna trovärdiga
              eller långsiktiga.
            </seg>
            <seg n="0a9f5aab">
              Utskottet har uttalat sig mycket positivt till det som sker,
              och det är bra. Det pågår ett arbete, och flera steg har tagits.
              Men vi är från Vänsterpartiets sida inte nöjda förrän det är självklart
              att hälften av alla diplomater, civila och militära krishanterare,
              förhandlare och så vidare är kvinnor. Vi är inte nöjda förrän
              kvinnors situation är allmänt känd och man arbetar efter och prioriterar
              detta. I en konflikt bör kvinnors behov tas på allvar, och dessa
              behov måste få hälften av resurserna. Då, kort sagt, blir det
              verklighet av 1325-resolutionen. Tills det här målet är uppnått
              kommer jag att från talarstolen tala för det och arbeta för det.
            </seg>
            <seg n="8edebd9c">
              För att göra det möjligt att ha hälften kvinnor i svenska internationella
              insatser hade det varit ett utomordentligt bra tillfälle att i
              samband med detta försvarsbeslut införa en könsneutral värnplikt.
              Det skulle innebära att folkförankringen förbättrades och att
              även kvinnor skulle få erfarenheter av det här så mansdominerade
              området. Diskussionerna har kommit långt. Numera är det mycket
              få som talar emot att kvinnor behövs i Försvarsmakten. Nu talar
              alla i stället om hur viktigt det är att kvinnor finns med. När
              vi sänder ut soldater i FN-uppdrag har kvinnorna en oerhört viktig
              roll, inte bara som soldater med den erfarenhet som kvinnor har
              utan också därför att man kan genom att man är kvinna tala med
              de kvinnor som har blivit oerhört illa behandlade, våldtagna i
              gruppvåldtäkter och så vidare av soldater. Då är det väldigt svårt
              för dessa kvinnor att tala med manliga soldater.
            </seg>
            <seg n="cca76040">
              Utskottet har sagt att man har förståelse för jämställdhetsargumentet.
              Man får en jämnare rekryteringsbas, jämnare könsfördelning, och
              det borde leda till kvalitetsförbättringar. Men här stannar man.
              Varför tar man inte steget fullt ut och faktiskt inför det? Man
              talar också om att legitimiteten skulle brista om man införde
              värnplikt lika för kvinnor och män. Men det här hörde vi när kvinnor
              kom in inom prästyrket. Då skulle de män som har följt detta kall
              kanske inte få lov att förverkliga det. Nej, inför könsneutral
              värnplikt nu. Jag yrkar bifall till reservation 4.
            </seg>
            <seg n="2bc02782">
              Vi har ett värnpliktsförsvar, och det är bra. Vi vill att det
              ska inkludera kvinnor. Det har vi inte fått igenom ännu. De värnpliktiga
              och deras utbildning är basen för hela personalförsörjningen.
              Det är en prioriterad fråga för oss att förbättra villkoren. Inför
              det försvarsbeslutet har vi lyft fram att det är oerhört väsentligt
              att vi ser till att förbättra till exempel boendevillkoren. Alltså
              ska bostadsbidragen förbättras för de värnpliktiga.
            </seg>
            <seg n="20be75e5">
              Vi har också tagit upp säkerheten. Många är oroliga för sin säkerhet,
              inte minst för att de ska finnas kamrater som har tagit droger
              eller kommer bakfulla till övningen. Att detta är utspritt ute
              i samhället pågår det en stor diskussion om.
            </seg>
            <seg n="4d1a6402">
              Vi har föreslagit att Försvarsmakten ska få göra slumpvisa drogtest.
              Det är något som både Försvarsmakten själv och Värnpliktsrådet
              har ställt sig bakom och tycker är väldigt bra och har föreslagit
              det. Man är mycket positiv från utskottet till detta, det får
              sägas. Man är inte främmande för att ändra lagstiftningen, för
              det är lagstiftningen nu som hindrar att man gör slumpvisa test.
              Jag förutsätter att Försvarsmakten gör allt för att förebygga
              drogproblem, att man gör test så långt man kan och att man också
              tar ansvar för rehabiliteringen av dem som har problem, att frågan
              nogsamt följs upp och att regeringen återkommer om det visar sig
              att det behövs en lagändring. Med tanke på vad utskottet har skrivit
              förutsätter jag att utskottet är berett att bifalla ett sådant
              förslag.
            </seg>
            <seg n="a77cc469">
              Avslutningsvis ska jag nämna en utredning som heter Snö, mörker
              och kyla som kom i somras för att vara lite rolig. Förslaget i
              denna utredning avhandlas på några rader i propositionen. Övningar
              på svensk mark inför fredsbevarande operationer har förekommit
              under flera år, likaså test av olika vapensystem både från svensk
              försvarsindustri och från utländsk.
            </seg>
            <seg n="d175b0e8">
              Regeringen skriver på de här raderna att man också fortsättningsvis
              vill bestämma i regeringen vilka som får komma och öva och testa.
              Det här är en mycket viktig fråga, och en har samband med vilka
              villkor som Sverige ska ställa upp på.
            </seg>
            <seg n="fe7f1d1f">
              Utredaren föreslår att det är vapenexportreglerna som ska gälla.
              Men med tanke på att de har blivit så uttänjda anser Vänsterpartiet
              att det är reglernas bokstav och inte tillämpning som ska gälla.
              Inget land som är inblandat i en väpnad konflikt eller begår brott
              mot mänskliga rättigheter ska få tillstånd, anser vi. Det är också
              viktigt att hålla klara linjer i förhållande till militära allianser,
              och därför ska den här test- och övningsverksamheten vara öppen
              för Nato som organisation. Det är mycket viktigt. Jag vill därför
              lyfta fram vår reservation i denna fråga.
            </seg>
            <seg n="6e7067e6">
              Vi har flera reservationer, men för att vinna tid vid voteringen
              yrkar jag bifall bara till reservationerna 4, 8 och 10. Jag står
              naturligtvis bakom alla våra reservationer. Jag passar också på
              att yrka bifall till förslaget i FöU1 som är alltså budgetförslaget,
              där vi inte har några reservationer.
            </seg>
          </u>
          <note type="speaker" n="9c990b6c">
            Anf. 61 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-3" n="61b37214">
            <seg n="b408e93d">
              Fru talman! Jag hajade till lite när Berit Jóhannesson i inledningen
              av sitt anförande sade att 3 miljarder minsann inte är så mycket
              pengar. Läser man nogsamt regeringens proposition ser man att
              den internationella verksamheten nu ska bli en dominerande uppgift
              för Försvarsmakten. Enligt den budget som Berit Jóhannessons parti
              också står bakom innebär den här hårdsatsningen på den internationella
              verksamheten att man 2007 ska ha ett anslag på 1 700 miljoner.
            </seg>
            <seg n="fcf3944f">
              Är inte nästan en dubblering av anslaget för internationella
              insatser mycket pengar? Jag förstår inte riktigt hur Berit tänker
              på den punkten.
            </seg>
            <seg n="0f5f1694">
              Det är också riktigt att de borgerliga har föreslagit en högre
              ambitionsnivå för internationella insatser. Detta leder ofelbart
              till att vi måste ha fler utbildningsplatser i Försvarsmakten.
              Det i sin tur leder till att det måste behållas ytterligare förband,
              eller i varje fall ytterligare utbildningskapacitet. Här finns
              en mycket klar koppling mellan satsningen på internationella insatser
              och möjligheten att behålla utbildningskapaciteten.
            </seg>
            <seg n="d6251303">
              Fru talman! Det är väl ändå bättre att försöka att rädda förband
              med nya pengar än att som Vänsterpartiet har gjort hela den här
              hösten att försöka rädda förband utan några pengar. Man gör det
              för den delen också helt utan att peka ut vilka förband som ska
              läggas ned när man till exempel vill rädda Arvidsjaur. Det agerandet
              vinner inte i förtroende.
            </seg>
            <seg n="e6c1bdee">
              Berit Jóhannesson talar väldigt mycket om kvinnor i sitt anförande.
              Det är en väldigt viktig fråga för Försvarsmakten. Men nu är ändå
              Berit Jóhannesson med i budgetöverenskommelsen. Ni utdelar det
              största enskilda dråpslaget mot den kvinnliga representationen
              i officerskåren. Det måste du också erkänna. Så är det, Vänsterpartiet.
              Med inflytande följer också ansvar.
            </seg>
          </u>
          <note type="speaker" n="c18f133b">
            Anf. 62 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-0" n="688f19c2">
            <seg n="515730be">
              Fru talman! Det är riktigt att vi föreslår en fördubbling. Det
              är vi med på, och vi tycker att det är viktigt. Jag är övertygad
              om att man inom Försvarsmakten kan göra de omprioriteringar som
              behövs för att klara av detta. Det förslag som nu ligger till
              en ny grundorganisation är jag också övertygad om kan ge besparingar.
            </seg>
            <seg n="2b527c50">
              Vi har inte föreslagit Arvidsjaur utan att kunna visa att vi
              finansierar det inom budget. Om du läser reservationen har jag
              varit ganska detaljerad i hur finansieringen ska kunna ske. Det
              är absolut fel att påstå att vi vill rädda utan pengar.
            </seg>
            <seg n="7d855224">
              Jag är väldigt ledsen för att man inte har kommit överens. Det
              finns nu ett förslag från ÖB att man ska avskeda dem som finns
              på de förband som läggs ned. Men det är en fråga för parterna
              att komma överens om. Arbetsmarknadsverket är också inkluderat
              i detta.
            </seg>
            <seg n="d0b5ec26">
              Jag förutsätter att man finner lösningar som gör att man kan
              behålla de yngre officerarna. Det handlar inte om att gå ifrån
              LAS-reglerna. Jag är övertygad om att man hittar en lösning. Det
              är någonting för arbetsmarknadens parter, och i det här fallet
              Försvarsmakten och Officersförbundet, att lösa.
            </seg>
          </u>
          <note type="speaker" n="85819b07">
            Anf. 63 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-4" n="61b37214">
            <seg n="f6337834">
              Fru talman! Jag förstår inte riktigt vad Berit Jóhannesson menar
              när hon säger: Vi föreslår en fördubbling av de internationella
              insatserna. Så är det inte om man tittar på de pengar som ska
              användas till verksamheten. I dag anslår Sverige 1,2 miljarder.
              År 2007 handlar det om 500 miljoner till, 1,7 miljarder. Det är
              långt ifrån någon fördubbling.
            </seg>
            <seg n="1abd1dc8">
              När det gäller Arvidsjaur och att rädda regementen utan pengar
              finns det goda grunder att ifrågasätta den kreativa bokföring
              som Vänsterpartiet har i sin motion. Även om jag gör det kan jag
              konstatera att även ni säger att det ändå kommer att vara 10 miljoner
              kronor. Ni har inte över huvud taget anvisat någon finansiering
              för de pengarna. Ni är beredda att när Försvarsmakten ligger nere
              för räkning lägga till förband utan att anslå pengar. Det vinner
              inte förtroende.
            </seg>
            <seg n="0e058bbb">
              Berit Jóhannesson säger på slutet: Vi förutsätter att detta med
              kvinnorna löser sig. Det är väl jättetjusigt när politiska partier
              i Sveriges riksdag som är ansvariga för verksamheten lugnt och
              stilla delegerar de svåraste besluten till arbetsmarknadens parter.
              Berit Jóhannesson vet att detta inte kommer att lösa sig.
            </seg>
          </u>
          <note type="speaker" n="3efb0175">
            Anf. 64 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-1" n="688f19c2">
            <seg n="afcac082">
              Fru talman! Jag tror att det kommer att lösa sig. Jag beklagar
              verkligen det förslag som ÖB har att man ska göra så här. Jag
              tror faktiskt att det ska lösa sig. Det är viktigt att det pågår
              förhandlingar och ska pågå förhandlingar mellan Officersförbundet
              och ÖB om den här frågan. Som politiker tycker inte jag att jag
              ska lägga mig i en sådan sak. Jag konstaterar att det som sker
              är tragiskt. Men jag är övertygad om att man löser det.
            </seg>
            <seg n="61795d6b">
              Jag tror också att man ska vara oerhört försiktig när det gäller
              investeringar framgent. Försvarsmakten måste vara väldigt försiktig
              och bara investera där det verkligen behövs. Det har varit väldigt
              mycket investeringar genom åren. Där tror jag också att vi kan
              spara en hel del pengar.
            </seg>
          </u>
          <note type="speaker" n="7bf4d976">
            Anf. 65 ERLING WÄLIVAARA (kd) replik:
          </note>
          <u who="erling_walivaara_8adccd_w" xml:id="i-32395951e183c992-0" n="1889df81">
            <seg n="1467e652">
              Fru talman! I Vänsterpartiets partimotion kräver ni bland annat
              återremiss på hela försvarspropositionen till regeringen. Jag
              skulle vilja fråga Berit Jóhannesson: Vad fick er att backa från
              era egna krav om återremiss och återigen lägga er som en dörrmatta
              för regeringen?
            </seg>
            <seg n="b3e34066">
              Jag ska bara för klarhetens skulle läsa innantill ur betänkandet.
              Det står på s. 222: Vänsterpartiet menar dock att propositionens
              redovisning inte till alla delar uppfyller de krav man bör ställa
              på ett underlag för riksdagsbeslut angående försvarets nya grundorganisation.
            </seg>
            <seg n="54e39f96">
              I slutet säger man: Vänsterpartiet anser att frågan om grundorganisation
              bör återremitteras till regeringen. Vad fick er att ändra er?
              Vad var det som hände?
            </seg>
          </u>
          <note type="speaker" n="28390001">
            Anf. 66 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-2" n="688f19c2">
            <seg n="3091049b">
              Fru talman! Erling Wälivaara hoppar över mittdelen. Där står
              det att vi förutsätter att utskottet under resans gång, det vill
              säga under arbetet, får mer underlag. Vi har fått det. Vi har
              själv i partiet tagit fram mer underlag så att vi har kunnat få
              svar på de frågor vi har ställt till oss själva om detta, men
              vi är inte helt nöjda. Det tycker jag är viktigt att påpeka. Det
              var därför vi lyfte fram Arvidsjaur och helikoptrarna.
            </seg>
          </u>
          <note type="speaker" n="87470e26">
            Anf. 67 ERLING WÄLIVAARA (kd) replik:
          </note>
          <u who="erling_walivaara_8adccd_w" xml:id="i-32395951e183c992-1" n="1889df81">
            <seg n="522b2593">
              Fru talman! Det var mycket intressant. Jag undrar vad det var
              för underlag som ni fick som inte vi fick som gjorde att ni helt
              plötsligt backade i kravet på återremiss.
            </seg>
            <seg n="88005cf6">
              Jag vill ställa ytterligare en fråga till Berit Jóhannesson.
              Ni brukar ofta tala om att ni är för kvinnorna. Det gjorde du
              också här i talarstolen. Det här beslutet, när och om det nu antas,
              kommer att på ett speciellt sätt drabba kvinnliga officerare i
              Försvarsmakten. Nu varslar överbefälhavaren även kvinnor från
              sina jobb.
            </seg>
            <seg n="96fd1124">
              Är det bara munväder när det gäller kampen för kvinnorna från
              er sida? Ni kommer onekligen, om detta nu går igenom, att rösta
              för att de kvinnliga officerarna i Försvarsmakten kommer att bli
              färre. Det är ett steg åt fel håll.
            </seg>
          </u>
          <note type="speaker" n="8ec38540">
            Anf. 68 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-3" n="688f19c2">
            <seg n="53d3db2e">
              Fru talman! Jag svarade just på den frågan alldeles nyss. Jag
              skulle också vilja komplettera svaret. Både Erling och jag vet
              att det har varit en stor kritisk granskning av Försvarsmaktens
              avveckling av personal hitintills. Tyvärr har det gått åt mycket
              mer pengar än vad man hade avsatt till detta.
            </seg>
            <seg n="31b61c65">
              Synden är nog gjord redan tidigare. Hade det varit en bättre
              ordning på avveckling av personal och avveckling av materiel tror
              jag att vi hade stått i en helt annan situation i dag. Det tror
              jag att Erling håller med mig om. Han har också varit med i utskottet
              när vi och revisorerna har haft mycket kritiska synpunkter, och
              så vidare.
            </seg>
            <seg n="7706d060">
              Som jag sade beklagar jag detta. Jag är väldigt ledsen för det.
              Jag förutsätter att parterna ska komma till en lösning som innebär
              att det inte blir så att många unga officerare och många kvinnor
              försvinner.
            </seg>
          </u>
          <note type="speaker" n="addba2e1">
            Anf. 69 ESKIL ERLANDSSON (c) replik:
          </note>
          <u who="eskil_erlandsson_8fad97_w" xml:id="i-d98459feb306dcfc-2" n="b9670ab6">
            <seg n="a29cd6c0">
              Fru talman! Jag skulle vilja ta upp två saker med Berit Jóhannesson.
            </seg>
            <seg n="54cb5d98">
              Berit Jóhannesson ägnade en väldigt lång tid av sitt anförande
              till att kritisera Sveriges och andra länders samarbete inom den
              europeiska unionen. Hon sade att det inte får utvecklas till det
              som det nu håller på att utvecklas till, nämligen att ta fram
              snabbinsatsförmågor och så vidare.
            </seg>
            <seg n="f249ab35">
              Tycker då Berit Jóhannesson att det är hederligt av henne och
              Vänsterpartiet att på det totala sätt som Vänsterpartiet nu förmodligen
              kommer att göra ställa upp på det här betänkandet, ansluta sig
              till det och se till att det går igenom?
            </seg>
            <seg n="c60412e3">
              Dessutom ägnade Berit Jóhannesson en oerhört lång tid av sitt
              anförande åt att kritisera underlaget på vilket det här betänkandet
              och förslaget i betänkandet bygger utan att yrka vare sig avslag
              eller återremiss, som de facto finns i Vänsterpartiets partimotion.
              Men Berit undviker alltså att ta de chanser som hon och Vänsterpartiet
              har. Tycker Berit Jóhannesson att det är hederligt i denna del,
              inte minst gentemot alla de anställda som finns inom Försvarsmakten?
            </seg>
          </u>
          <note type="speaker" n="3827f949">
            Anf. 70 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-4" n="688f19c2">
            <seg n="676b3ed6">
              Fru talman! Jag vet inte vad herr Erlandsson menar med lång tid,
              för jag tror knappt att jag antydde någonting om det här med snabbinsatsstyrka.
              Jag sade lite grann om på vilka villkor vi inte kan tänka oss
              att gå med. Vi är emot EU:s militarisering på det sättet att den
              nya grundlagen nu faktiskt förutsätter både försvarsgarantier
              och en solidaritetsklausul där man ska kunna använda militära
              medel i bekämpandet av terrorism. Det här är vi emot som parti,
              och det var det jag sade.
            </seg>
            <seg n="bb0d4be5">
              Om du har läst vår motion vet du att vi ställer upp på snabba
              insatser. Vi har haft synpunkter på det, som att det inte ska
              inskränka på det långsiktiga och också att man måste vara oerhört
              försiktig när man på en så kort beredskapstid som det här innebär,
              alltså tio dagar, måste anställa meniga soldater.
            </seg>
            <seg n="43476e90">
              Vi har inte gått emot att man har snabba insatser. Men det måste
              vara på ett kristallklart FN-mandat. Det är det som skiljer oss.
              Det är nog den debatt som du hade med Alice Åström i förmiddags
              som du menar, för jag har inte tagit upp så mycket om detta. Jag
              upprepar gärna: Ett kristallklart FN-mandat i alla internationella
              insatser som Sverige ställer upp i. Det är vår syn.
            </seg>
          </u>
          <note type="speaker" n="fd14c05e">
            Anf. 71 ESKIL ERLANDSSON (c) replik:
          </note>
          <u who="eskil_erlandsson_8fad97_w" xml:id="i-d98459feb306dcfc-3" n="b9670ab6">
            <seg n="9c793a99">
              Fru talman! Nu är det ju för det första ett känt faktum att EU
              kommer att utveckla den förmåga som Berit Jóhannesson och hennes
              parti kritiserar. Ändå sluter man upp. För det andra är det ju
              ett känt faktum efter den debatt som vi hade på förmiddagen att
              det inte bara är FN-mandat som gör att vi ska kunna ställa upp
              med denna förmåga. Det ska följa FN:s principer också. Min fråga
              kvarstår alltså: Tycker Berit Jóhannesson att det är hederligt
              med tanke på de ställningstaganden som ni gör att på det sätt
              som ni gör ändå ställa upp på det här betänkandet?
            </seg>
            <seg n="e2fc1793">
              I den andra delen väntar jag fortfarande på ett svar. Tycker
              Berit Jóhannesson att det är hederligt mot de anställda och deras
              familjer att inte vidmakthålla det som ändå är framfört i er partimotion,
              nämligen att det är brister i underlaget och att det därmed krävs
              en ny utredning?
            </seg>
          </u>
          <note type="speaker" n="7c129e2d">
            Anf. 72 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-5" n="688f19c2">
            <seg n="60c37342">
              Fru talman! Vi har reservationer på den här punkten. De reservationerna
              ligger dock under det som debatterades i förmiddags, det vill
              säga säkerhetspolitiken. Vi säger att vi går mot det här om det
              inte finns ett FN-mandat. Vi har mängder av olika reservationer
              som är kopplade till säkerhetspolitiken.
            </seg>
            <seg n="e8935ee0">
              Vi kräver en folkomröstning om EU:s nya grundlag. Vi anser inte
              att det är riksdagen som ska fatta beslut om detta, om ifall vi
              ska ansluta oss eller ej. Det kräver en folkomröstning. Vi ställer
              inte upp på den utveckling som faktiskt sker nu inom EU. Det är
              helt klart och tydligt.
            </seg>
            <seg n="7f5a0c4a">
              När det gäller det här med underlaget försökte jag förklara för
              den tidigare debattören att det också är så att vi har fått ett
              bättre underlag. Vi har själva kunnat gå igenom underlaget, och
              vi har bedömt det på det här sättet. Vi har alltså fattat beslutet,
              och vi har krävt det här med Arvidsjaur.
            </seg>
          </u>
          <note type="speaker" n="3e60b1ef">
            Anf. 73 TONE TINGSGÅRD (s):
          </note>
          <note n="e877779e">
            Fru talman! Debatten i dag handlar om budget för försvaret för
            2005, betänkande FöU1, och om Sveriges försvarspolitik 20052007,
            betänkande FöU4. Låt mig börja med att yrka bifall till förslagen
            i båda betänkandena, avslag rörande samtliga motioner utom en
            och avslag på samtliga reservationer när det gäller FöU4.
          </note>
          <u who="tone_tingsgard_92a1d2_w" xml:id="i-cd74baeb6b2b41f5-0" n="e18afc0d">
            <seg n="c04809ee">
              Sedan vill jag fortsätta med att gå lite tillbaka i tiden. Vid
              de senaste tillfällena då riksdagen har fattat beslut om försvaret,
              sådana försvarsbeslut som omfattar en längre tid, fyra år, har
              vägen till beslut börjat i Försvarsberedningen. Försvarsberedningen
              är regeringens organ för samråd med riksdagen och har för det
              mesta representanter för riksdagens samtliga partier.
            </seg>
            <seg n="b2684700">
              Så har det varit under innevarande mandatperiod. Samrådet syftar
              till att finna bredast möjliga överenskommelser inom säkerhets-
              och försvarspolitiken. Det har då naturligtvis varit ett viktigt
              delmål att uppgörelserna blir blocköverskridande. När resultatet
              av beredningens arbete förelåg i betänkandet Försvar för en ny
              tid , som överlämnades till försvarsministern, var det därför
              med tillfredsställelse som beredningen kunde konstatera att det
              rådde en stor samsyn vad gäller inriktning och struktur för den
              fortsatta omställningen av försvaret liksom beträffande behovet
              av ökade internationella insatser.
            </seg>
            <seg n="95c4d535">
              I avvikande meningar från Moderaterna och Folkpartiet anmäldes
              oenighet vad gäller takten och nivån i omställningen. I avvikande
              mening från Vänsterpartiet uttrycktes klart motstånd mot EU-samarbetet
              medan Miljöpartiet var skeptiskt mot för stark fokusering på EU:s
              snabbinsatsstyrkor i förhållande till uthålliga insatser. Centern
              och Kristdemokraterna hade ingen avvikande mening.
            </seg>
            <seg n="3866d29a">
              Fem partier var alltså då, i juni, överens även om den ekonomiska
              ramen. Någonting hände under sommarmånaderna. Jag tror att många
              vet vad. När vi kom fram till slutet av augusti fanns plötsligt
              en samlad borgerlighet som ville ha en mindre, men dock, bantning
              av försvaret än den regeringen föreslog. När man går tillbaka
              och läser beredningens betänkande är det inte svårt att förstå
              vem som övertalat vem. Värdet, och framför allt värderingen, av
              arbetet i Försvarsberedningen hade fått vika för behovet att visa
              upp en borgerlig enighet.
            </seg>
            <seg n="307c9645">
              Det är olyckligt att just försvarsområdet skulle behöva bli demonstrationsobjektet
              för detta och att Centern och Kristdemokraterna medvetet tog detta
              steg. Det är sorgligt och mig veterligen ytterst ovanligt att
              ett parti gör så. Försvarsberedningen är inte vilken utredning
              som helst. Den har en speciell status genom den ständiga och täta
              återkopplingen till regeringen. Jag föreställer mig att det kostade
              på lite att nå denna samsyn eller kompromiss. Det var väl anledningen
              till att förhandlingsviljan i den fortsatta hanteringen närmast
              kan beskrivas som noll.
            </seg>
            <seg n="49eadc4a">
              De borgerliga partiernas ram för 2005 blev i förhållande till
              regeringens 400 miljoner kronor större. 400 miljoner kronor är
              mycket pengar, men det är samtidigt bara 1 % av försvarsanslaget.
              Mot den bakgrunden kan man kanske beteckna en del av ordvalen
              i den tidigare debatten här i dag som överord. Det är kanske i
              sådana sammanhang som man brukar säga att tomma tunnor skramlar
              mest.
            </seg>
            <seg n="9422e89c">
              Det är mycket pengar. De ska också räcka till mycket, så det
              är förmodligen en särskild sorts pengar. De ska räcka till att
              täppa igen stora svarta hål i försvarets budget som oppositionspartierna
              har upptäckt. De ska räcka till en återremiss av hela grundorganisationsförslaget
              med allt vad det innebär av fördyringar. De ska innebära eventuellt
              fler utbildningsplattformar, och de ska räcka till en högre ambitionsnivå
              för utlandsinsatserna. Man kan säga mycket om detta. Man kan känna
              sympati för en del. Men man kan knappast tycka att det är trovärdigt.
            </seg>
            <seg n="29b72608">
              Som tur är, för alla, finns inga svarta hål i försvarets ekonomi.
              Som tur är, för alla, finns ett förslag regeringens till grundorganisation
              som enligt överbefälhavaren bör se likadant ut vid en besparing
              på 3 miljarder som vid oförändrade resurser.
            </seg>
            <seg n="088ca78a">
              I utskottsbehandlingen av försvarspropositionerna har de borgerliga
              partierna reserverat sig under rubriken Försvarspolitisk inriktning
              20052007 . Jag vill igen fästa uppmärksamheten på att det råder
              en väldig samstämmighet om inriktning, struktur och fortsatt omställning.
              Den här reservationen handlar inte om en annan inriktning. Den
              handlar om en annan anslagsnivå: de 400 miljonerna.
            </seg>
            <seg n="122412c1">
              I reservation nr 9, Försvarsmaktens grundorganisation , vill
              de borgerliga partierna att regeringen återkommer till riksdagen
              med ett nytt förslag helst ett som passar den borgerliga ram som
              redan har fallit genom det beslut vi tog för någon vecka sedan.
              Man för inte fram några krav på hur den organisationen ska se
              ut, och de enskilda motionerna från samma partier, som också behandlas
              i betänkandet, förklarar kanske varför. Det skulle behövas en
              mycket stor grundorganisation för att rymma allt detta. Men det
              är naturligtvis oppositionens privilegium att inte ta ansvar för
              regeringens ram. Ändå vore det intressant att veta vad som egentligen
              menas med texten i reservation 9, nu när den borgerliga ramen
              har fallit.
            </seg>
            <seg n="a1863409">
              Om den borgerliga reservationen skulle bli riksdagens beslut
              det har ju funnits en del spekulationer kring det de senaste dagarna
              så vill jag påstå att konsekvenserna är svåra att överblicka,
              utom i ett avseende. Det betyder naturligtvis att det blir mindre
              pengar över till polis, tull och kriminalvård och till ersättningsåtgärder
              på de orter som ändå kommer att drabbas av förbandsnedläggelser,
              fast det ligger lite längre fram i tiden. Varje dag som går med
              en för stor utbildningsorganisation minskar naturligtvis rörelseutrymmet,
              vare sig vi talar om oppositionens eller regeringens ekonomiska
              ramar.
            </seg>
            <seg n="7ff70b74">
              Kritiken mot förslaget till grundorganisation har varit högljudd
              och mångstämmig. Den har bland annat gått ut på att bara någon
              annan hade fått göra förslaget så hade det blivit bättre. Om bara
              andra riktlinjer hade använts, om bara någon annan hade viktat
              de olika faktorerna, om bara ett nytt förslag till organisation
              hade fått läggas fram så hade allt varit mycket bättre. Jag tror
              inte det. Jag är övertygad om att ingen annan än Försvarsmakten
              kan göra den totalavvägning som krävs inom given ram och med givna
              direktiv. Jag förstår heller inte logiken hos kritikerna som misstror
              sakkunskapen hos myndigheten. Det är ändå Försvarsmakten som ska
              förvalta de 40 miljarder som försvarsbudgeten omfattar. Självklart
              är de bäst lämpade att utforma den undervisningsorganisation som
              det kräver, både vad gäller långsiktighet och vad gäller optimalt
              utnyttjande av resurser. De har ett stort egenintresse i det och
              är dessutom en instans som kan ställas till svars.
            </seg>
            <seg n="e7a93c4e">
              Fru talman! Vad försvarsbeslutet i dag innebär, principiellt,
              på kort och på lång sikt, för Sverige och för Försvarsmakten,
              tror jag att försvarsministern gärna vill tala om. Det vill jag
              också, men vi representerar ju samma parti, så risken för en viss
              upprepning eller överlappning är ganska stor. Jag ska i stället
              uppehålla mig vid några andra aspekter av det beslut som vi ska
              fatta.
            </seg>
            <seg n="913ecd14">
              När man sparar på försvaret betyder det naturligtvis att många
              blir av med sina jobb. De blir uppsagda på grund av arbetsbrist,
              och det är precis det som vi ser hända nu. Jag är övertygad om
              att de förhandlingar som förs mellan parterna kommer att leda
              till ett bra resultat. Jag är säker på att man har tagit till
              vara både de erfarenheter som har gjorts tidigare och tagit hjälp
              och råd från Arbetsgivarverket och de organisationer som kan hjälpa
              till för att hitta bästa möjliga lösning för de många som blir
              av med sina jobb. Det handlar om omställningshjälp, säkerligen
              i något fall pensioner, men också lösningar som tar hänsyn till
              att båda parter, både arbetsgivare och arbetstagare, faktiskt
              har ett stort intresse av att Försvarsmakten förblir en attraktiv
              arbetsplats. Jag tror att de klarar det utan pekpinnar från riksdagen
              eller regeringen, och jag tror att det är ett oerhört egenvärde
              i att tilltro dem detta.
            </seg>
            <seg n="45d1e700">
              När vi ställer om för att få ett bättre försvar betyder det också
              att förband läggs ned. För några av orterna blir nedläggningen
              kännbar och innebär, som de ser det, förlust av många arbetstillfällen.
              Det kan säkert kännas som om hela ortens identitet berörs i några
              fall. Jag tänker särskilt på Arvidsjaur, Östersund, Visby och
              Kristinehamn. Vi är berörda av de många upprop och uppvaktningar
              som vi tagit del av. Vi känner oron, som ibland är tydligt uttryckt,
              ibland kännbar mellan raderna av många sakuppgifter som talar
              till den egna ortens fördel. Men vi kan inte bedriva regionalpolitik
              med försvarets hjälp samtidigt som vi minskar både volym och anslag.
              Därför har regeringen också identifierat ett antal orter som behöver
              ersättningsåtgärder, och utskottet har inga invändningar mot den
              identifieringen.
            </seg>
            <seg n="48499a61">
              Ersättningarna är egentligen inte försvarsutskottets bord, men
              vi tror oss om att kunna peka ut den mest försvarsmaktsberoende
              orten bland dem som förlorar militära förband. Det är Arvidsjaur.
              K 4:s placering där var ju också en gång i tiden en regionalpolitisk
              åtgärd. Berit Jóhannesson pekade på detta i sitt anförande. Vänsterpartiet,
              Miljöpartiet och Socialdemokraterna anser därför att det redan
              i detta betänkande bör skrivas in något om vad som behöver hända
              i Arvidsjaur efter beslutet om grundorganisation, inte bara för
              att särbehandla Arvidsjaur utan för att understryka den stora
              vikten av att ersättningar kommer till både där och på de andra
              orterna.
            </seg>
            <seg n="62abd6b5">
              Därför, fru talman, vill jag nu yrka på återremiss av betänkandet
              för att snarast möjligt återkomma till kammaren med ett betänkande
              som innehåller en text och ett tillkännagivande om denna innebörd.
              Såvitt jag förstår kan det med lite god vilja det finns det säkert
              gott om här bli så att vi kan fatta beslut redan i morgon om detta
              viktiga betänkande.
            </seg>
            <seg n="0729fe39">
              Jag måste alltså korrigera min inledning. Mitt förstahandsyrkande
              är ett återremissyrkande vad gäller betänkandet FöU4. Mitt andrahandsyrkande
              när det gäller det betänkandet är naturligtvis bifall. När det
              gäller FöU1, budgetbetänkandet, kvarstår bifallsyrkandet.
            </seg>
            <seg n="b13ea9e9">
              Jag är oerhört medveten om att med detta yrkande har jag åsamkat
              det kära kansliet på försvarsutskottet mycket merarbete. Jag hoppas
              att det ska förlåtas oss. Jag vill passa på och tacka så mycket
              för det fantastiskt hängivna och duktiga arbete som ni alltid
              gör, vare sig vi sitter i sammansatta utskott eller har enskilda
              övningar för oss.
            </seg>
          </u>
          <note n="0c0a5c46">
            I detta anförande instämde Karl Gustav Abramsson, Carina Adolfsson
            Elgestam, Kerstin Andersson, Lennart Axelsson, Mats Berglind,
            Mona Berglund Nilsson, Britt Bohlin Olsson, Catharina Bråkenhielm,
            Gunilla Carlsson i Hisings-Backa, Susanne Eberstein, Tomas Eneroth,
            Kerstin Engle, Helena Frisk, Reynoldh Furustrand, Birgitta Gidblom,
            Marie Granlund, Monica Green, Carina Grönhagen, Billy Gustafsson,
            Michael Hagberg, Hans Hoff, Nils-Göran Holmqvist, Berit Högman,
            Margareta Israelsson, Lars Johansson, Peter Jonsson, Håkan Juholt,
            Anita Jönsson, Yilmaz Kerimo, Lennart Klockare, Kerstin Kristiansson
            Karlstedt, Åsa Lindestam, Sylvia Lindgren, Britt-Marie Lindkvist,
            Göran Magnusson, Marie Nordén, Göran Norlander, Fredrik Olovsson,
            Marina Pettersson, Ola Rask, Britta Rådström, Christer Skoog,
            Berndt Sköldestig Hans Stenberg, Per-Olof Svensson, Rezene Tesfazion,
            Marita Ulvskog, Börje Vestlund, Lilian Virgin, Göte Wahlström,
            Ulla Wester, Mariann Ytterberg, Kristina Zakrisson, Karin Åström,
            Maria Öberg och Krister Örnfjäder (alla s).
          </note>
          <note type="speaker" n="d5bc1a91">
            Anf. 74 OLA SUNDELL (m) replik:
          </note>
          <u who="ola_sundell_11e904_w" xml:id="i-da81ed7b4cd8a39f-1" n="6661516f">
            <seg n="41f50d5e">
              Fru talman! Man kan nog säga att detta återremissyrkande bekräftar
              en fullständig reträtt. Det har tidigare hela tiden från socialdemokratiskt
              håll proklamerats i kammaren att några förhandlingar beträffande
              K 4 inte kommer i fråga.
            </seg>
            <seg n="a91f5e06">
              Mot bakgrund av den kritik som Tone Tingsgård i sitt anförande
              framförde mot Allians för Sverige och dess ekonomi är detta närmast
              förbryllande, särskilt med tanke på att vad detta än innebär för
              K 4 så kommer det att vara kostnadsdrivande. Man kritiserade oss
              för att vi ville lite mer. Ja, det är ingen tvekan om det. Tingsgård
              kritiserade också alliansens förslag för att det skulle inrymma
              så väldigt mycket. Låt mig säga så här: Historien, som hon beskrev,
              har gett vid handen något som ingen känner igen, nämligen en ansvarstagande
              regering som försökt skapa denna breda överenskommelse.
            </seg>
            <seg n="8a65c823">
              Bakgrunden är fullständigt klar. Den 1 juni, fyra partiledare
              i samklang: Här gäller det för Socialdemokraterna att hitta en
              överenskommelse. Ändå avstår de och hävdar något helt annat. Det
              är totalt omöjligt att begripa sig på den typen av förhandlingstaktik,
              när man står i kammaren och direkt, skulle jag vilja säga, fablar
              om den historia som varit.
            </seg>
            <seg n="68345b4e">
              Antingen glömmer Tone Tingsgård väldigt mycket eller också är
              det något annat som ligger bakom den så kallade historieskrivningen.
            </seg>
          </u>
          <note type="speaker" n="d688019f">
            Anf. 75 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-0" n="e18afc0d">
            <seg n="558b3f8f">
              Fru talman! När jag hörde Ola Sundells anförande förstod jag
              att han inte riktigt hade läst vad som står vare sig i propositionen
              eller i betänkandet. Han har uppenbarligen inte heller hört vad
              jag sagt. Vi förhandlar inte om något K 4. Vi förhandlar om den
              ersättning som ska till när K 4 är nedlagt. Det trodde jag framgick
              med all önskvärd tydlighet.
            </seg>
            <seg n="8b29c121">
              Fablar, säger Ola Sundell. Det är väl åter ett exempel på överord.
              Vi har olika verklighetsuppfattningar, Ola. Det händer. Jag är
              lika säker på att min bild är rätt. Jag kunde aldrig uppfatta
              att det fanns något i dessa förhandlingar som var viktigare för
              den så kallade alliansen än att visa upp sin enighet.
            </seg>
          </u>
          <note type="speaker" n="dc4285af">
            Anf. 76 OLA SUNDELL (m) replik:
          </note>
          <u who="ola_sundell_11e904_w" xml:id="i-da81ed7b4cd8a39f-2" n="6661516f">
            <seg n="8d92e810">
              Fru talman! I proposition och betänkande står det inte ett ord
              om förhandlingen om K 4 och Vänsterpartiet. Det finns inte något
              beskrivet där. Ni som lyssnar och ni som hela hösten deltagit
              i denna fars har kunnat konstatera att regeringen inte haft stöd
              för sin proposition. Vänstern har velat lite mer, men de har samma
              pengar. Det är alltså en omöjlighet. Nu i slutändan kommer man
              tassande från socialdemokratiskt håll och säger att de är beredda
              till någon typ av lösning.
            </seg>
            <seg n="8615ee3d">
              Det som sagts i pressmeddelandena är nämligen, fru talman, att
              det ska finnas någon form av militär verksamhet på den här orten,
              vad det nu är. Vidare sägs att räddningshelikoptrarna ska utredas.
              Om det som står i pressmeddelanden med mera är helt galet är det
              enligt min mening naturligtvis upp till Tone Tingsgård att i kammaren
              säga att det kommer att röra sig om något helt annat häkten, fängelser,
              vad det nu kan vara. I uttalandet sägs dock militär verksamhet.
            </seg>
            <seg n="75ac8c7c">
              Historien, fru talman, är följande: Vi moderater har flyttat
              oss 5 miljarder sedan ett år tillbaka då vi stod i kammaren och
              diskuterade försvarspolitiken. I överläggningarna, som inte var
              några överläggningar, var budet från regeringen och Socialdemokraterna
              att de kunde tänka sig 100 miljoner mer. Det är förhandling från
              deras sida!
            </seg>
            <seg n="b31c30cd">
              Mina damer och herrar! Ni ser, ni hör. Detta var ingen förhandling.
              Man var låst vid budgetalternativet med Vänstern och Miljöpartiet.
              Därför fanns det ingen möjlighet att röra sig med någonting över
              huvud taget. 100 miljoner i dessa sammanhang är inte ens felräkningspengar.
            </seg>
          </u>
          <note type="speaker" n="b7cc3e84">
            Anf. 77 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-1" n="e18afc0d">
            <seg n="dc8766e8">
              Fru talman! Nu var det inte förhandlingarna jag syftade på. Jag
              tänkte på när Ola Sundell stod här och pratade om de reservationer
              som alliansen försett betänkandet med. Jag menar att med tanke
              på hur de ser ut kan man inte riktigt ha läst vare sig det som
              står i proposition eller i betänkande, för de är tämligen innehållslösa,
              alltså de som handlar om terrorism och tidsbegränsad anställning.
              De är egentligen avskrifter ur propositionen och betänkandet,
              och det hade Ola Sundell sett om han hade läst texterna.
            </seg>
            <seg n="0eea8617">
              Ola Sundell har naturligtvis en förstahandsinformation om förhandlingarna
              som jag inte på något vis kan ifrågasätta. Det kan dock inte hjälpas
              att det utåt, för oss som inte deltog, väldigt tydligt framstod
              att det var den borgerliga enigheten som till varje pris skulle
              visas upp. Inte minst gäller detta med tanke på det som jag beskrev
              beträffande hur det såg ut när Försvarsberedningen lämnade sitt
              betänkande i juni och vad som hade hänt fram till augusti. Jag
              tycker inte att det är konstigt. Så skulle jag säkert själv ha
              gjort i samma situation.
            </seg>
          </u>
          <note type="speaker" n="4bfc48f8">
            Anf. 78 ERLING WÄLIVAARA (kd) replik:
          </note>
          <u who="erling_walivaara_8adccd_w" xml:id="i-32395951e183c992-2" n="1889df81">
            <seg n="ebfcaefb">
              Fru talman! Jag skulle först vilja beröra det Tone Tingsgård
              sade om Försvarsberedningens arbete. För enkelhetens skull ska
              jag läsa innantill vad vi alla, inklusive Socialdemokraterna,
              var överens om i Försvarsberedningen. Så här står det på s. 157:
            </seg>
            <seg n="2baf292e">
              Om det därför skulle visa sig att de ovan angivna besparingarna
              inte kan infrias måste en förnyad bedömning göras inom vilka områden
              och på vilket sätt som de totala besparingarna inom Försvarsmakten
              skall uppnås.
            </seg>
            <seg n="2d2bbd38">
              Min fråga till Tone Tingsgård är: Har det uppstått några fördyringar
              för Försvarsmakten under resans gång sedan beredningen skrev detta?
            </seg>
            <seg n="67e15fac">
              Sedan var det faktiskt inte, och det är Tone Tingsgård mycket
              väl medveten om, den borgerliga alliansen eller borgerligheten
              som bröt förhandlingarna. Det var faktiskt försvarsministern som
              svarade på vårt sista bud med att utlysa en presskonferens där
              hon uttryckte sig på det sättet att förhandlingarna hade strandat.
            </seg>
            <seg n="1248de81">
              Vi var öppna. Vi har sträckt fram händerna under resans gång,
              också efteråt. Senast i dag har jag gjort det och sagt: Vi är
              öppna för att göra en bred uppgörelse med hela borgerligheten.
            </seg>
            <seg n="b438ff9d">
              Det vi nu fick höra om återremiss av betänkandet till utskottet
              tycker jag också är ett indirekt erkännande av att underlaget
              är bristfälligt.
            </seg>
          </u>
          <note type="speaker" n="75a4d28f">
            Anf. 79 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-2" n="e18afc0d">
            <seg n="2e38638a">
              Fru talman! Jag börjar i slutändan. Jag förstår att Erling Wälivaara
              nu är väldigt nyfiken, men innehållet i tillkännagivandet och
              den text som ska tillföras kommer att presenteras när utskottet
              har det sammanträde som betänkandet återremitteras till. Till
              dess får det faktiskt lov att vara så. Jag vet att mycket har
              varit ute på TT och så vidare, men för min del vill jag vara lite
              formell där. Jag tycker att man ska vara det av respekt för riksdagen.
            </seg>
            <seg n="53eeadb3">
              För vår del är det så att den ram vi kunde se i juni faktiskt
              står sig fram till nu och över nästa period. Jag förstår inte
              riktigt vilka stora fördyringar som Erling Wälivaara menar har
              tillkommit i förhållande till vad vi då hanterade i Försvarsberedningen.
              Det är liksom det som är poängen. Vad hände i juli?
            </seg>
          </u>
          <note type="speaker" n="285d8b4a">
            Anf. 80 ERLING WÄLIVAARA (kd) replik:
          </note>
          <u who="erling_walivaara_8adccd_w" xml:id="i-32395951e183c992-3" n="1889df81">
            <seg n="ae86d297">
              Fru talman! Tone Tingsgård förnekar alltså att det blivit några
              fördyringar när överbefälhavaren varslar tusen personer för att
              över huvud taget ha en chans att klara de åtaganden som vi har
              ålagt honom.
            </seg>
            <seg n="3356ad54">
              Jag noterade dock och jag hoppas verkligen att alla därhemma
              vid TV- och radioapparaterna och ni som sitter här också gjorde
              det vad Tone Tingsgård sade: ersättningen när K 4 är nedlagt.
              Det handlar alltså om det, kan jag utläsa.
            </seg>
            <seg n="e9ee722c">
              Det här är ju ganska lustigt, på ett sätt. Så mycket var alltså
              Vänsterns skrammel värt. När K 4 är nedlagt jag kan inte tolka
              det på annat sätt än att det som står i betänkandet kommer att
              stå kvar.
            </seg>
            <seg n="8ab06312">
              Förvirringen är total, i alla fall för mig. Men vi får väl se
              om det klarnar i morgon bitti när utskottet har sitt sammanträde.
            </seg>
          </u>
          <note type="speaker" n="2928c8f4">
            Anf. 81 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-3" n="e18afc0d">
            <seg n="a9da52f0">
              Fru talman! Jag är alldeles säker på att det kommer att klarna
              för Erling Wälivaara. Jag tycker han verkar ha ganska goda fattningsgåvor.
              Jag tror inte att jag känner något behov av att tillföra så hemskt
              mycket mer.
            </seg>
            <seg n="f0d0a714">
              Inför den här debatten är det ju flera, vad jag förstått, som
              spekulerat i att få ett tillskott av röster. Jag är väldigt glad
              över att ha kunnat hitta en överenskommelse med Vänsterpartiet
              och Miljöpartiet som handlar om konsekvenserna av det grundorganisationsbeslut
              vi kommer att ta i dag men som också är lite ömsint med att det
              ska till ersättning efter det lite drastiska beslutet.
            </seg>
            <seg n="a51e355d">
              Detta kan Socialdemokraterna åstadkomma tillsammans med de två
              partierna. Jag är alldeles övertygad om att den borgerliga alliansen
              inte hade kunnat åstadkomma det.
            </seg>
          </u>
          <note type="speaker" n="89fd74bf">
            Anf. 82 ESKIL ERLANDSSON (c) replik:
          </note>
          <u who="eskil_erlandsson_8fad97_w" xml:id="i-d98459feb306dcfc-4" n="b9670ab6">
            <seg n="2c5b523f">
              Fru talman! Tone Tingsgård är en skicklig retoriker som under
              sitt anförande dessutom skådade ljuset. Hon började med att yrka
              bifall till förslaget i det betänkande som föreligger för att
              avsluta anförandet med att yrka återremiss på detsamma.
            </seg>
            <seg n="8f9c544a">
              Då blir min undran: Är det under denna återremiss också möjligt
              att vända på andra stenar som är ifrågasatta? Så här långt under
              denna debatt, och jag är övertygad om att det även kommer att
              gälla resten av den, har vi hört många funderingar över bland
              annat delar av underlaget och bristen på kommunicering med förband,
              kommuner och regioner. Vore det inte lämpligt att då göra den
              genomgång som jag är övertygad om att många av ledamöterna i kammaren
              förväntar sig att vi ska göra?
            </seg>
          </u>
          <note type="speaker" n="95d0c7e1">
            Anf. 83 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-4" n="e18afc0d">
            <seg n="d8cbc189">
              Fru talman! Eskil Erlandsson vet att jag är en oerhört samarbetsvillig
              människa. Om Eskil Erlandsson bara på något vis hade antytt vad
              det är Eskil Erlandsson vill ha annorlunda i den här organisationen
              är det självklart att vi hade kunnat överväga att vända på den
              stenen. Nu står det ingenting sådant i den samlade borgerliga
              reservationen, och den är därför ett stort frågetecken för oss
              alla.
            </seg>
            <seg n="25ba8f14">
              Jag har deklarerat att jag är väldigt nöjd med underlaget. Det
              kan ju hända att jag känner mig lite tryggare i det. Jag har varit
              med om ett stort försvarsbeslut en gång förut, och jag kan garantera
              att debatten var precis likadan då. Det gick rätt bra ändå till
              slut. Allt blev inte perfekt, men organisationen var faktiskt
              hygglig. Jag är övertygad om att det kommer att gå bra även denna
              gång.
            </seg>
          </u>
          <note type="speaker" n="d4543468">
            Anf. 84 ESKIL ERLANDSSON (c) replik:
          </note>
          <u who="eskil_erlandsson_8fad97_w" xml:id="i-d98459feb306dcfc-5" n="b9670ab6">
            <seg n="6a267cc9">
              Fru talman! Menar alltså Tone Tingsgård att alla de påståenden
              vi har fått från såväl sakkunskapen som en mycket stor och bred
              allmänhet inte äger någon riktighet utan att alla påståenden om
              brister är felaktiga och inte värda att granska eller titta närmare
              på?
            </seg>
            <seg n="29c5b1e3">
              Vidare skulle jag i den här repliken också något vilja kommentera
              påståendena om brister i våra reservationer. Vi har nästkommande
              år 400 miljoner mer i vårt tabellverk än vad ni har. De pengarna
              är avsedda för att göra livet något lättare för de människor som
              inte kommer att ha sin utkomst från Försvarsmakten, för de familjer
              som måste se till att göra någonting annat. Åren därefter har
              vi ytterligare lite mer pengar så att vi kan uppnå det vi är överens
              om, nämligen fullgörandet av vårt åtagande gentemot EU att bygga
              upp del av en snabbinsatsförmåga från svensk sida.
            </seg>
          </u>
          <note type="speaker" n="c19aa567">
            Anf. 85 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-5" n="e18afc0d">
            <seg n="1faacbd7">
              Fru talman! När det gäller den kritik som har kommit mot underlaget
              underkänner jag självfallet inte all den kritik på sakuppgifter
              som förts fram. Men all den kritiken är nästan undantagslöst behäftad
              med en brist: Ingen av kritikerna tar sig för att göra den totala
              avvägning som är nödvändig för att vi ska få en grundorganisation
              som fungerar.
            </seg>
            <seg n="083c5c9c">
              Det är lätt att vara kritisk på en punkt när man inte behöver
              ta ansvar och säga vad man skulle vilja välja eller plocka bort
              i stället. Det är det jag menar. Jag menar att man ska ha lite
              respekt för den sakkunskap som behövs för att göra den avvägningen.
            </seg>
            <seg n="fedcfec2">
              Direktiven har inte heller varit så styltiga och så enbenta att
              man har sagt att här får det inte kosta pengar i något fall eller
              här ska det absolut kunna räknas plus och minus. Vad man har varit
              ute efter är ett ekonomiskt hållbart organisationsförslag, som
              också ger bra utbildning och bra utbildningsförutsättningar.
            </seg>
            <seg n="faf9e199">
              Hur mycket det än stormar kring det här är jag bergfast övertygad
              om att de enda som kan göra den avvägningen är Försvarsmakten.
              De har gjort det den här gången, och jag är väldigt nöjd med att
              det har blivit så. Jag hör till dem som tycker att det vore bra
              om regeringen tog beslutet om var utbildningsorganisationen ska
              vara placerad. Det vet Eskil Erlandsson.
            </seg>
          </u>
          <note type="speaker" n="b4d29475">
            Anf. 86 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-5" n="61b37214">
            <seg n="f4c3957d">
              Fru talman! Det är inte utan att man hoppar till när Tone Tingsgård
              säger att det är Försvarsmakten som har lämnat det här förslaget.
              Jag har gjort mig mödan att kontrollera med försvarsledningen
              i vilken utsträckning som Försvarsmakten har fått yttra sig över
              förslaget. De har inte fått yttra sig. Försvarsmakten är inte
              de som har ansvaret vare sig för arbetsgruppen eller för förslaget,
              utan det ansvaret åvilar Regeringskansliet.
            </seg>
            <seg n="c34eb25f">
              Jag noterar att Tone Tingsgård är något selektiv när hon beskriver
              skillnaderna mellan de borgerligas ekonomiska alternativ och regeringens.
              Det är riktigt att det är 400 miljoner 2005, men det är 1 150
              miljoner 2007. För fullständighetens skull vill jag gärna lägga
              till det.
            </seg>
            <seg n="65087330">
              Det är också fel att påstå att det inte finns några skillnader
              mellan Försvarsberedningens förslag i juni och den försvarsproposition
              som nu behandlas. Det är fullt med skillnader. Det blir inget
              beslut om terrorismen och Försvarsmaktens roll 2005. De besparingar
              som Håkan Juholt vill ha på försvarsbyråkratin kan komma tidigast
              2007, om nu utredningen blir färdig i tid.
            </seg>
            <seg n="eab955ff">
              Och ännu viktigare är det som står på s. 158 i Försvar för en
              ny tid , betänkandet från Försvarsberedningen. Enligt texten i
              det betänkandet skulle nivån vara fullt intagen vid utgången av
              2007. I propositionen ska de 3 miljarderna vara intagna under
              2007. Det blir en väldig skillnad när verksamheten ska ställa
              om sig. Detta vet naturligtvis Tone Tingsgård.
            </seg>
            <seg n="0d7ee5e5">
              Jag lider med Tone Tingsgård när hon tvingas stå i talarstolen
              och säga att vi inte ska bedriva regionalpolitik med försvarsanslagen
              och i nästa ögonblick tillkännager att vi måste göra något för
              Arvidsjaur. Ni bedriver ju regionalpolitik med försvarets pengar,
              Tone Tingsgård. Erkänn detta!
            </seg>
          </u>
          <note type="speaker" n="ed54a57a">
            Anf. 87 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-6" n="e18afc0d">
            <seg n="ef1f1f64">
              Fru talman! Det är helt uppenbart att det är regeringen som har
              ansvaret för den grundorganisation som är presenterad i propositionen.
              Det står där på flera ställen att det är regeringens förslag.
              Det är regeringen som står för de avvägningar som har gjorts.
              Icke desto mindre har vi ÖB:s ord på att det här är en organisation
              som Försvarsmakten kan leva med. De har varit med och utarbetat
              förslaget, tillsammans med Försvarsdepartementet naturligtvis.
              Det kan behövas när det gäller att tolka en del av direktiven.
              Men det är självfallet en organisation som Försvarsmakten står
              bakom.
            </seg>
            <seg n="b8a1f669">
              Nej, vi bedriver inte regionalpolitik med försvarsanslaget. Jag
              är utomordentligt tydlig på den punkten. Det förslag som finns
              i propositionen, som handlar om nedläggning av K 4 i Arvidsjaur,
              kommer att genomföras.
            </seg>
            <seg n="39641272">
              Men vi säger så här: I Arvidsjaur behövs det någonting i stället,
              därför att där har förbanden varit en så stor del av samhället
              att det är viktigt att man försöker se till att det kommer någonting
              i stället för alla de arbetstillfällen och allt det bra som förbanden
              har betytt där. Det kan naturligtvis också betyda att det förband
              som nu förs till I 19 i Boden kommer tillbaka till Arvidsjaur
              ibland och övar det finns förträffliga övningsmöjligheter i Arvidsjaur.
            </seg>
            <seg n="59a4aa3e">
              Det är vad det tillägg handlar om som ska skrivas in i det betänkande
              som vi beslutar om i morgon.
            </seg>
          </u>
          <note type="speaker" n="3d1f781d">
            Anf. 88 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-6" n="61b37214">
            <seg n="fd441a73">
              Fru talman! Du får ursäkta, Tone, men när du säger att det inte
              handlar om att behålla någon militär verksamhet i Arvidsjaur tror
              jag inte på dig. Jag har ett pressmeddelande här som bygger på
              uttalanden från dina partikolleger som säger att det handlar om
              att jägarutbildning och annan utbildning ska bli kvar i Arvidsjaur.
              Visst kommer det att bedrivas militär verksamhet där. Och visst
              är detta förestavat av regionalpolitiska ambitioner kanske inte
              så starka hos Socialdemokraterna men sannerligen starka hos era
              samarbetspartier.
            </seg>
            <seg n="48d37cc8">
              Återigen: Du säger att det är Försvarsmakten som har utformat
              förslaget. Det stämmer inte. Du säger själv att det är en arbetsgrupp
              i Regeringskansliet som har gjort detta och ingen annan. Sedan
              avslutar du med att säga: Vi har ÖB:s ord på att han tycker att
              det här är en bra organisation.
            </seg>
            <seg n="769c5c01">
              Du är en vän av ordning, Tone: Varför är det bara ni som har
              ÖB:s ord på detta? Varför fick Försvarsmakten aldrig yttra sig
              formellt? Då kunde jag kanske också ha mött det här förslaget
              med mycket större förståelse. Men jag kommer inte att göra om
              misstaget. Om det ska ske förändringar i grundorganisationen,
              vilket ni nu antyder, är det min absoluta ståndpunkt att Försvarsmakten
              ska få yttra sig innan beslut fattas.
            </seg>
          </u>
          <note type="speaker" n="c17f3b01">
            Anf. 89 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-7" n="e18afc0d">
            <seg n="3e42d5dd">
              Fru talman! Man lär sig något varje gång man går igenom ett försvarsbeslut.
              Det gör vi nu också. Det här året hade vi valt en annan hantering
              när det gällde grundorganisationsförslaget än vad vi gjorde förra
              gången, helt enkelt därför att vi hade dåliga erfarenheter då.
              Den gången hade vi dåliga erfarenheter från förrförra gången.
              Så är det. Riktigt bra blir det nog aldrig, för det är en väldigt
              komplicerad materia som vi hanterar. Men man lär så länge man
              lever, och vi får försöka bättra oss till nästa gång.
            </seg>
            <seg n="88516941">
              Jag har aldrig sagt att det inte ska kunna finnas militärer i
              Arvidsjaur. Jag har sagt att vi lägger ned K 4 punkt slut. Med
              det vill jag vara väldigt tydlig med att vi inte bedriver regionalpolitik
              med militära medel, men vi förbjuder inte militärer att uppehålla
              sig i Arvidsjaur.
            </seg>
          </u>
          <note type="speaker" n="4c54d0c1">
            Anf. 90 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-6" n="688f19c2">
            <seg n="9eaa772c">
              Fru talman! Tone Tingsgård har föreslagit att det här ärendet
              ska återremitteras till utskottet, och jag vill bara säga att
              jag ställer mig bakom det. Jag tycker att det är utomordentligt
              bra, för jag tror att det är oerhört väsentligt att vi har en
              lösning för Arvidsjaur och att den innehåller både militärt och
              civilt. Detaljerna får vi komma tillbaka till.
            </seg>
            <seg n="fa170b08">
              Jag yrkar alltså bifall till förslaget.
            </seg>
          </u>
          <note type="speaker" n="92d63133">
            Anf. 91 TONE TINGSGÅRD (s) replik:
          </note>
          <u who="tone_tingsgard_92a1d2_w" xml:id="i-200187b863f47e00-8" n="e18afc0d">
            <seg n="fd71bdc8">
              Fru talman! Tack!
            </seg>
          </u>
          <note type="speaker" n="3eab4745">
            Anf. 92 LARS ÅNGSTRÖM (mp):
          </note>
          <u who="lars_angstrom_a24ca6_w" xml:id="i-e76aa463077f1353-5" n="c01e6f41">
            <seg n="b971deea">
              Fru talman! Ärade ledamöter i kammaren, TV-tittare, radiolyssnare,
              åhörare och protokollsläsare! Det är ett historiskt försvarsutskottsbetänkande
              som vi i dag diskuterar och kommer att fatta beslut om. Det är
              historiskt därför att det är den första försvarspropositionen
              där Miljöpartiet har medverkat i förhandlingar om innehållet.
              Det är också historiskt i bemärkelsen att det för första gången
              innebär att vi nu rejält avvecklar invasionsförsvaret och fokuserar
              det som finns kvar på att bistå i internationella fredsfrämjande
              insatser.
            </seg>
            <seg n="557f0f6c">
              Det här är inte en proposition som kunde vara skriven av Miljöpartiet
              självt då hade den sett annorlunda ut. Men den innehåller så mycket
              av Miljöpartiets politik och krav som vi har fört fram de senaste
              åren att vi har valt att stödja denna proposition från regeringen.
            </seg>
            <seg n="8e4b1084">
              Eskil Erlandsson frågade tidigare om det här innebär att Miljöpartiet
              har ändrat sig. Om Eskil Erlandsson hade varit lite bättre informerad
              hade han sett att det här är traditionella miljöpartikrav. Vi
              har sedan 90-talet krävt att det svenska invasionsförsvaret ska
              avvecklas och att Sveriges ambitionsnivå när det gäller de internationella
              fredsfrämjande insatserna ska fördubblas. Det är precis det som
              försvarspropositionen nu föreslår.
            </seg>
            <seg n="0807cae1">
              Det är snarare så att det är Eskil Erlandssons parti som har
              ändrat sig. De här kraven från Miljöpartiet har Centerpartiet,
              regeringen och andra partier konsekvent avslagit. Det är bara
              att konstatera att det är välkommet att det nu finns en majoritet
              för det som har varit Miljöpartiets politik under så många år.
            </seg>
            <seg n="4e593022">
              Nu ska ingen ta detta till intäkt för att det är regeringen som
              har vikt sig för Miljöpartiet. Det är snarare så att Miljöpartiet
              har haft en kvalificerad omvärldsanalys och i ett tidigare skede
              lagt fast en politik som nu andra ansluter sig till. Det är därför
              som andra har hamnat på efterkälken.
            </seg>
            <seg n="b4a74fd0">
              Eskil Erlandsson frågade också om det är så att Miljöpartiet
              nu stöder EU:s militarisering. Svaret på den frågan är nej, vilket
              jag tidigare sade i förmiddagens debatt. Vi har en annorlunda
              syn på utvecklingen i EU än den syn som regeringen beskriver i
              sin proposition.
            </seg>
            <seg n="24386891">
              Miljöpartiet kommer även fortsättningsvis att motverka en EU-armé,
              stående militära styrkor under permanent EU-kommando. Vi kommer
              att fortsätta att motverka en försvarsmaterielbyrå som gagnar,
              främjar och gynnar krigsindustrin och en omfattande vapenexport.
              Vi kommer att motverka insatser av militär karaktär utan FN-mandat
              som strider mot folkrätten. Vi står kvar vid vår omfattande kritik
              av innehållet i förslaget till ny EU-konstitution och vid kravet
              på en folkomröstning.
            </seg>
            <seg n="ab411f46">
              Det som är väldigt positivt i den säkerhetspolitiska delen som
              vi diskuterade i morse, och som jag därför inte ska gå djupare
              in på utan bara nämna eftersom det är många nya tittare och lyssnare
              på den här debatten, är det stora utrymme som ägnas åt att utveckla
              en civil konfliktförebyggande politik. Det är på det sättet vi
              kan förhindra att konflikter runtom i världen utvecklas till våldsamma
              konflikter som kan eskalera och bli krig. Det är på det sättet
              vi kan undvika ett omfattande mänskligt lidande, dödsoffer och
              väldigt dyra FN-insatser av militär karaktär.
            </seg>
            <seg n="7b537b2b">
              Det är viktigt att vi också har fått gehör för det förslag som
              Miljöpartiet har presenterat i EU-parlamentet, nämligen att utveckla
              civila snabbinsatsstyrkor för att förebygga i ett tidigt skede
              av en konflikt och förhindra utvecklingen av nya väpnade konflikter.
            </seg>
            <seg n="8c3e9697">
              Den här delen av försvarsbetänkandet rör organisationen av det
              militära försvaret. Det avvecklingsbeslut vi nu kommer att fatta
              är historiskt. Det innebär att 15 regementen avvecklas, över 1
              000 strids- och pansarvagnar skrotas och värnpliktsutbildningen
              minskar till under 10 000. Från att ha kunnat mobilisera hundratusentals
              personer i försvaret minskar vi nu ned till ett insatsförsvar
              på drygt 30 000 personer. Vi kommer inte att genomföra någon egenutveckling
              av ett nytt ubåtssystem. Vi minskar antalet anställda i Försvarsmakten
              med 5 000.
            </seg>
            <seg n="54e5dcbd">
              Det här är en kraftfull ominriktning av Försvarsmakten som är
              nödvändig. Den innebär att vi frigör över 5 miljarder kronor de
              närmaste åren. Det är ekonomiska resurser som vårt samhälle behöver.
              Om riksdagen så beslutar kan de satsas på missbrukare och kriminalvård,
              skolan eller äldreomsorgen.
            </seg>
            <seg n="14655749">
              Anledningen till att vi nu kan lägga fram ett sådant här förslag
              om ominriktning är den förändrade hotbilden och den förändrade
              omvärlden. Efter Berlinmurens fall för 15 år sedan har alla kommit
              fram till samma slutsats. Det finns inte längre något militärt
              invasionshot mot Sverige. Det finns då naturligtvis ingen anledning
              att ha ett omfattande invasionsförsvar av den storlek som Sverige
              har hållit sig med.
            </seg>
            <seg n="999e1f73">
              Under 90-talet halverades militärutgifterna ute i Europa, men
              Sverige har legat kvar på samma höga nivå. Man kan då fråga sig
              varför omriktningen inte har kommit tidigare. Varför har inte
              besluten om att avveckla ett invasionsförsvar som inte längre
              behövs fattats för flera år sedan? Svaret på den frågan är det
              borgerliga samarbetet och bromsandet av nödvändiga reformer.
            </seg>
            <seg n="b36c9104">
              Man har fortsatt år efter år med stora dyrbara materielbeställningar.
              Det har varit flera hundra JAS-plan trots att omvärlden håller
              sig med betydligt mindre flygvapen. Det har varit korvetter och
              stridsvagnar. Nere i Europa sålde man ut stridsvagnar för att
              de inte längre behövdes. Det fanns inget hot. Warszawapakten och
              Sovjetunionen hade ju upphört att existera. Då var svenska politiker
              där nere och trodde att de gjorde jättefina affärer när de kunde
              köpa de här begagnade vagnarna billigt eller leasa dem. De förstod
              inte att det inte fanns något försvarspolitiskt behov av detta
              i Sverige.
            </seg>
            <seg n="e3234a74">
              Man har bundit upp så enorma ekonomiska resurser att vi inte
              har förmått att göra en nödvändig omställning av försvaret. Nu
              vrider vi äntligen försvarspolitiken ur händerna på de krafter
              som förhindrat en nödvändig utveckling och en nödvändig ominriktning.
              Jag tycker att det har känts generande att vi av 40 miljarder
              i skattemedel inte har kunnat förmå oss att skicka ut och bidra
              med mer än kanske 800900 militärer i FN:s fredsfrämjande insatser.
              Det om något har varit ett skandalöst användande av pengar.
            </seg>
            <seg n="07cdcdc4">
              Fru talman! En väldigt stor del av debatten inför det här beslutet
              har handlat om grundorganisationen, det vill säga valet av de
              orter där försvaret ska fortsätta att bedriva militär utbildning.
              När man bestämmer sig för att avveckla verksamheten på en ort
              inträffar det att de anställda som är berörda naturligtvis hittar
              alla tänkbara argument för varför det vore bra att behålla den
              på deras ort. Det är alltifrån försvarspolitiska argument till
              ekonomiska argument. Och räcker inte de kan man alltid ifrågasätta
              hela utredningen, underlaget, siffrorna och allting.
            </seg>
            <seg n="130a9639">
              När det här underlaget kommer från de lokala militärerna är oftast
              lokalpressen snabb med att utnyttja detta och går till de lokala
              politikerna. De upplever sig ofta som svikare om de inte mangrant
              ställer upp på att bibehålla det lokala regementet. Pressen blir
              oerhört stor.
            </seg>
            <seg n="00684948">
              Vi som sitter i riksdagen mottar ett stort antal brev och e-brev.
              Min dator registrerade 3 494 inkommande e-brev förra månaden,
              och det har blivit ännu många fler de gångna två veckorna i december.
            </seg>
            <seg n="ba082eab">
              Jag vill läsa ett par citat som jag tror att många här inne och
              även åhörarna kanske känner igen.
            </seg>
            <seg n="1f7c42e8">
              En ovärdig hantering.
            </seg>
            <seg n="074e7030">
              Nedskärningarna är så dramatiska att Sverige riskerar att stå
              naket.
            </seg>
            <seg n="764cb44f">
              Ekvationen att det ska gå att spara pengar samtidigt som man
              genomför en ominriktning går inte ihop.
            </seg>
            <seg n="68b82fa0">
              Det finns många allvarliga brister i det underlag som ligger
              på riksdagens bord.
            </seg>
            <seg n="d85c7529">
              Ni känner igen det. Det här är citat från februari och mars år
              2000 inför det beslut som då skulle fattas. Dessa citat kan man
              hitta under 90-talet vid varje försvarsbeslut, och vi har hört
              dem upprepas inför det här försvarsbeslutet.
            </seg>
            <seg n="64d5ce62">
              Jag har stor förståelse för att man känner sig hotad lokalt när
              den verksamhet man själv är involverad i ska avvecklas. Det finns
              nog mycket i kritiken, även det som jag har tagit del av, som
              kan vara riktigt. Ser man till det isolerat kan det finnas en
              substans i argumenten. Men det som vi här i Sveriges riksdag har
              att göra är inte att värna ett lokalt regemente. Vårt ansvar är
              att se till helheten och se det i ett långsiktigt perspektiv.
            </seg>
            <seg n="9ff317d7">
              Därför tycker jag inte att det är speciellt trovärdigt när den
              så kallade alliansen kritiserar det här underlaget. Man har själv
              inte förmått komma med något enda annat förslag eller ens en ändring
              av förslaget. De många talare som senare i dag kommer upp i talarstolen
              och argumenterar just för det lokala regementet saknar trovärdighet
              om de inte kan presentera en idé och en annan helhet som skulle
              vara bättre.
            </seg>
            <seg n="016de8da">
              Då kan man lyssna och diskutera, och jag har när jag har penetrerat
              det här materialet inte när det kommer till kritan kunnat se något
              annat förslag till en helhet som i det långsiktiga perspektivet
              skulle vara bättre.
            </seg>
            <seg n="ba056799">
              Miljöpartiets ambitioner är större än vad som varit möjligt att
              förverkliga i detta första steg, den kompromiss som den här försvarspropositionen
              är. Vi ser möjligheter till fortsatta minskningar av militärutgifterna
              i Sverige. Det finns i propositionen en skrivning om att man ska
              se över möjligheterna att avveckla hela system, och det finns
              anledning både att diskutera och att ifrågasätta allt från ubåtsvapnet
              till antalet flygflottiljer, incidentberedskapen och amfibiesystemet
              och att omförhandla stora vapenkontrakt som JAS-leveranserna.
            </seg>
            <seg n="e4b6b784">
              Möjligheterna till minskningar genom en effektivisering är också
              stora. Det finns mig veterligt ingen annan verksamhet som är ekonomiskt
              så ineffektiv som Försvarsmaktens, som saknar ekonomiska uppföljningssystem
              och som saknar en stringent syn på hur man utvecklar och använder
              sig av de ekonomiska resurser som skattemedlen ändå utgör. Det
              finns stora möjligheter att skapa en försvarsmakt som är betydligt
              mer effektiv i ekonomiska hänseenden än den som vi har sett tidigare.
            </seg>
            <seg n="93aa2de9">
              Det är vår ambition från Miljöpartiets sida att framöver bidra
              till en sådan utveckling. Vi har också tydliga idéer om hur vi
              vill se den här nya huvudinriktningen på Försvarsmakten att bidra
              i internationella verksamheter, med vad vi ska bidra, var vi ska
              bidra och när vi ska bidra. Detta är sådant som kommer att styra
              utbildning och materielanskaffning. Det får inte vara så att vi
              sätter vapenindustrins intressen i första rummet och fortsätter
              att hålla oss med en materielbeställningsbudget på 20 miljarder
              när hela hotbilden har förändrats, utan materielanskaffningen
              måste fokusera på just de system som är användbara i de internationella
              fredsfrämjande insatserna. Vi måste ha en betydligt stringentare
              syn på och hantering av dessa frågor än vad som hittills har varit
              fallet.
            </seg>
            <seg n="877d3689">
              Fru talman! Jag vill med de här orden yrka bifall till förslagen
              i försvarsutskottets betänkanden nr 1 och nr 4. Dessa utgör ett
              bra första steg i utvecklingen av en betydligt bättre försvarsmakt,
              som för ett långt lägre pris skulle kunna utföra mer än det som
              vi i dag får ut för pengarna.
            </seg>
          </u>
          <note type="speaker" n="41e82f98">
            Anf. 93 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-7" n="688f19c2">
            <seg n="04e9a600">
              Fru talman! Lars Ångström sade klart och tydligt i sitt anförande
              att han har en annorlunda syn på EU och även fortsättningsvis
              kommer att ha det. Men faktum är att ni helt har ställt er bakom
              den här försvarspropositionen. Det finns ingen reservation från
              Miljöpartiet till exempel om att det måste finnas ett FN-mandat
              för att gå ut i internationell tjänst. Ni har inte någon reservation
              angående EU:s materielbyrå eller mot den framtid som nu kan ses
              i EU med militariseringen, solidaritetsklausulen och försvarsgarantierna.
            </seg>
            <seg n="a3d1364f">
              Miljöpartiet har faktiskt med hull och hår ställt sig bakom denna
              försvarsproposition. Då undrar jag vilken syn du har på detta.
              Vänsterpartiet har klart och tydligt uttalat och avgivit reservationer
              och i en motion deklarerat var vi står i de här frågorna.
            </seg>
          </u>
          <note type="speaker" n="27a0cd9d">
            Anf. 94 LARS ÅNGSTRÖM (mp) replik:
          </note>
          <u who="lars_angstrom_a24ca6_w" xml:id="i-e76aa463077f1353-6" n="c01e6f41">
            <seg n="7baf4d4b">
              Fru talman! Om Berit Jóhannesson hade lyssnat uppmärksamt hade
              hon vetat att jag inledningsvis sade att vår syn på utvecklingen
              i EU skiljer sig från den syn som regeringen har beskrivit som
              sin i propositionen. EU-konstitutionen är en fråga som vi ännu
              inte har diskuterat i Sverige. Det är inte fråga om ett konkret
              och skarpt beslut på grundval av försvarspropositionen utan vi
              kommer senare att ha en debatt om detta, där det med all önskvärd
              tydlighet kommer att framstå både vad Miljöpartiet tycker och
              hur Miljöpartiet kommer att rösta.
            </seg>
            <seg n="7aba6464">
              Berit Jóhannesson tar också upp frågan om att man ska ha ett
              mandat i FN:s säkerhetsråd och försöker profilera Vänsterpartiet
              som den enda garanten för att så ska ske. Men vi vet ju alla att
              det finns ett problem i säkerhetsrådet när en kommunistisk diktatur
              kan lägga in sitt veto, vilket hände för ett antal år sedan när
              det gällde Makedonien.
            </seg>
            <seg n="160ee2aa">
              FN:s fredsinsats, en av de mest framgångsrika någonsin, stoppades
              av ett kinesiskt veto, inte för att det hade något med konflikten
              att göra utan för att man ville straffa Makedonien, som hade inlett
              förbindelser med Taiwan ett gubbpolitiskt tänkande i Kina, en
              kommunistisk diktatur. Hade man lämnat den militära närvaron i
              Makedonien skulle med största sannolikhet ett inbördeskrig utbrutit,
              med många dödsoffer och stort mänskligt lidande. Det ville vi
              inte skulle ske, och därför beslöt sig EU för att stå ansvarigt
              för en fortsatt militär närvaro, där också Sverige fanns med.
              Tack vare den fortsatta närvaron har vi räddat livet på många
              människor och stoppat risken för systematiska våldtäkter på barn
              och kvinnor.
            </seg>
            <seg n="2b86a1b6">
              Och det märkliga, kära TV-tittare och radiolyssnare, var att
              Vänsterpartiet stod helt och hållet bakom detta beslut. Den 19
              februari 2003 röstade Vänsterpartiet för en fortsatt EU-ledd militär
              närvaro i Makedonien utan mandat i FN:s säkerhetsråd.
            </seg>
          </u>
          <note type="speaker" n="c7f91c94">
            Anf. 95 BERIT JÓHANNESSON (v) replik:
          </note>
          <u who="berit_johannesson_da9748" xml:id="i-003eb630a36d2226-8" n="688f19c2">
            <seg n="46ab3668">
              Fru talman! I propositionen står det klart och tydligt att man
              är mycket positiv till det som kommer i EU:s nya konstitution.
              Man säger att man har svårt att föreställa sig att Sverige skulle
              förhålla sig neutralt om ett annat land blir angripet. Man skriver
              också att man har väldigt svårt att föreställa sig att andra EU-länder
              skulle förhålla sig neutrala ifall Sverige blev angripet. Man
              har alltså i propositionen klart tagit fram detta som en positiv
              utveckling.
            </seg>
            <seg n="755a7af5">
              Det är vidare också så att om det inte finns ett FN-mandat innebär
              det att vi är i en nedförsbacke, där det faktiskt kan bli så att
              EU självt kan ta beslut om var och på vilka villkor man vill sätta
              in en militär styrka. Detta är faktiskt att undergräva FN och
              de möjligheter som finns att reformera FN något som jag tycker
              att man ska göra. Men det handlar ju samtidigt om och det måste
              faktiskt Ångström vara ärlig nog att säga att Ångström och Miljöpartiet
              har ställt sig bakom allt som står i propositionen. Det finns
              inte några motioner och reservationer. Vi har från början klart
              och tydligt sagt vad vi tycker om EU:s utveckling. Vi har väckt
              motioner om det, och vi har också reserverat oss till förmån för
              dessa.
            </seg>
          </u>
          <note type="speaker" n="3e88ce38">
            Anf. 96 LARS ÅNGSTRÖM (mp) replik:
          </note>
          <u who="lars_angstrom_a24ca6_w" xml:id="i-e76aa463077f1353-7" n="c01e6f41">
            <seg n="851467e6">
              Fru talman! Vad regeringen har svårt att föreställa sig i olika
              situationer hör Berit Jóhannesson själv gäller vilken inställning
              regeringen har. Det är inget skarpt förslag till beslut. Regeringen
              får föreställa sig precis vad den vill, och vi har olika föreställningar
              om och gör olika bedömningar av EU. Det råder inget tvivel om
              att så är fallet. Det är fullt möjligt att ha olika uppfattningar
              men ändå ha en gemensam syn på den skarpa försvarspolitik som
              redovisas i det betänkande som vi nu diskuterar.
            </seg>
            <seg n="ffe26416">
              Men vad Berit Jóhannesson gör här är att hon insinuerar att vi
              i det här betänkandet skulle vara på ett sluttande plan. Jag vill
              understryka att Vänsterpartiet var med om att fatta beslut om
              det sluttande planet redan den 19 februari 2003. Att här hävda
              något annat är rent hyckleri, att försöka vilseleda väljare, TV-tittare
              och lyssnare om att man alltid skulle kräva ett säkerhetsrådsmandat,
              trots att man i verkligheten inte gör det. Jag tycker också att
              det är tur att man inte gör det, för det finns situationer som
              just den som gällde Makedonien där det är nödvändigt för världssamfundet
              att ta ansvar för att stoppa våldtäkter av barn och kvinnor, för
              att stoppa folkfördrivning och för att stoppa ett inbördeskrig.
              Det var vad vi gjorde i Makedonien, och Vänstern slog ned på det.
            </seg>
            <seg n="17cabf11">
              Så kom inte och säg att vi nu ska ändra på en politik som innebär
              att vi fritt kan göra vad som helst, för så är det inte! Läser
              man betänkandet noggrant ser man också att det väldigt tydligt
              står att vi sätter FN-mandatet i första rummet men att när det
              finns risk för olika typer av övergrepp finns det möjlighet att
              använda sig av en Uniting for Peace- resolution, som man har fattat
              beslut om i FN:s generalförsamling och som också nämns i Miljöpartiets
              särskilda yttrande. Det är viktigt att den möjligheten finns.
              Men försök inte att ge intryck av att Vänsterpartiet har någon
              annan politik! Bevisligen röstade man den 19 februari 2003 som
              alla andra i Sveriges riksdag.
            </seg>
          </u>
          <note type="speaker" n="658818c0">
            Anf. 97 Försvarsminister LENI BJÖRKLUND (s):
          </note>
          <u who="leni_björklund_minister_2002" xml:id="i-67474f02d24d2002-0" n="29031f98">
            <seg n="effebe5e">
              Fru talman! Jag har lyssnat på debatten i dag. Det är något av
              en paradox över hela den försvars- och säkerhetspolitiska debatten.
              I den säkerhetspolitiska debatten finns en bred samsyn, även om
              det fanns vissa nålstick även i den diskussionen.
            </seg>
            <seg n="4244a141">
              När det gäller försvarsfrågorna är sanningen att riksdagen står
              mycket samlad i sin bedömning av hur läget ser ut och vilka åtgärder
              som ska vidtas. Ändå blir det tumult. Det kan naturligtvis ha
              många förklaringar. Egentligen är det väl en följd av det säkerhetspolitiska
              läge vi har. Det gör att vi kan kosta på oss det när vi ändå står
              så samlade.
            </seg>
            <seg n="9cae3ac1">
              Jag vill, mot bakgrund av alla de ord som sagts, på nytt upprepa
              vilken skillnad det är i de ekonomiska nivåer som har redovisats.
              Nästa år vill regeringen anslå 39 465 miljoner kronor, medan de
              borgerliga partierna vill anslå 39 865 miljoner kronor.
            </seg>
            <seg n="43984348">
              Det är alltså en skillnad på 400 miljoner. För dem ska man få
              en oändlig massa mer verksamhet och fylla upp mycket.
            </seg>
            <seg n="bf889b0e">
              När vi har gått igenom hela reformperioden har vi en skillnad
              mellan oss på drygt en miljard.
            </seg>
            <seg n="c4030052">
              Med tanke på alla de löften som man nu talar om och allt man
              utger ska rymmas i de extra pengarna och vilka problem man ska
              lösa med dem är det nog dags för lite besinning.
            </seg>
            <seg n="919dbad5">
              Det är viktigt att riksdagen fattar beslut om den försvarspolitiska
              inriktningen för de kommande åren. Det är en delvis ny inriktning,
              men samtidigt en logisk fortsättning på den omvälvande förändring
              som påbörjades i mitten av 1990-talet och som startade på allvar
              1999. Att våga ta de avgörande stegen i förändringsprocessen kräver
              eftertanke. Men stegen måste tas inte minst eftersom det är så
              många i Försvarsmakten som tycker att processen hittills har gått
              för långsamt. Många av de yngre, både civilanställda och officerare,
              saknar starka bindningar till det gamla invasionsförsvaret. De
              blickar framåt och vill se vilka möjligheter som ryms i försvaret,
              om vi kan göra oss av med delar av arvet och i stället arbeta
              på ett nytt sätt, utnyttja modern teknologi och få fördjupade
              erfarenheter av internationell krishantering.
            </seg>
            <seg n="5a842dd8">
              De tycker att det är självklart att vi måste få ut mer i operativ
              förmåga av de resurser riksdagen ställer till försvarets förfogande.
              De unga kräver helt enkelt ett annat fokus i försvarspolitiken,
              från diskussioner om resurser i sig till ett större intresse för
              vilka resultat vi når med resurserna.
            </seg>
            <seg n="a38a69b5">
              Inte minst för deras skull är det viktigt att riksdagen fattar
              ett beslut som ger en modern inriktning av arbetet de närmaste
              åren, även om det innebär förändring och omställning. Vi måste
              våga ta det steget.
            </seg>
            <seg n="6008bc0b">
              Att ställa om från ett invasionsförsvar till ett insatsförsvar
              med tydlig internationell profil är ett arbete som vi delar med
              de flesta andra västländer. I våra grannländer pågår samma typ
              av reformprocesser med liknande problem och utmaningar.
            </seg>
            <seg n="2dc95f1a">
              Man möter problem, de redovisas av kollegerna som jag träffar
              och man försöker lösa dem, men vi är i samma båt. Utgångspunkten
              för vår gemensamma syn på behovet av förändring är naturligtvis
              säkerhetsläget, det som för svensk del kraftigt har förändrats
              till det positiva. Vi ser ingen militär hotbild mot Sverige från
              någon annan stat.
            </seg>
            <seg n="3c1cb5ed">
              Den säkerhetspolitiska utvecklingen är dock inte oproblematisk.
              Gårdagens konflikter mellan stater har ersatts av konflikter inom
              stater. De oroshärdarna genererar också hot mot oss i Europa.
              Insikten är stark om att inget land på egen hand kan hantera dagens
              komplexa konfliktmönster. Det är också drivkraften bakom vårt
              utökade samarbete för att hantera framtida kriser.
            </seg>
            <seg n="7de5fe59">
              Sverige kan och vill vara en viktig del i den utvecklingen. Vi
              har en lång tradition av att värna mänskliga rättigheter och bidra
              till konfliktlösning, och det ska vi fortsätta med.
            </seg>
            <seg n="8893916d">
              Parallellt med att den militära hotbilden mot Sverige minskar
              ökar hoten från internationell terrorism och grov brottslighet.
              Det är hot som primärt ska hanteras av våra rättsvårdande myndigheter.
              Den verkligheten återspeglas tydligt i den nu föreslagna inriktningen.
            </seg>
            <seg n="2c870345">
              Vi ökar takten i omställning från invasionsförsvar till insatsförsvar.
              De internationella insatserna prioriteras. Parallellt med det
              sker en förskjutning från yttre till inre säkerhet. Pengar frigörs
              i försvaret, som möjliggör en förstärkning av polis och rättsväsende
              för att intensifiera kampen mot terrorism och annan kriminalitet.
              Våra skattepengar ska användas där de bäst behövs för dagens och
              morgondagens hot inte gårdagens.
            </seg>
            <seg n="05756e97">
              Alltför mycket av försvarsdebatten handlar om var vi ska utbilda,
              inte vad vi ska utbilda och varför. Alldeles för få pratar om
              vad det är för försvar vi ska ha i slutet av den här reformperioden
              och vad det är för uppgifter man ska klara av.
            </seg>
            <seg n="be123ce0">
              I och med den nu föreslagna inriktningen förtydligas målbilden.
              Försvarsmaktens nya huvuduppgift blir att ha förmåga att utföra
              väpnad strid. Det ska man klara av i två tidsperspektiv: här och
              nu och bortom tio år. Dimensionerande för beredskapen här och
              nu är i första hand de internationella insatserna och kraven att
              säkerställa den territoriella integriteten. I det långa tidsperspektivet
              handlar det om att upprätthålla och utveckla grundläggande försvarskompetenser
              för att kunna skydda landet om säkerhetsläget försämras.
            </seg>
            <seg n="dfdc5c3c">
              Internationella insatser kommer alltså att vara en prioriterad
              verksamhet för Försvarsmakten under de kommande åren. Fram till
              2008 kommer vi framför allt att genomföra uthålliga stabiliserande
              operationer. Därefter ska vi dessutom ha möjlighet att inom ramen
              för EU:s krishanteringsförmåga bidra med snabba, kortare militära
              insatser i samband med en akut kris. Förmågan är nödvändig för
              att vi ska kunna vara på plats tidigt och hindra att en konflikt
              eskalerar. I dag ser behoven ut att finnas främst i Afrika, men
              även andra områden kan bli aktuella.
            </seg>
            <seg n="ed5fc500">
              Deltagandet i EU:s snabbinsatsstyrkor kommer att öka vår egen
              militära förmåga, både i det korta och det långa perspektivet.
              Det ställer höga krav på planering, personalförsörjning och samövning.
              Det är nu klart att Finland och Norge kommer att bidra till styrkan.
              Det är bra. Principen om multinationalitet är viktig för att styrkorna
              ska ges hela EU:s legitimitet, men också för att de ska utformas
              på ett likartat sätt över hela Europa.
            </seg>
            <seg n="be9b8794">
              Snabbinsatsstyrkorna kräver soldater i ständig beredskap. Därför
              skapar vi möjligheten att anställa soldater. I takt med minskade
              volymer av utbildning och ett ökat fokus på internationella insatser
              blir det också naturligt att lägga större vikt vid individernas
              egen motivation vid uttagning av värnpliktiga. Våra soldater kommer
              att stå bättre rustade för de internationella uppgifterna när
              vi infört ett nytt förbandsutbildningssystem. Den enskilde soldaten
              ska få en längre och bättre utbildning. Utbildning mot internationella
              insatser underlättas av ett nytt terminssystem och ökade möjligheter
              att delta i internationella övningar.
            </seg>
            <seg n="8ec7565a">
              Materielförsörjningen anpassas till en förändrad omvärld. Det
              är de operativa behoven som ska vara styrande för vilken materiel
              vi köper och utvecklar. Ökad flexibilitet och handlingsfrihet
              är ledorden. Men vi måste också anpassa styrformerna för försvaret
              till en ny verklighet.
            </seg>
            <seg n="c49fb3a6">
              Med den här propositionen lämnar vi den gamla ordningen med treåriga
              försvarsbeslut. Försvarsmakten måste kunna förändras när omvärlden
              gör det. Med jämna mellanrum kommer regeringen att föreslå en
              mer långsiktig inriktning. Däremellan kommer regeringen varje
              år att lägga fram de förslag som krävs i samband med budgetpropositioner
              eller särpropositioner.
            </seg>
            <seg n="f8e12566">
              Grundorganisationsfrågorna har stått i fokus under hösten. Uppvaktningarna
              har varit många och synpunkterna likaså. Det är naturligt när
              så många arbetstillfällen berörs. Inga dåliga regementen finns
              kvar. Därför har det varit mycket svårt att välja ut de förband
              som ska avvecklas. Men en samlad avvägning är gjord. Den var nödvändig
              eftersom den insatsorganisation som är Försvarsmaktens målbild
              2008 är väsentligt mindre än den som vi utbildar mot i dag.
            </seg>
            <seg n="4cb1eb13">
              När vi nu krymper grundorganisationen har de försvarspolitiska
              aspekterna givits en avgörande tyngd i avvägningen. Det är en
              förutsättning för att vi ska kunna klara av att upprätthålla den
              grundläggande försvarsförmågan. Jag är övertygad om att de förband
              som vi behåller sammantaget ger oss de allra bästa förutsättningarna
              för att försvaret ska kunna utvecklas och möta framtidens utmaningar
              även om säkerhetsläget skulle försämras.
            </seg>
            <seg n="c3d93c35">
              Vi vet från tidigare försvarsbeslut att förändring innebär nya
              möjligheter. Det finns många exempel på kommuner där man nu i
              efterhand är nöjd med att det gamla regementet har gjorts om till
              högskola eller företagspark. Så kommer det med stor sannolikhet
              att utvecklas även efter detta försvarsbeslut. Några av de berörda
              orterna är starkt försvarsberoende, och där är omställningsuppgiften
              naturligtvis viktigare.
            </seg>
            <seg n="5b1a5f42">
              Regeringen tar i hela arbetet med propositionen och därefter
              sitt ansvar genom en aktiv regionalpolitik. Länsstyrelserna får
              en tung roll i omställningsarbetet, även om det naturligtvis måste
              vara kommunerna som är drivande i processen. En utredning om lokalisering
              av myndigheter har tillsatts, och regeringen har utsett kontaktpersoner
              för de orter som är mest utsatta. Regeringen har en tydlig ambition
              att omställningen ska lyckas och att människor som berörs ska
              se nya möjligheter för personlig utveckling.
            </seg>
            <seg n="2c6bd74c">
              För oss socialdemokrater är det viktigt att ta ansvar för landets
              försvarspolitik. Men jobb och sysselsättning är för oss grundläggande.
              Och jag ställer mig helt bakom det som Tone Tingsgård nyss sade
              och konstaterar att det är försvarsutskottet som kan och ska utforma
              texten och detaljerna vad avser Arvidsjaur. Med ett sådant beslut
              som grund har vi de möjligheter som vi behöver för att kraftfullt
              sätta i gång arbetet på andra orter på samma sätt som för Arvidsjaur
              i det fortsatta arbetet med att genomföra detta försvarsbeslut.
            </seg>
            <seg n="a49c7fd9">
              Fru talman! I medierna har det under de senaste veckorna talats
              mycket om att det råder kaos i försvaret. Det har varit nya svarta
              hål och en havererad personalavveckling. Jag kan bara konstatera
              att dessa uppgifter inte stämmer.
            </seg>
            <seg n="6d51591e">
              Besparingen är fortfarande lika stor som när propositionen lades
              fram, och Försvarsmakten har redan i sitt budgetunderlag planerat
              för ett försvar som ska kosta 37 miljarder och där den operativa
              effekten är större än i dagsläget.
            </seg>
            <seg n="fed14371">
              Några förändringar har skett i förhållande till Försvarsmaktens
              tidigare planering. De 37 miljarderna ska intas något snabbare
              än man förutsåg, och kraven på internationell förmåga är större.
              Men samtidigt tas anpassningskraven på medellång sikt bort, och
              besparingarna ska även tas ut på de försvarsgemensamma myndigheterna.
              Det handlar således om både plus och minus.
            </seg>
            <seg n="a61cbc01">
              När jag möter Försvarsmaktens ledning ser jag också att den har
              kontroll över personalavvecklingen. Den gör sitt bästa för att
              säkerställa att det skapas en uthållig personalstruktur. Och det
              är faktiskt så att våra trygghetslagar har gjort att Sverige har
              haft en god förutsättning att ställa om verksamheten på en lång
              rad samhällsområden utan att de anställda hela tiden ska vara
              brickor i ett spel. Man måste mötas mellan arbetsgivare och arbetstagare.
              Det har gjort Sverige starkare. Och jag är övertygad om att lagen
              kan ge samma stöd för förändringarna inom försvaret.
            </seg>
            <seg n="5ae03fa8">
              Det finns de i debatten som har förordat att vi borde skjuta
              upp detta inriktningsbeslut i väntan på att olika saker klarnar.
              Det är en handlingslinje som vore farlig för vårt försvar. För
              varje dag tickar ju löner, hyror och övriga utgifter, och om besluten
              uteblir skulle de åtgärder som krävs för att minska personal och
              grundorganisation inte kunna effektueras. Då äventyras satsningar
              som riksdagen vill se genomförda, till exempel mer pengar till
              internationella insatser. Detsamma gäller för ökade resurser till
              polisen. Dessutom skulle ett utvecklingsvakuum uppstå på många
              orter som direkt eller indirekt påverkas av beslutet.
            </seg>
            <seg n="afdbc9e1">
              Nej, den här propositionen är baserad på den samsyn som fanns
              i Försvarsberedningen i juni månad i år. Jag hoppas att vi efter
              att beslut är fattat ska kunna känna att det är en stabil grund
              och att detta är väl prövat och också kunna lägga en del av den
              bitterhet som har kommit i dagen i denna diskussion bakom oss
              när vi ska genomföra denna viktiga förändring som vi alla egentligen
              önskar.
            </seg>
          </u>
          <note type="speaker" n="ce65657e">
            Anf. 98 OLA SUNDELL (m) replik:
          </note>
          <u who="ola_sundell_11e904_w" xml:id="i-da81ed7b4cd8a39f-3" n="6661516f">
            <seg n="fd9ca015">
              Fru talman! Det är en beskrivning som inte stämmer med verkligheten
              som försvarsministern har redovisat. Hon inleder med tumultet
              i kammaren. En försvarsminister som tycker att kritiken mot ett
              förslag som avgörs i sista stund är ett tumult är ingen försvarsminister.
              Det kan komma skarpa lägen som är något helt annat än den kritik
              som vi framför. Om detta är tumultartat för försvarsministern,
              då tror jag att försvarsministern borde tänka på att skaffa sig
              en annan sysselsättning.
            </seg>
            <seg n="0d711302">
              Sedan beträffande ironiseringen över de 2 miljarderna. Det är
              ganska mycket eller ganska lite beroende på hur man ser det. I
              mitt anförande sade jag att skillnaden gentemot regeringens förslag
              var ungefär 2 miljarder. Det skilde så mycket under tre år.
            </seg>
            <seg n="08969db2">
              Regeringen var beredd att gå Miljöpartiet till mötes när det
              gällde försöket med trängselskatter och exempelvis vindkraftsstödet.
              Det kostade regeringen 2,6 miljarder. I fråga om detta kunde man
              mötas och säga att det var jättebra. Men när borgerligheten söker
              en bred överenskommelse inom försvaret är 2 miljarder alldeles
              för mycket. I talarstolen är det alldeles för lite. Hur ska försvarsministern
              ha det med dessa 2 miljarder? Är det mycket eller lite? Och är
              det bättre att tillmötesgå Miljöpartiet och Vänstern i fråga om
              vindkraftsstöd med mera än att tillmötesgå nationen om Sveriges
              försvar?
            </seg>
            <seg n="f0f4cbcf">
              Vidare har förslaget havererat. Vi vet att det kommer förslag
              på materielsidan. Försvarsindustrin är i gungning efter årsskiftet,
              kan man säga. Viking avbryts, Ugglan avbryts och Meteor avbryts.
              Jag har en hel lista på förslag som innebär att all utveckling
              inom försvarsindustrin kommer att stå stilla. Förslaget har havererat.
              Hur är det med de 2 miljarderna? Hur är det med tidsbegränsade
              anställningar och så vidare?
            </seg>
          </u>
          <note type="speaker" n="b9dfb545">
            Anf. 99 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-1" n="29031f98">
            <seg n="45abb5ee">
              Fru talman! Ola Sundell, om man kan diskutera en budgetnivå är
              en sak. Men om man samtidigt ska stå och lägga in så mycket verksamhet
              och ha förhoppningar om att så mycket ska rymmas i den verksamheten,
              då skapar man stora problem när det gäller att genomföra reformen.
            </seg>
            <seg n="942ac39d">
              Ett av problemen vid överläggningarna var att ett parti ville
              kraftigt öka kostnaderna och också öka innehållet i verksamheten.
              Ni hade ingen gemensam politik. I stället skulle vi lösa problemen
              praktiskt för er. Det var inte en framgångsrik väg.
            </seg>
            <seg n="7bd0b0eb">
              Sedan har vi bilden av att det hela har havererat. Jag vill ändå
              nu återföra Ola Sundell till verkligheten. I propositionen ja,
              redan i beredningens rapport stod det att riksdagen krävt redovisningar
              av insatsorganisationen och detaljer om den saken. Där kunde man
              inte riktigt svara från Försvarsmakten. Därför begärde beredningen
              och regeringen ställde sig i propositionen bakom detta att Försvarsmakten
              skulle återkomma med en redovisning av hur man skulle uppnå insatsorganisationen
              och den öppna förmågan. Det uppdraget har regeringen gett Försvarsmakten,
              helt i enlighet med både beredningen och propositionen. Vi har
              ännu inte fått något svar i den delen.
            </seg>
            <seg n="12bf7a54">
              Det är säkert en genomgripande genomgång. Naturligtvis minns
              man inom Försvarsmakten att riksdagen har varit missnöjd med redovisningarna,
              och det har för övrigt också regeringen varit.
            </seg>
          </u>
          <note type="speaker" n="ad96c6ef">
            Anf. 100 OLA SUNDELL (m) replik:
          </note>
          <u who="ola_sundell_11e904_w" xml:id="i-da81ed7b4cd8a39f-4" n="6661516f">
            <seg n="852daeba">
              Fru talman! Försvarsministern svamlar när det gäller ekonomin,
              förhandlingarna och allt det där. Det råder ingen tvekan om att
              det var nivån som var avgörande nivån på så vis att budgetöverenskommelsen
              var mer betydelsefull för regeringen än att söka en bred uppgörelse.
            </seg>
            <seg n="24caeb62">
              De 2 miljarderna som här i talarstolen är så väldigt små för
              försvarsministern var väldigt stora i förhandlingsläget. Det var
              alldeles för mycket; man kunde inte komma överens om nivån. Därför
              underkände man helt och hållet försvarsministerns försvarstal
              i det sammanhanget.
            </seg>
            <seg n="e944ee61">
              Sedan ska jag säga någonting mer om Arvidsjaur och om vad som
              nu ska hända om det ska vara militär verksamhet eller vad det
              nu ska vara. Ska det här tillbaka till försvarsutskottet måste
              man väl utgå från att de pengarna inte ska användas till regionalpolitiska
              satsningar till jobb, fängelser, häkten etcetera utan rimligtvis
              måste det väl handla om någon form av militär verksamhet.
            </seg>
            <seg n="57772875">
              I samma veva nämner försvarsministern i sitt tal Östersund, Kristinehamn,
              Strängnäs ja, hon räknar upp det allra mesta när det gäller den
              här nedläggningskarusellen. Är det så att det ska vara militära
              verksamheter i ersättningsjobb även på de här orterna annars hänger
              ju resonemanget inte ihop?
            </seg>
            <seg n="698f835b">
              Jag återkommer nu till detta med havereringen. Utöver försvarsmaterielsidan
              har jag en hel lista. Utan tvekan kommer försvarsindustrin att
              drabbas oerhört hårt av det här förslaget. Vidare kommer marinens
              möjligheter att övervaka vårt territorium att omintetgöras. Kommer
              det att bli någon bas över huvud taget eller ett ställe där man
              kommer att ha marin verksamhet i Sverige, eller hur är det?
            </seg>
          </u>
          <note type="speaker" n="85888598">
            Anf. 101 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-2" n="29031f98">
            <seg n="2c313f87">
              Fru talman! Om de pengar som skiljer är små eller stora beror
              faktiskt på vad den som vill ha större pengar samtidigt kräver
              att få ut i mer verksamhet. Det trodde jag var alldeles tydligt
              för Ola Sundell.
            </seg>
            <seg n="c6cbf651">
              Om man i en förhandling vill se mer pengar och samtidigt kommer
              med en lista över verksamheter, önskemål och annat vars omfång
              vida överstiger de belopp man är beredd att skjuta till äventyras
              genomförandet. Det råder ingen tvekan om att vi socialdemokrater
              tycker att vi kan göra besparingar i det militära försvaret och
              att vi kan driva verksamheten på ett sådant sätt att det blir
              en högre operativ effekt och en bättre försvarsförmåga, samtidigt
              som en del medel blir över till andra verksamhetsområden. På den
              punkten är vi helt klara.
            </seg>
            <seg n="954e815e">
              Sedan har vi den andra delen. Jag är fullständigt övertygad om
              att utskottet på ett bra sätt tar hand om uppgifterna för att
              precisera uppföljningen av vad som ska hända när K 4 i Arvidsjaur
              lagts ned. Det tycker jag att jag med stort förtroende kan överlämna
              till utskottsgruppen.
            </seg>
          </u>
          <note type="speaker" n="fa78b0b9">
            Anf. 102 ERLING WÄLIVAARA (kd) replik:
          </note>
          <u who="erling_walivaara_8adccd_w" xml:id="i-32395951e183c992-4" n="1889df81">
            <seg n="775422a2">
              Fru talman! I mitt tidigare arbete, inom Försvarsmakten, sade
              vi alltid att om kartan och terrängen inte överensstämmer är det
              terrängen som gäller. Vi får tydliga signaler de signalerna kan
              inte ha undgått försvarsministern från den dagliga verksamheten
              om att beskrivningarna av situationen för ledningen men också
              ute på fältet inte är korrekta. Man upplever att det hela inte
              stämmer. Då spelar det ingen roll om vi i riksdagens talarstol
              säger att det stämmer. Men stämmer inte kartan med terrängen,
              så stämmer det inte.
            </seg>
            <seg n="a8748dc5">
              Sedan ska jag ta upp någonting helt annat. Försvarsministern
              förringar Alliansens förslag om drygt 1 miljard kronor mer till
              Försvarsmakten. Skillnaden, drygt 1 miljard mer under treårsperioden,
              handlar faktiskt om nästan hela kostnaden för internationella
              insatser sådana de är i dag. Det är inte småpengar som det är
              fråga om.!
            </seg>
            <seg n="dcd5d5a4">
              Jag vill fråga: Kan försvarsministern förstå frågorna från allmänheten
              när det gäller investeringar på grund av flyttkarusellen? Gjorda
              investeringar lämnas, och nya görs på den nya orten. I pengar
              handlar det om 34 miljarder. Kan försvarsministern förstå frågan
              om vad det är som händer, om när vi ska vakna?
            </seg>
          </u>
          <note type="speaker" n="ef660dd0">
            Anf. 103 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-3" n="29031f98">
            <seg n="34694471">
              Fru talman! Jag kan förstå att bilden när man nu förändrar från
              det gamla invasionsförsvaret till det moderna insatsförsvaret
              kan bli förbryllande. Det är naturligtvis så att försvarspolitiker
              i både regering och riksdag med stor omsorg har varit försiktiga
              och använt försiktighetsprincipen för början av omställningsperioden.
              Det har gjort att man också trott att så stora neddragningar i
              grundorganisationen inte skulle ske. Nu vet vi att man kan effektivisera
              utbildningen och att hotbilden ser ut som den gör. Man kan samla
              utbildning på ett annat sätt.
            </seg>
            <seg n="3c28340f">
              Även om överbefälhavaren får 3 miljarder, får 0 miljarder eller
              blir av med 3 miljarder vill han ha lika många utbildningsplattformar
              för grundorganisationen. Varje förnuftig människa säger ju att
              man har en organisation som är för stor och för vidlyftig. Jag
              tror att den har tillkommit av omsorg och omtanke därför att man
              varit för försiktig. Men man måste också lära av det som varit
              och se till att man nu ändå kommer upp på spåret i förändringarna
              och kan genomföra det som är nödvändigt för att få en ändamålsenlig
              organisation, för annars når vi inga sparmål.
            </seg>
          </u>
          <note type="speaker" n="300179ee">
            Anf. 104 ERLING WÄLIVAARA (kd) replik:
          </note>
          <u who="erling_walivaara_8adccd_w" xml:id="i-32395951e183c992-5" n="1889df81">
            <seg n="b60ce6e5">
              Fru talman! Omställningen från ett invasionsförsvar till ett
              insatsförsvar kan helt klart kosta pengar. Men om man samtidigt
              som man gör den här omställningen flyttar en verksamhet som fungerar
              bra och där insatsförsvarets alla krav kan tillgodoses det kan
              till exempel vara så att man flyttar och säger att det inte ska
              vara några helikoptrar i Boden annat än flygräddningshelikoptrar
              undrar jag vad vi när det gäller insatsförsvaret vinner på en
              flytt som ändå kostar 500 miljoner kronor? Detta är helt obegripligt.
            </seg>
            <seg n="5e44a106">
              Till slut vill jag fråga hur försvarsministern ställer sig till
              de problem som den här propositionen medför i första hand för
              personalförsörjningen inom Försvarsmakten? Unga officerare sparkas,
              och kvinnor avskedas. Är ni beredda att gå överbefälhavaren till
              mötes och ändra lagar och förordningar så att situationen inte
              blir ohållbar för försvarets personalförsörjning i framtiden?
            </seg>
          </u>
          <note type="speaker" n="10713a5c">
            Anf. 105 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-4" n="29031f98">
            <seg n="175d36fb">
              Herr talman! Den sista frågan är utomordentligt viktig, för det
              är en stor omställning. I propositionen står det att man behöver
              minska personalen med ungefär 5 000 anställda. Det är en klar
              utgångspunkt. I det sammanhanget har vi själva sakligt tittat
              på kostnaderna för den gamla avvecklingen.
            </seg>
            <seg n="f68504d6">
              Men den stora omställning som vi står inför är så väldigt mycket
              större än de stora förändringsprocesser som våra världsledande
              företag har genomgått. I de processerna har man haft god hjälp
              av lagen om anställningsskydd och den typen av instrument. Varför?
              Jo, därför att parterna har hittat varandra. Man har varit angelägen
              om att företaget och verksamheten ska kunna fortleva. Man har
              gett och tagit och kunnat hitta varandra. Jag är rätt övertygad
              om att både Försvarsmaktens ledning, som är arbetsgivare, och
              de fackliga organisationerna har samma omtanke. Att förhandlingsmaskineriet
              är rostigt därför att man inte har sagt upp officerare sedan 1925
              må vara en sak, men när det verkligen kommer till kritan tror
              jag att man kommer att upptäcka att trygghetslagarna är en styrka.
              På vilket sätt gagnar vi långsiktigt rekryteringen till officersyrket
              om det vi erbjuder är sämre trygghet än på andra områden? Det
              jobbet är väl tufft nog ändå.
            </seg>
          </u>
          <note type="speaker" n="b9891bbe">
            Anf. 106 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-7" n="61b37214">
            <seg n="350f44b0">
              Herr talman! ÖB hade tyvärr ingen möjlighet, när han bestämde
              sig för hur många plattformar som skulle finnas kvar i den framtida
              fredstida organisationen, att ta hänsyn till den battle group
              som sedan kom att dyka upp som den mest prioriterade punkten för
              den närmaste framtiden. Därför är det väl osäkert om han hade
              lagt fram samma förslag med den vetskapen.
            </seg>
            <seg n="03718b8d">
              Jag har ställt en fråga i mitt anförande tidigare i dag, och
              den lyder: Kommer Försvarsmakten, utöver den ekonomiska ram som
              nu med stor sannolikhet beslutas i riksdagen, att få betalt för
              upprättande av battle groups ? Om svaret på frågan är ja, är Vänstern
              och Miljöpartiet delaktiga i en sådan överenskommelse? Det här
              är ingen oviktig fråga som bara Allan Widman funderar över. I
              överbefälhavarens planeringsdirektiv för 2006 står det sedan den
              10 december 2004 att EU battle groups ej ska redovisas inom ekonomisk
              ram i budgetunderlaget för 2006. Om det skulle vara på det sättet
              är det en dramatisk skillnad.
            </seg>
            <seg n="c6d3a558">
              Sedan till frågan om Arvidsjaur. Tone Tingsgård sade att vi inte
              ska lägga oss i om det är så att militären vill öva i Arvidsjaur.
              Nej, vi har väl aldrig i försvarsutskottet fattat beslut om på
              vilka övningsfält i landet våra förband ska öva.
            </seg>
            <seg n="809842da">
              Min fråga blir: Om det som håller på att hända med Arvidsjaur
              och Boden inte har något med försvaret att göra, varför ska frågan
              återremitteras till försvarsutskottet?
            </seg>
          </u>
          <note type="speaker" n="3362467c">
            Anf. 107 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-5" n="29031f98">
            <seg n="45326086">
              Herr talman! Snabbinsatsförmågan ska finansieras precis på det
              sätt som man föreslog redan i Försvarsberedningen, nämligen genom
              att de totalförsvarsgemensamma myndigheterna och Försvarsmaktens
              ledning ska spara. Den sparmöjligheten tillförde Försvarsberedningen.
              Det har tagits upp i propositionen. Regeringen har inför den planering
              som ska ske upprepat att därifrån kommer medel för att finansiera
              battle groups .
            </seg>
          </u>
          <note type="speaker" n="7d768e58">
            Anf. 108 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-8" n="61b37214">
            <seg n="49c43455">
              Herr talman! Det låter väldigt bra. Men om man känner till att
              det finns en utredning som har fått regeringens uppdrag att titta
              på sparmöjligheterna och vet att denna utredning inte ska vara
              färdig förrän i november 2005 frågar man sig: Hur ska det ge några
              pengar under budgetåret 2006? Det övergår mitt förstånd. Jag påpekade
              i mitt anförande tidigare det fullständigt orimliga i att de totalförsvarsgemensamma
              myndigheterna får ökade ramar 2005, medan Försvarsmakten blir
              mindre och mindre.
            </seg>
            <seg n="cc51fd91">
              Herr talman! Jag vill också passa på att yrka avslag på det yrkande
              om återremiss som Tone Tingsgård framställde. Det är en följd
              av att alliansen vill att förslaget ska ses över i sin helhet
              så att det blir en verklig omarbetning. Vi är därmed inte nöjda
              med den eventuella sminkning som nu ska ske i försvarsutskottet.
              Då slås jag av att försvarsministern inte svarade på min fråga
              2: Om det som händer med Arvidsjaur inte har med förvaret att
              göra, varför är det försvarsutskottet som nu i elfte timmen ska
              samlas för att lägga fram ett nytt förslag till kammaren? Det
              vore väldigt bra om jag kunde få svar på den frågan.
            </seg>
          </u>
          <note type="speaker" n="d3a63c90">
            Anf. 109 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-6" n="29031f98">
            <seg n="cf037ff2">
              Herr talman! Jag vill med en gång säga att avsikten är att den
              utredning som vi kommer att tillsätta ska lämna förslag om finansiering
              till en del av besparingarna under 2007. Vi har också sagt att
              man med förtur kan ta en del, nämligen MD-organisationen, för
              att så att säga fylla i en del av besparingarna redan under kommande
              år, förhoppningsvis.
            </seg>
            <seg n="b4987860">
              I det sammanhanget är det viktigt att komma ihåg att vi inte
              lovar att ha snabbinsatsförmågan operativ förrän 2008. Därmed
              räknar vi ändå med att vi ska hitta medel för träning och utbildning
              av den.
            </seg>
            <seg n="c98f8755">
              I fråga om Arvidsjaur skriver regeringen i propositionen om övningsområden
              att det finns behov av att ha kvar övningsområden för vidare syften
              än bara när övningarna är kopplade till ett regemente. Arvidsjaur
              har ett sådant övningsområde. Det har hela tiden varit med i planeringen
              att det är något som behöver utnyttjas.
            </seg>
          </u>
          <note type="speaker" n="9acd6168">
            Anf. 110 ESKIL ERLANDSSON (c) replik:
          </note>
          <u who="eskil_erlandsson_8fad97_w" xml:id="i-d98459feb306dcfc-6" n="b9670ab6">
            <seg n="3d8c4a60">
              Herr talman! Den internationella ambitionen ökas ganska så väsentligt
              enligt det betänkande som ligger på kammarens bord i dag. Antalet
              kvinnor och män som samtidigt ska kunna vara på den internationella
              arenan är, har jag kommit fram till, i storleksordningen 1 700
              vid varje tillfälle. Handen på hjärtat, försvarsministern: Har
              vi utbildningsfaciliteter så att vi ständigt roterande kan hålla
              frivilliga kvinnor och män i denna omfattning? Eller är det så
              att ambitionen är högre än de utbildningsfaciliteter och utbildningsplattformar
              som finns i detta betänkande?
            </seg>
            <seg n="2cc2c162">
              För det andra skulle jag vilja ta upp frågan om den planeringsanvisningar
              som jag relaterade till i mitt inledningsanförande. Hur resonerar
              försvarsministern kring att människor nu tillsammans med sina
              familjer måste fundera över att byta bostadsort när man kan förvänta
              sig att överbefälhavaren redan under februari kommer till regeringen
              med nya förutsättningar som gör att det som dessa människor kanske
              vill söka sig till då inte längre är med? Vilken planeringshorisont
              får den enskilda individen? Vilken planeringshorisont får familjerna
              i fråga?
            </seg>
          </u>
          <note type="speaker" n="f4c0811e">
            Anf. 111 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-7" n="29031f98">
            <seg n="7928dc84">
              Herr talman! Att se till att vi har tillräckliga förutsättningar
              att utbilda och hålla grupper utgående från den ökade ambitionen
              vad gäller internationella insatser har varit en av de viktigaste
              frågorna i beredningen av propositionen. På den punkten är jag
              lugn. Där handlar det om flera åtgärder som ska till för att säkra
              utbildningen. Det kräver naturligtvis en ökning av antalet värnpliktiga
              som vill vara med i internationella insatser. I dag är det drygt
              10 % som anmäler sig till detta, men vi vet att det finns exempel
              där man ligger skyhögt högre. Man ökar också intresset högst påtagligt
              bara genom att påpeka att denna verksamhet finns och kanske efterhöra
              intresset för den.
            </seg>
            <seg n="bfdd344d">
              Nu kommer utbildningen att förbereda för denna typ av insatser
              på ett annat sätt än tidigare eftersom detta också stärker vår
              egen försvarsförmåga.
            </seg>
            <seg n="f59be5a5">
              När det gäller den andra frågan har det väl framgått att jag
              har stor respekt för dem som berörs av det här försvarsbeslutet.
              Det är därför jag har rest till de orter som önskat min närvaro
              och träffat både personal och arbetstagarorganisationer och lyssnat
              på dem. Det är klart att regeringen och alla andra ska använda
              alla möjligheter som finns för att underlätta processen.
            </seg>
            <seg n="9f120c43">
              Eskil Erlandsson ska dock inte komma till mig och klaga på att
              ÖB redovisar det man ville få redovisat. Först skedde det i riksdagen,
              som då konstaterade att det nog vore bra om regeringen gjorde
              ett omtag på de punkter som gällde hur man uppnår operativ förmåga.
              Sedan upprepades det i Försvarsberedningen, och sedan skriver
              regeringen det i propositionen. Om sedan regeringen ber att få
              in detta underlag tycker inte jag att Eskil Erlandsson ska vara
              alltför kritisk.
            </seg>
          </u>
          <note type="speaker" n="34498fb2">
            Anf. 112 ESKIL ERLANDSSON (c) replik:
          </note>
          <u who="eskil_erlandsson_8fad97_w" xml:id="i-d98459feb306dcfc-7" n="b9670ab6">
            <seg n="cb29d202">
              Herr talman! För det första kan man när det gäller vår förmåga
              att leva upp till de ambitioner som finns i betänkandet konstatera
              att vi enligt Pliktverket vissa år kommer att ta in bara 3 100
              personer. Eftersom man inte är ute mer än, säg, sex månader i
              stöten måste ju då i stort sett alla, om vi roterande och långsiktigt
              ska ha 1 700 i utrikestjänst, vara villiga till detta. Därtill
              måste ett antal som redan varit ute en gång frivilligt ställa
              upp ytterligare en gång.
            </seg>
            <seg n="abdb653c">
              Försvarsministern spänner bågen rejält. Jag tror att det kommer
              att brista. Tyvärr måste jag säga det.
            </seg>
            <seg n="1772f8de">
              För det andra kan man fråga sig, apropå de planeringsanvisningar
              som nu ligger hos överbefälhavaren och som vi förvisso har efterlyst
              både från regeringens och riksdagens sida, om det inte hade varit
              på sin plats, för att ge den enskilde individen och den enskilda
              familjen en planeringshorisont, att ta ett samlat beslut.
            </seg>
            <seg n="bd0bd3b1">
              Nu förväntas vi få in detta material under februari månad. Verksamheten
              på de förband som föreslås avvecklas ska upphöra per den 1 januari.
              De människor som ska avvecklas från de här förbanden söker sig
              självklart till de kvarvarande förbanden för att finna en ny utkomst
              och en ny framtid. Ponera då att de planeringsanvisningar som
              nu är ute ger vid handen att ÖB föreslår förändringar vid de platser
              dit man söker sig! Vore det inte skäl att samla beslutet så att
              människan får en planeringshorisont?
            </seg>
          </u>
          <note type="speaker" n="5178971b">
            Anf. 113 Försvarsminister LENI BJÖRKLUND (s) replik:
          </note>
          <u who="leni_björklund_minister_2002" xml:id="i-67474f02d24d2002-8" n="29031f98">
            <seg n="95e77d0c">
              Herr talman! I dagens organisation utbildar vi många värnpliktiga
              till en utbildningsreserv. Vi har också gett god utbildning i
              våra insatsorganisationer för utbildningsreserven. Detta kommer
              inte att vara målsättningen när vi också vill ha en ökad andel
              i internationella insatser. Det är skälet till att jag är betydligt
              mer optimistisk än Eskil Erlandsson om förutsättningarna att med
              det beslut vi nu får också klara ambitionen när det gäller ökade
              internationella insatser.
            </seg>
            <seg n="1171ac19">
              Sedan kan naturligtvis både Eskil Erlandsson och jag ibland vilja
              stoppa världen så att alla underlag, beredningar och allting kommer
              in till en punkt där vi kan göra ett riktigt stort beslut. Nej,
              det blir inte så.
            </seg>
            <seg n="56832d5f">
              Jag tror att det har hämmat Försvarsmakten väldigt mycket att
              man gått och väntat och väntat i treårsperioder på att göra nödvändiga
              justeringar. Nu säger vi vad vi vill ha för inriktning och vad
              vi har för målbild. Vi är också öppna för att om det visar sig
              att man behöver justera detta under resans gång så får regeringen
              gå till riksdagen och be riksdagen fatta ett nytt beslut. Förhoppningsvis
              ska regeringens förslag då också vinna riksdagens bifall.
            </seg>
          </u>
          <note type="speaker" n="c4c1f969">
            Anf. 114 ROLF GUNNARSSON (m):
          </note>
          <u who="rolf_gunnarsson_8bd44f_w" xml:id="i-5e5f978bca2dec87-0" n="e5534a61">
            <seg n="fd5fd6f1">
              Herr talman! Detta är mitt tredje försvarsbeslut och också det
              absolut märkligaste, även om jag kanske inte tycker att ordet
              tumult som statsrådet använde är det rätta ordet att använda.
              En tröst var väl också Tone Tingsgårds ord. Man lär sig varje
              gång, och nästa gång ska det bli bättre, sade Tone, och det får
              vi väl ta som ett löfte och en tröst.
            </seg>
            <seg n="f49dc9da">
              När det gäller frågan om Arvidsjaur har jag inte blivit mycket
              klokare den sista timmen. I ett TT-telegram talas det om och detta
              är viktigt, tycker jag militär och civil verksamhet i Arvidsjaur,
              alltså: militär verksamhet i Arvidsjaur. Tone Tingsgård stod här
              framme och sade: inga militära pengar till Arvidsjaur. Det här
              går inte ihop.
            </seg>
            <seg n="89e11df3">
              I statsrådets anförande fick vi nu höra att det gällde skjutfältet.
              Här vill alltså Socialdemokraterna att riksdagen inte ens ska
              bestämma var fredsförbanden ska ligga, men tydligen ska vi bestämma
              var man ska ha sin övningsverksamhet. Jag får inte detta att gå
              ihop.
            </seg>
            <seg n="f6ef6330">
              Ökar inte detta politikerföraktet hos dem som ser, läser och
              lyssnar på detta så vet inte jag. Vem som får det att frodas får
              var och en fundera på.
            </seg>
            <seg n="051f5833">
              Jag vill också rikta en varning till alla där uppe i Arvidsjaur.
              Jag kommer från en nedläggningsort, Falun. Vad fick vi i Falun?
              Näringsministern han hette Björn Rosengren på den tiden lovade
              att vi skulle få en väg, men vi fick inga pengar. Han lovade nya
              högskoleplatser. Platserna kom, men vi fick inga pengar. Se upp
              lite grann i Arvidsjaur! Se upp, ni som skaffat det här löftet,
              med vad det egentligen innehåller!
            </seg>
            <seg n="7c1eb629">
              Sedan måste vi som sagt reda ut detta med vad som verkligen ska
              göras. Om vi i försvarsutskottet ska sammanträda om detta måste
              det ju vara försvarsfrågor vi ska besluta om. Det här med ersättningsjobben
              i Falun, Sollefteå och så vidare i de förra besluten har ju inte
              vi suttit med i vårt utskott. Det har varit näringsfrågor.
            </seg>
            <seg n="a890a5d5">
              Herr talman! Vårt svenska försvar ska bland annat tillgodose
              vår nationella säkerhet. Detta glöms ofta bort i dagens internationaliserade
              och globala debatt. Vi glömmer ofta vår egen säkerhet, säkerheten
              här hemma. Försvarsmakten ska också kunna utvecklas mot framtida
              krav och kunna genomföra internationella insatser.
            </seg>
            <seg n="08f20022">
              Vi vet att det redan när processen med ominriktningen, försvarsreformen,
              påbörjades hösten 1998 kom varningar om att en otidsenlig och
              därmed felaktig planeringsmetod skulle leda till en felaktig försvarsstruktur
              och till att inte tillräcklig omsorg visades försvarets kärna
              i form av kompetens i krigföring eller väpnad strid, som det också
              heter.
            </seg>
            <seg n="1fff9140">
              Vi vet också hur det gick med förra försvarsbeslutet: Protokollet
              hann knappt tryckas förrän det kom tydliga signaler om att det
              fanns stora problem med genomförandet. I två rapporter dels en
              av riksdagens egna revisorer, dels en som vi tog fram i försvarsutskottets
              regi bekräftades att det fanns uppenbara problem med fullföljandet
              av det beslut vi fattat här i kammaren.
            </seg>
            <seg n="70636bf9">
              Bristerna handlade bland annat om ett oflexibelt beredskapssystem,
              ett ofullständigt utbildningssystem, en ihålig förbandsutveckling,
              begränsning i den operativa förmågan, otillräcklig materielutveckling
              inför framtiden samt en redan från början underfinansierad ekonomi,
              alltså ett svart hål ekonomiskt.
            </seg>
            <seg n="b39dbb3b">
              Det gick ju rätt bra då, för att citera Tone Tingsgård. Vi kan
              alltså tolka utfallet väldigt olika.
            </seg>
            <seg n="6a577b3e">
              Vad är det då som säger att det här försvarsbeslutet ska bli
              bättre? Egentligen ingenting, om man läser vad som sägs om underlaget.
              Vi vet reaktionerna på det underlag som finns. Det är en frän
              kritik som riktas mot Försvarsdepartementet och regeringen, som
              ansvarar för detta.
            </seg>
            <seg n="1af27768">
              Jag har räknat ut att jag fått, förutom sådana där massmejl,
              cirka tusen brev, fax och samtal. Många av breven har varit mycket
              fräna, och visst har jag som politiker och försvarspolitiker funderat
              både en och två och tre gånger över vad som står i dem.
            </seg>
            <seg n="86e7a420">
              Jag har plockat ut några meningar bland dessa kritiska röster
              mot Försvarsdepartementet och det underlag man presenterat.
            </seg>
            <seg n="e52bc5b2">
              Det heter bland annat: Kan någon i riksdagen försvara förluster
              av svenska soldaters liv då soldaterna inte ges bästa resurser
              för träning och därmed för sin överlevnad?
            </seg>
            <seg n="964b5832">
              En annan skriver: Svenska soldaters liv står på spel och de förutsättningar
              som borde ges till dem är otillräckliga.
            </seg>
            <seg n="5bad91e4">
              En tredje, möjligtvis lite mer skämtsam, skriver: Detta är inte
              ett bra steg mot battle-groups utan mot battle-gubbs!
            </seg>
            <seg n="c515ed65">
              Det finns också andra viktiga ord som jag har tagit till mig
              som amatör inom försvarsområdet. Det är till exempel ord från
              ÖB. Han sade att den ekonomi som nu väntas klubbas innebär att
              man inte kan delta i internationella övningar som vi förväntas
              delta i. De orden är från ÖB. Sådana kommentarer tycker jag borde
              slå hårt i regeringen.
            </seg>
            <seg n="c51d21db">
              Jag har i bunten av brev fått en rad hårda ord, allvarliga ord,
              ord som berör och meningar som gör att man undrar hur det egentligen
              är ställt med underlaget. Visst finns det olika sätt att ta sådana
              här saker. Man kan strunta i dem, ruska av sig och säga att allt
              det här är fel. Underlaget är jättebra. Alla människor som jobbar
              inom försvaret har fel. Man kan också ta allt på allvar, fortsätta
              undersöka och fråga sig: Blir det verkligen så här illa? Blir
              följderna av beslutet de här? Ingen i den här salen har facit,
              men vi har lagt ned mycket jobb för att undersöka vad som påstås.
              Som sagt: Man blir förvånad, förundrad och aningen skraj.
            </seg>
            <seg n="bf001e37">
              Likaså sägs det så här från generalsnivå, och det tycker jag
              också borde ta hårt i regeringen: ÖB sitter i en omöjlig sits.
              Uppgiften är olöslig. Det är generalsord. Statsrådet är inte här,
              men ni från Försvarsdepartementet: Det här är något att ta åt
              sig av. Uppgiften är olöslig. ÖB sitter i en omöjlig sits. Det
              är ord som borde klinga starkt i Försvarsdepartementet.
            </seg>
            <seg n="0684533b">
              Den aktuella generalen fick av försvarsutskottet frågan om han
              med det beslut och det förslag som var på gång kunde garantera
              samma kvalitet på de internationella styrkorna som vi har i dag.
              Svaret var lika glasklart och borde klinga hårt i Försvarsdepartementet.
              Svaret var nej. Jag lovar att jag funderar när jag får sådana
              reaktioner.
            </seg>
            <seg n="d1f2effe">
              Herr talman! Jag ska övergå till frivilligrörelsen och den folkliga
              förankringen, eftersom det ligger mig varmt om hjärtat. Det sistnämnda
              oroar mig mycket med tanke på de stora militära vita fläckar som
              uppstår om det liggande förslaget går igenom. Med vita fläckar
              menar jag att det inte kommer att finnas några fredsförband på
              sträckan BodenEnköping, eller BodenKungsängen om man så vill.
              Det är cirka hundra mil av vårt land lite snabbt räknat.
            </seg>
            <seg n="cd32a2b0">
              Nu finns det ju MD-grupper, säger någon. MD-grupper finns, om
              vi tar den sträcka som jag nämnde, i Boden, Umeå, Härnösand, Östersund,
              Gävle och Falun. Och så finns det 2025 MD-grupper ytterligare
              i landet. Men ett problem är att de här MD-grupperna också hotas
              just nu. Det hörde ni statsrådet säga. Nedläggningen finns ju
              inte i den proposition som vi behandlar i dag. Det finns nedläggningar
              där också, men inte dem som jag nämnde. Men efter fredagens interpellationsdebatt
              som jag hade med statsrådet framstår det klart och tydligt att
              MD-grupperna ska försvinna. Också Högkvarteret har ju klart deklarerat
              att MD-grupperna ska bort för att man ska spara pengar. Det oroar
              mig, detta med stödet till frivilligrörelsen. Det är inte nog
              med en klar ambitionssänkning och att man får mindre pengar. Det
              är även så att staberna ska försvinna.
            </seg>
            <seg n="f5fa3b30">
              Jag ska citera ur protokollet från i fredags, där statsrådet
              sade så här om MD-gruppernas verksamhet och stödet till frivilligrörelsen.
              Hon sade att det ska tas över av andra enheter inom Försvarsmakten.
              Exakt så svarade statsrådet. Vilka andra enheter? Ska MD-enheternas
              läggas ned och ersättas av andra enheter? Det låter i alla fall
              i mina öron inte som någon direkt besparing. Statsrådet sade också
              följande om folkförankringen: Det är där vi måste tänka till inför
              nästa års proposition om hur totalförsvaret ska kunna få en bättre
              folkförankring med sitt nya innehåll.
            </seg>
            <seg n="c9a0f818">
              Frågan är om det räcker att tänka till, och frågan är hur länge
              vi kan vänta. Folkförankringen avtar. Jag kommer som sagt från
              ett län där det bara finns en MD-stab kvar, och jag lovar att
              länets fem sex dagstidningar inte skriver många rader om det svenska
              försvaret.
            </seg>
            <seg n="039a062a">
              Jag tog ett konkret exempel i utskottet till den militära ledningen
              och undrade: Om det skulle bli en militär övning med frivilligrörelserna
              i exempelvis norra Hälsingland, högg jag till med, vem skulle
              då bistå om man skulle lägga ned MD-grupperna? Det kom ett överraskande
              svar. Det gällde alltså norra Hälsingland, säg Hudiksvall. Hjälp
              ska komma från exempelvis Boden. Sedan kom en mening som jag inte
              har fått svar på än. Jag ställer frågan till statsrådet fast hon
              inte är här, för det kan ju förmedlas till henne: Hjälp ska också
              komma från polisen ! Jag tar om meningen. Svaret från generalerna
              var: Hjälp ska komma från exempelvis Boden och från polisen!
            </seg>
            <seg n="397bd818">
              Min fråga blir då: Vad ska polisen göra för insatser åt försvaret?
              Polisen vet ingenting. Vet Försvarsdepartementet och statsrådet,
              eller de som försvarar den här propositionen? Det kommer ju socialdemokrater
              efter mig som jag får plåga med det här om inte statsrådet vill
              svara eller höra på de här frågorna.
            </seg>
            <seg n="24a0b5af">
              Herr talman! När det gäller frivilligrörelsen läste jag Lottornas
              tidning, som kom i går. I ledaren där skriver rikslottachefen.
              Det är läsning, tycker jag, för Berit Jóhannesson och Vänsterpartiet.
              Så här är citatet: Försvarspropositionen är ingen rolig läsning
              med nedläggning av ett antal förband, minskade värnpliktskullar
              och en nedskärning av anslaget till den frivilliga försvarsverksamheten
              med nära 53 miljoner kronor. För vår del innebär det minskat stöd
              till utbildning och organisation.
            </seg>
            <seg n="a9148cec">
              Och nu kommer det följande ord från rikslottachefen ingen elak
              moderat: De unga kvinnorna som äntligen har kommit in Försvarsmakten
              kommer nu att sägas upp. Om inget görs kommer vi mycket snart
              att vara tillbaka på samma nivå som i början av 80-talet. Detta
              sägs om kvinnorna i det svenska försvaret. Och man har hört Berit
              Jóhannesson stå och prata i dag. Hon har många gånger stått och
              pratat oerhört mycket om hur viktigt detta är. Men hur agerar
              Vänsterpartiet? Jo, det är Vänsterpartiet som är med och hugger
              av den här delen av svenska försvaret. Kom ihåg det. Berit Jóhannesson
              är en av de mest ansvariga, och Vänstern hör till de mest ansvariga
              för att vi får den här inriktningen!
            </seg>
            <seg n="f03b3fd1">
              Rikslottachefen summerar så här i sin ledare: Detta är mycket
              illavarslande för Försvarsmakten och dess allt tydligare uppgifter
              att agera internationellt i de så viktiga fredsuppdragen. Kvinnorna
              behövs då.
            </seg>
            <seg n="5b4d20d6">
              Herr talman! Vi står alltså inför ett historiskt beslut, ett
              historiskt beslut i negativ bemärkelse. Socialdemokraterna har
              en uppgörelse om svenskt försvar med dels ett parti som inte vill
              ha något försvar alls, dels ett parti lett av en kommunist. Det
              här med Miljöpartiet är ju egentligen mest häpnadsväckande. Ett
              parti som inte vill ha något försvar satsar 40 miljarder på detta
              försvar. Det är egentligen något otroligt som medierna borde följa
              upp. Men tydligen kan man förvänta sig detta av det partiet.
            </seg>
            <seg n="ab007877">
              Jag läste en insändare i morse på tunnelbanan hit. Det var i
              tidningen Metro. Följande ord är ett citat: Tyvärr förefaller
              det som om yttersta vänstern ska bestämma vår försvarspolitik
              eftersom Göran Persson av taktiska skäl inte vågar sätta sig upp
              mot utpressarna från vänster. De var en insändare och inte heller
              mina ord. och Expressens ledare i går hade rubriken Björklunds
              fiasko.
            </seg>
            <seg n="2c9abd49">
              Det är försvarsbeslutet 2004 vi talar om. Då det gäller det viktiga
              i att svenskt försvar främst är till för att försvara Sverige
              tänker man gärna på Tage Danielssons ord:
            </seg>
            <seg n="7bacca0c">
              Herr talman! Jag vill i likhet med Ola Sundell yrka bifall till
              reservation 1. Jag står självklart bakom alla fyrpartialliansens
              reservationer, men för tids vinnande nöjer jag mig med reservation
              1.
            </seg>
          </u>
          <note type="speaker" n="db519ea1">
            Anf. 115 HELI BERG (fp):
          </note>
          <u who="heli_berg_9c93a3" xml:id="i-8ed56a0a8884cc0a-0" n="7dd1f346">
            <seg n="444ae92b">
              Herr talman! Detta försvarsbeslut är mitt första som ledamot
              i försvarsutskottet. Som kommunalpolitiker på en regementsort
              har jag följt denna process redan tidigare. Resan till dagen D
              har varit intressant men ändå mest skrämmande. Jag som har rötterna
              i grannlandet Finland har en mycket allvarlig syn på ett lands
              försvar. Jag är dotter till en man som endast 17 år gammal hamnade
              i sovjetisk krigsfångenskap och till en kvinna som tjänstgjorde
              som lotta på hemmafronten. Jag behöver nog inte beskriva vad jag
              upplever när Sveriges framtida försvar lutar sig mot kommunister.
              Som alla andra besökte jag som barn kyrkogårdar med oändliga rader
              av vita kors. Likadana kyrkogårdar finns i nästan hela Europa,
              dock inte i Sverige. Att varje land har ett militärt försvar sitt
              eget eller någon annans är för mig blodigt allvar.
            </seg>
            <seg n="a285a801">
              Försvarsdebatten som har pågått har periodvis varit ganska livlig.
              Mängden post och mejl till oss försvarspolitiker har varit diger.
              I tidningar i orter med nedläggningshotade regementen har man
              skrivit spaltkilometrar. Men vad har man skrivit om? Inte det
              som jag trodde var det viktigaste: Hur får vi det bästa möjliga
              försvaret med minst möjliga antal skattekronor?
            </seg>
            <seg n="e46ea0e4">
              I huvudsak har debatten handlat om arbetsplatser på en eller
              en annan ort regionalpolitik med mycket övertoner eller till och
              med ren smutskastning. Att anställda i Försvarsmakten med familjer
              är oroliga för sin framtid är mycket förståeligt, men att erfarna
              kommunalpolitiker ger sig in i debatten med lögner och halvsanningar
              om andra orter och till och med om enskilda försvarsrelaterade
              företag gör mig rädd. Var finns helhetssynen? Jakten på enskilda
              politiker har inte heller varit nådig på vissa orter: Vem röstar
              mot länet? Vem röstar med?
            </seg>
            <seg n="7afdaa08">
              Jag menar att vi måste försöka höja blicken. Ett lands försvar
              måste klara av mycket. Helst ska det inte någonsin behöva prövas
              i en verklig konflikt. Sverige har haft turen och skickligheten
              att hålla sig utanför väpnad konflikt hundratals år, men beredskapen
              måste finnas. Diskussionerna hos oss politiker har handlat mycket
              om internationella insatser. Dessa är självklart mycket viktiga,
              men Sverige är inte vaccinerat mot framtida konflikter på eget
              territorium. Mina kamrater i Sverige har inte gjort sina julaftonspromenader
              bland vita kors de har tittat på Kalle Anka. Fortfarande står
              Finlands generaler på vakt på marskalk Mannerheims grav. 60 år
              är ingen lång tid i ett lands historia. Men förändringarna sker
              ibland väldigt fort. Det är vår plikt att vara beredda, även för
              det mest osannolika, även i Sverige.
            </seg>
            <seg n="43286ac5">
              Herr talman! Våra soldater kommer i framtiden att utsättas för
              stora risker på internationella uppdrag i fredens tjänst. Därför
              är det vår skyldighet att se till att våra soldater har den bästa
              utbildningen och utrustningen som går att frambringa. Vi fick
              en liten föraning om hur det kan te sig när våra Kosovostyrkor
              i våras hamnade i skarpt läge. Det visade sig att de varken hade
              skottsäkra västar eller splitterskyddade fordon i tillräcklig
              omfattning. Det tog också alldeles för lång tid att få fram förstärkningar.
              När våra anlände hade andra länders redan åkt hem. Så får det
              inte gå till.
            </seg>
            <seg n="019dde9a">
              I förmiddagens säkerhetspolitiska debatt berömde socialdemokraten
              Urban Ahlin mångordigt svenska soldaters insatser i Kosovo under
              den gångna våren. Ingen kan ju annat än hålla med. De insatserna
              kan inte nog berömmas. Men 35 av dessa yrkesofficerare och lika
              många civila som med heroiska insatser och med risk för livet
              lyckades hålla de stridande folkgrupperna ifrån varandra kommer
              att sägas upp om regeringens försvarsproposition går igenom i
              dagens, eller morgondagens om det blir så, omröstning. Deras erfarenheter
              och unika kompetens av att ha löst stridsliknande uppgifter framgångsrikt
              behövs i det svenska försvaret även i framtiden.
            </seg>
            <seg n="ed4bd257">
              Av de ca 4 % kvinnor i försvaret som vi har i dag blir det knappast
              några kvar om regeringens och stödpartiernas vilja går igenom.
              Vi har inte råd att avstå deras kompetens, varken på hemmaregementen
              eller på internationella uppdrag. Jämställdhetsarbetet kommer
              att stanna av när kvinnorna har åkt ur organisationen som följd
              av detta beslut. Det var väl inte så vi hade tänkt det?
            </seg>
            <seg n="9b6c7db8">
              Som ett resultat av det nuvarande regelverket för uppsägningar
              tvingas försvaret till att anmäla arbetsbrist och varsla alla
              som tjänstgör på de förband som ska läggas ned eller flyttas.
              Detta drabbar mest unga kvinnor och män som sökt sig till en karriär
              som officer samt dem som frivilligt åtagit sig att delta i internationella
              insatser. Fler alternativ bör övervägas för att forma en förändrad
              personalstruktur. Avgångarna inom försvaret har den senaste tiden
              varit 600 personer per år. Med en flexiblare personalpolitik skulle
              mycket av den turbulens som nu förlamar Försvarsmakten kunna undvikas.
            </seg>
            <seg n="27d96683">
              Under de senaste månaderna har jag träffat många journalister
              från mitt förra hemland. Jag har inte kunnat svara på deras frågor
              om hur vi kommer att kunna fylla snabbinsatsstyrkorna och de långsiktiga
              internationella insatserna efter de nedskärningar vi är på väg
              att genomföra. Inte heller har jag kunnat förklara hur man har
              tänkt sig om det oväntade ändå skulle hända att Sverige skulle
              bli måltavla för internationell terrorism. Jag är rädd att ingen
              i dag kan svara på den frågan, inte ens de partier som ligger
              bakom den aktuella försvarspropositionen.
            </seg>
            <seg n="918a7a6d">
              Lars Ångström uttryckte för en vecka sedan i en TV-debatt att
              detta är det bästa försvarsbeslut som någonsin har tagits. Jag
              delar inte den uppfattningen så länge huvuduppgifterna för försvaret
              fortfarande är att försvara Sverige mot väpnat angrepp, hävda
              vår territoriella integritet, bidra till fred och säkerhet i omvärlden
              samt stärka det svenska samhället vid svåra påfrestningar. Nej,
              herr talman: Så länge detta gäller kan jag inget annat än yrka
              bifall till alliansens reservation nr 1.
            </seg>
          </u>
          <note type="speaker" n="5506e731">
            Anf. 116 ELSE-MARIE LINDGREN (kd):
          </note>
          <note n="f715eba7">
            Herr talman! Jag vill börja med att yrka bifall till reservation
            7 under punkt 14.
          </note>
          <u who="else-marie_lindgren_5bcef0" xml:id="i-dcda28ee356133f6-1" n="3e00ede5">
            <seg n="09249eb2">
              Sverige behöver reformera sitt försvar. Det är de flesta av oss
              medvetna om. Man kan ju faktiskt, så här i juletid, säga som i
              julevangeliet: tiden är inne för detta. Det föreligger inga militära
              hot mot vår nation som helhet under den närmaste framtiden, det
              är vi överens om. Men jag skulle önska att vi någon gång i våra
              debatter mer har en diskussion om och belyser just vårt framtida
              försvar och vad vi ska ha försvaret till. Jag tycker att det alltför
              mycket handlar om enskilda regementen: var de ska ligga och vart
              de ska flyttas. Jag vill påpeka att en ordentlig, gedigen debatt
              om vårt försvar vore på plats.
            </seg>
            <seg n="8a24015e">
              Jag vill emellertid återvända till en frågestund som jag hade
              med statsministern här den 23 september. Jag ställde då en fråga
              till honom med anledning av att våra, de borgerliga partiernas,
              förhandlingar med Socialdemokraterna hade havererat dagen innan.
              Min fråga löd: Kommer Vänsterpartiet och Miljöpartiet att få ett
              avgörande inflytande på försvars- och säkerhetspolitiken? Statsministern
              svarade: Där känner jag mig trygg eftersom jag baserar det ställningstagande
              som regeringen kommer att göra på Försvarsberedningens grund.
              Jag fortsätter citatet: När så Försvarsberedningen framställer
              sitt förslag händer någonting. Partiledarna tar över och det blir
              storpolitik. Vidare sade han: Vi tänker dock inte låta oss luras
              in i den diskussionen, utan vi håller fast vid Försvarsberedningens
              förslag. Herr talman, allt står att läsa i protokollet den 23
              september. Jag fick ju naturligtvis inte något svar på min ställda
              fråga, men det har jag ju fått här i dag.
            </seg>
            <seg n="bea0ff4f">
              Försvarsministern talade om att det var tumult här, och jag undrar:
              Vem är det som skapar det tumultet, och vem är det som lurar vem
              i dag? Jag kan inte låta bli att tänka på hur det går till när
              katten leker med råttan. Katten släpper råttan, som tror att den
              är fri. Så fångas råttan gång på gång, och när inget annat återstår
              så spelar den död i hopp om att katten är mer uttråkad än hungrig.
              Jag tycker att det är en beskrivning av det som har hänt när det
              gäller försvarspolitiken och samarbetet mellan Vänstern och Socialdemokraterna
              i första hand. Det är sådant som händer i naturen, och det kan
              också hända i krig, men att få se det hända i vår kammare är häpnadsväckande.
            </seg>
            <seg n="a20ef89b">
              Vi håller fast vid Försvarsberedningens förslag, sade statsministern.
              Alla trodde vi att rapporten från Försvarsberedningen, som fått
              lovord från många håll, skulle ligga till grund för regeringens
              proposition Vårt framtida försvar . Det gör den också, men det
              finns en avsevärd skillnad. Ambitionen i propositionen, i förslaget,
              stämmer inte överens med de givna ekonomiska ramarna. Det är ganska
              svårt att få det där att gå ihop. Detta konstaterade vi i ett
              tidigt skede när vi förhandlade med Socialdemokraterna. Jag var
              själv med vid alla de tillfällena. Det blev storpolitik, som Persson
              uttryckte det, fast med helt andra medspelare, medspelare som
              dessutom är försvarsfientliga.
            </seg>
            <seg n="111e0480">
              Herr talman! Det fanns, och finns kanske fortfarande, en rejäl
              möjlighet att nå en bred uppgörelse ännu efter dagens utspel.
              Jag vet inte vad som kommer ut från försvarsutskottet i morgon,
              men man kan ju ha en stilla önskan att vi får en återremiss som
              innehåller lite mer än bara vad Arvidsjaur skulle kunna få för
              kompensation.
            </seg>
            <seg n="12cb2adf">
              Kristdemokraterna tog aktiv del i arbetet med att samla bredden,
              och vi blev oerhört besvikna när Socialdemokraterna överraskande
              avbröt förhandlingarna. Det är viktigt att hålla i minnet att
              det faktiskt var Socialdemokraterna som avbröt de förhandlingar
              som vi hade hoppats på. Detta har belysts även tidigare i dag.
              Jag tror att det hade kunnat bli ett historiskt beslut, ett bra
              beslut för Försvarsmakten och för oss politiker som vill ta ansvar
              och ha en försvarsmakt värd namnet både i Sverige och utomlands.
            </seg>
            <seg n="7b40a761">
              Förtroendet för oss politiker har nu sjunkit ytterligare bland
              våra medborgare. En bred överenskommelse hade skapat en större
              trygghet för både anställda och hela vår försvarsindustri, vilket
              vi ibland kanske glömmer bort i det här sammanhanget. Den berör
              många människor i vårt samhälle.
            </seg>
            <seg n="ca83d82f">
              Herr talman! Det försvarsbeslut som vi ska fatta är ett svek
              mot svenska folket. Ekonomin spelar en avgörande roll i våra överväganden,
              och vi kan redan nu se att omställningskostnaderna för Försvarsmakten
              är underskattade. Försvarsberedningen har i enighet pekat på att
              det måste göras en förnyad prövning om inte besparingarna på 3
              miljarder kan infrias. Försvarsberedningen pekade också tydligt
              ut besparingskrav med tillhörande ambitionsminskningar på följande
              områden jag vill räkna upp dem för de kommer sällan med i debatten.
            </seg>
            <seg n="dd2df9ab">
              Vi föreslog en omstrukturering och reducering vid de totalförsvarsgemensamma
              myndigheterna med ca 40 % av deras driftsbudgetar. Detta skulle
              kunna ge 1 ½ miljard med tidigt utfall. Reducering med 40 % av
              Försvarsmaktens centrala ledning kan ge 250 miljoner kronor. Omorganisation
              av den territoriella verksamheten, det vill säga hemvärnsorganisationen
              och militärdistriktsorganisationen, ger en besparing på 250 miljoner
              kronor. Detta skulle ge en besparing på ca 2 miljarder kronor.
              1 miljard skulle man reducera förbandsverksamheten med. I dag
              hör vi endast talas om förbandsnedläggningar.
            </seg>
            <seg n="da0d1d68">
              Försvarsberedningen tyckte också att i takt med reducering av
              förband kan logistikverksamheten förändras och minskas med 25
              %. Detta skulle kunna ge 1 miljard kronor senare i processen.
              Det finns andra områden att spara på än enbart på ren förbandsnedläggelse.
            </seg>
            <seg n="555ebd67">
              Relationen mellan förbandsnedläggningar å ena sidan och ambitionsminskning
              och reducering av stödmyndigheter å andra verkar inte gå i takt.
              Det som framhålls är besparingarna genom nedläggning och flyttning
              av förband.
            </seg>
            <seg n="ab114806">
              För Vänstern och den vänsterkartell som nu finns gäller det naturligtvis
              att urholka hela förbandsverksamheten för att sedan kunna gå vidare
              med ytterligare nedskärningar. Det står fullständigt klart. När
              man nu gör en brantare nedskärningskurva blir nettobesparingarna
              avsevärt mindre med stora påföljder för hela orter och för många
              män, kvinnor och barn.
            </seg>
            <seg n="4f4a47c9">
              Varför pekar man ut Arvidsjaur här i dag? Är inte drabbade människor
              i Östersund eller Visby eller på andra ställen värda att få en
              trygghet lika väl som de i Arvidsjaur?
            </seg>
            <seg n="da6f8512">
              Nya avvecklingspaket ligger på ÖB:s bord och innebär ytterligare
              neddragningar med beslut redan i början av nästa år. Var finns
              etiken i att inte berätta för oss och hela svenska folket hur
              försvaret, med alla de besparingar som man räknar med, kommer
              att se ut fram till 2007? Dem vill vi ha klart redovisade. Hur
              kommer försvarsindustrin att påverkas? Det är viktigt att detta
              sägs klart och tydligt så att vi får en helhetsbild av hur vårt
              försvar kommer att se ut fram mot slutet av den här försvarsperioden.
            </seg>
            <seg n="55938fcb">
              Herr talman! Jag läste för en tid sedan Johan Hakelius krönika
              i tidningen Försvarets Forum. Det är inte svårt att känna igen
              sig när han beskriver omvandlingen från krigsmakt till försvarsmakt
              och hur det hela började med att man bytte namn på handdukarna.
              Min reflexion är: Vad ska Försvarsmakten heta i framtiden? Vad
              ska den ha för namn? Jag tycker inte att den kan stå för vare
              sig försvar eller makt. Kanske Johan Hakelius, som brukar sitta
              på läktaren, kan föreslå vad vi ska kalla vår försvarsmakt i framtiden.
            </seg>
          </u>
          <note type="speaker" n="758ee8ee">
            Anf. 117 CLAES VÄSTERTEG (c):
          </note>
          <u who="claes_vasterteg_b3b52d_w" xml:id="i-b834f4c072ae7f85-0" n="f2f637a1">
            <seg n="993829f3">
              Herr talman! Om regeringen varit beredd att ta ansvar i höstas
              och visat vilja att nå en bred blocköverskridande överenskommelse
              tror jag att vi hade sluppit det kaos som varit de senaste veckorna
              och inte minst i dag, vilket också påpekats av flera talare i
              dag. Vi hade också sluppit ovissheten och en politisk kohandel
              i elfte timmen. Det är en kohandel som jag bara kan tolka på ett
              sätt, nämligen att det viktigaste för regeringen och dess kartellpartner
              är att behålla makten, inte att nå fram till bra och kloka beslut.
            </seg>
            <seg n="ecf37cd1">
              Jag hade gärna sett ett beslut som var brett förankrat i riksdagen
              och som därmed också hade möjliggjort rejält ökade internationella
              insatser. Tyvärr valde regeringen bort den möjligheten. Den valde
              bort möjligheten att nå en historiskt bred överenskommelse. Den
              tog vänstersvängen och gjorde upp med Miljöpartiet, och debatten
              i dag har med all önskvärd tydlighet visat vad konsekvenserna
              av den vänstersvängen blivit och kommer att bli.
            </seg>
            <seg n="276c24e6">
              Det är något svårt att föra den här debatten. På samma sätt som
              för alla dem som är verksamma inom Försvarsmakten är den här debatten
              fylld av ovisshet. Vad är det vi debatterar egentligen? Vad kommer
              det förslag som Socialdemokraterna och Vänstern ska lägga fram
              i utskottet i morgon att innehålla? Vad innebär uppgörelsen? Och
              vad händer när Vänsterpartiet och andra kanske inser att uppgörelsen
              inte innehåller så mycket? Hur långt sträcker sig bäst-före-datumet
              för uppgörelsen?
            </seg>
            <seg n="d9ea8dc1">
              Jag har inte riktigt förstått, och inte heller lyckats utröna
              av denna debatt, vad skillnaden är mot det som redan i dag står
              i betänkandet? Arvidsjaur pekas ut explicit; det behöver göras
              ordentliga insatser för att kompensera dem för nedläggningen.
              Ingen har dock sagt att övningsfälten i Arvidsjaur ska försvinna,
              så jag förstår inte riktigt vad det är man gjort upp om. Men vi
              kommer kanske till insikt om det i morgon.
            </seg>
            <seg n="96c29d2a">
              Jag kan också tycka att betänkandet egentligen inte innehåller
              särskilt mycket konkret. Men en konkret del innehåller det. Det
              är förslagen på förbandsnedläggningar. De är inte minst konkreta
              och påtagliga för alla de människor som bor i de orter som drabbas.
            </seg>
            <seg n="669cbc5c">
              Givetvis måste omställningen av försvaret innehålla förändringar
              i förbandsstrukturen. Det är nog ingen som inte tror det. Men
              omställningen ska ske med en öppenhet och med en tydlig spårbarhet
              i de underlag som läggs fram för de förbandsnedläggningar som
              görs.
            </seg>
            <seg n="262c1dd9">
              Det underlag som nu används har enligt många stora brister och
              har skapat fler frågetecken. Jag tänkte uppehålla mig vid ett
              frågetecken som majoritetens förslag skapar. Vad får förslaget
              för konsekvenser för västkusten? Jag tänker då bland annat på
              konsekvenserna för Sjöräddningen men även konsekvenserna för Göteborgs
              hamn.
            </seg>
            <seg n="5aac769c">
              Det är den enda hamn i Norden som är klassad med CSI-status.
              Det är en klassning som ställer särskilda krav på säkerheter i
              anslutning till hamnen. Den sjöfart som bedrivs i Göteborgs hamn
              är inte bara ett västsvenskt intresse. Det är ett nationellt intresse.
              Det är oerhörda värden som varje dag passerar genom hamnen i Göteborg.
              Svenskt näringsliv är i stor utsträckning beroende av att det
              fungerar utan störningar. Jag har inte hört något bra svar på
              hur norra Europas största hamn ska kunna skyddas mot terroristattacker
              när det inte finns någon direkt militär närvaro längre i Göteborg.
            </seg>
            <seg n="0070919a">
              Herr talman! Samtliga partier i Sveriges riksdag är mer eller
              mindre överens om att vi ska öka våra internationella insatser.
              Från alliansens sida har vi som nämnts tidigare i debatten en
              högre ambitionsnivå än regeringen. Det är en nivå som är nödvändig
              om vi ska kunna dra vårt strå till stacken vid internationella
              insatser. Det räcker inte bara med vackra ord. Det måste också
              finnas möjlighet till handlingskraft bakom de vackra orden.
            </seg>
            <seg n="6d7483b9">
              Oavsett vilken ambitionsnivå som väljs måste personalförsörjningen
              fungera. Jag och Centerpartiet är allvarligt oroade för att den
              volym av värnpliktiga som nu föreslås av majoriteten inte kommer
              att kunna räcka för att rekrytera soldater till internationella
              styrkor. Det kommer att krävas att bra många fler värnpliktiga
              än i dag anmäler sig till internationell tjänst.
            </seg>
            <seg n="c39d7137">
              Samtidigt som volymen måste räcka till måste givetvis de som
              gör internationell tjänst ha möjlighet till en bra utbildning
              så att de får den kompetens som krävs för att kunna göra ett bra
              jobb. Det här förslaget innebär också att halva kompetensbasen
              väljs bort. Jag hade gärna sett att försvarsbeslutet tagit de
              första stegen mot ett införande av en könsneutral plikt.
            </seg>
            <seg n="995f836a">
              Herr talman! Omställningen av försvaret till ett insatsförsvar
              är påbörjad och ska givetvis fortgå. Om det råder nog ingen tvekan.
              Men det ska göras på ett sätt som är realistiskt och inte på ett
              sätt som behöver göras om innan ens bläcket på riksdagens protokoll
              har hunnit torka.
            </seg>
            <seg n="f8cb6b34">
              De signaler som nu skickas från både departementet och Försvarsmakten
              tyder just på att vi kommer att behöva göra om det. Vi är många
              som inte skulle bli förvånade om vi snart står här igen om diskuterar
              neddragningar, förbandsnedläggningar och omstruktureringar.
            </seg>
            <seg n="f9753f01">
              Det fanns en möjlighet att nå ett beslut som var långsiktigt
              och med bred förankring. Det hade gjort omställningen lite enklare.
              Men tyvärr tog inte regeringen den chansen. Man valde vänsterfalangen,
              och man valde bort den historiska möjligheten. Jag tycker att
              det är synd.
            </seg>
          </u>
          <note type="speaker" n="7d8568fa">
            Anf. 118 OLA RASK (s):
          </note>
          <u who="ola_rask_83bef8_w" xml:id="i-6407b262b2e47426-0" n="44365847">
            <seg n="eb29e671">
              Herr talman! Efter två tidigare försvarsbeslut trodde jag att
              de borgerliga skulle ha lärt sig något. Jag vet inte om det beror
              på att Centern böt sida att det blev samma ödessymfoni som vi
              har lyssnat på de tidigare två gångerna.
            </seg>
            <seg n="97e2635d">
              Det har varit katastrof och kaos. Allt håller på att gå över
              ända. Vi har hört det förut. Det är en ödessymfoni som i dag,
              till min besvikelse, också Centern har ställt upp i. Erlandsson
              har inte höjt rösten men viskat fram sina argument. Man skulle
              kunna tolka det som att han var lite skamsen, jag vet inte.
            </seg>
            <seg n="4f204a1c">
              Vi har haft Sundell som har bullrat som ett åsknedslag av cymbaler.
              Där har vi haft piccolaflöjten Widman och Wälivaara som en gnällig
              fiol. De har fyllt upp instrumenteringen. Jag talar inte om förslaget.
              Där är vi ganska överens. Jag talar om sättet att föra debatt.
            </seg>
            <seg n="8fb7a643">
              Någon har sagt: Det här är väl att skapa politikerförakt. Jag
              tror att det var min vän Rolf Gunnarsson från Dalarna som sade
              det. Jag tror att de som utanför huset har lyssnat på debatten
              i dag tycker: De borde väl ändå ha någonting eget att framföra.
            </seg>
            <seg n="6ab3022f">
              Det är väldigt lätt att vara kritisk mot vad andra har föreslagit
              och vad andra har gjort. Det är naturligtvis besvärligare att
              ta fram ett eget alternativ. Man har utgått ifrån den gamla klassiska
              metoden: Tryter argumenten höjer man rösten. Eller som Eskil gjorde:
              När man har tappat sitt vapen går man till anfall ändå.
            </seg>
            <seg n="bda2c597">
              Det är väldigt olyckligt för den försvarspolitiska debatten.
              Det är, som det sades här för något inlägg sedan, en oerhört viktig
              diskussion vi har att föra. Hur skyddar vi detta land mot den
              nya hotbild som vi kommer att ha och redan har? Hur klarar vi
              en mycket besvärlig omställning från ett invasionsförsvar till
              ett insatsförsvar?
            </seg>
            <seg n="a13b4da5">
              Det är ingen lätt uppgift. Det är en ganska svår och tung organisation
              som ska förändras. Vi kan samtidigt konstatera att vi måste spara
              ett antal miljarder, eftersom det kostar för mycket. Där går heller
              inte argumenten ihop.
            </seg>
            <seg n="742d2ae6">
              Allan Widman säger: I Finland får man för hälften av pengarna
              ett bra försvar. Det är ungefär det vi har sagt. Men ni säger
              att ni måste ha mer pengar. Vi säger att vi vill spara 3 miljarder.
              Det är en ganska liten summa av 40 miljarder, om man ser det i
              de proportionerna. Men det är en jättelik summa när man ser till
              vilken omställning för enskilda människor och enskilda orter det
              kommer att innebära.
            </seg>
            <seg n="fba89ee1">
              Eskil Erlandsson klagade också på att förslaget inte hade remissbehandlats.
              Det fanns inga alternativ. Det är som försvarsministern sade:
              Man kan naturligtvis önska att man hade alla sanningar på bordet.
              När det gäller försvarspolitik tror jag vi gör väldigt klokt i
              att inse att vi aldrig kommer att ha alla sanningar på bordet.
            </seg>
            <seg n="a965d3d0">
              Vi kommer att ha en hotbildssituation som kommer att vara mer
              föränderlig än vad vi någonsin har upplevt. Det är min spådom
              inför framtiden. Därför kommer vi naturligtvis också att göra
              vissa misstag. Vi måste pröva oss fram. Vi vet inte svaren på
              alla frågor. Men vi vet en sak. Det är att vi ska göra om vår
              försvarsorganisation. Därom är vi överens.
            </seg>
            <seg n="50bfddaa">
              De utanför det här huset som har lyssnat på diskussionen har
              om de nu har läst betänkandet, och det är kanske inte så många
              som har gjort det, men några har gjort det kunnat konstatera:
              Vad de säger i ödessymfonin stämmer ju inte med det som står i
              betänkandet. Det stämmer definitivt inte med rapporten från Försvarsberedningen.
            </seg>
            <seg n="f8e5b1a2">
              Detta är det tredje försvarsbeslutet jag är med om. Jag har aldrig
              känt mig så välinformerad. En av grundorsakerna till det är att
              vi hade en försvarsberedning som under Håkan Juholts ledning och
              med centerpartisten Anders Svärd tog fram ett antal förslag tillsammans
              med er andra. Vi konstaterade i juni att det fanns en stabil majoritet
              av s, c och kd, och helt plötsligt sker en förändring.
            </seg>
            <seg n="dbc898cd">
              Jag tror att alla förstår varför det skedde en förändring. Det
              har sagts här förut. Det är ganska uppenbart. Det tillhör det
              politiska spelet. Här lyckades Moderaterna att lura in de andra
              i fällan att skapa vad man nu kallar alliansen, eller vad det
              nu var den kallades, för att bilda ett regeringsalternativ.
            </seg>
            <seg n="ddd01502">
              Det är okej. Det kan man mycket väl göra. Det är en oppositions
              huvuduppgift att driva en oppositionspolitik. Men då måste man
              ha någonting i sak i stället. Det räcker inte att bara klaga på
              dem som har ansvaret.
            </seg>
            <seg n="a83b3383">
              Jag känner mig alltså besviken över att vi har fått den här situationen.
              Jag såg också besvikelsen hos andra när vi presenterade beskedet
              att vi i morgon förmodligen kommer att ha en majoritet bakom betänkandet.
              Så är det politiska spelet. En av de fyra sade till mig: Förändringarna
              sker på det här sättet i politiken får man räkna med det mesta.
            </seg>
            <seg n="d13cc29a">
              Det är klart att en ansvarig regering måste skaffa sig majoriteter
              i olika sammanhang, men naturligtvis utan att göra avkall på grundläggande
              ideologiska frågor. Det har det aldrig varit fråga om, utan här
              är det Försvarsberedningen som står bakom det förslag som vi har
              att behandla i dag.
            </seg>
            <seg n="83ed1989">
              Jag tror att man ska vara ganska klar över att vi bör ändra den
              här typen av diskussion till att bli en diskussion om detta: Hur
              ska det framtida insatsförsvaret organiseras? Hur ska det se ut?
              Vilka resurser ska det ha? Precis som Försvarsberedningen har
              gjort med grundmaterialet den här gången måste vi fortsätta att
              föra den diskussionen i framtiden.
            </seg>
            <seg n="ef80799b">
              Jag är trygg i det här beslutet, som jag nyss sade. Jag vet att
              inte allt är perfekt det kommer det aldrig att vara. Men jag känner
              mig trygg i att det finns ett underlag som är tillräckligt för
              att man ska kunna fatta beslut. Det är en sanning som har upprepats
              många gånger, men den tål att upprepas. Ett icke-beslut är också
              ett beslut, men oftast ett väldigt dåligt beslut. Då lever hela
              organisationen, hela den värld som är beroende av det beslutet,
              i ovisshet. Det är en regerings ansvar att se till att det fattas
              ett beslut. Jag tror att vi kan känna oss ganska trygga i det.
            </seg>
            <seg n="00778ec8">
              Jag hoppas också att ni som i Försvarsberedningen stod bakom
              den inriktning som förslaget nu har kommer att känna er lika trygga
              när vi har fattat det här beslutet. Sedan återstår naturligtvis
              mycket arbete, i den förändring och den föränderlighet som världen
              kommer att stå inför.
            </seg>
            <seg n="8b68cc2c">
              Jag yrkar bifall till det förslag som ligger.
            </seg>
          </u>
          <note type="speaker" n="0fd3f4d4">
            Anf. 119 ROLF GUNNARSSON (m) replik:
          </note>
          <u who="rolf_gunnarsson_8bd44f_w" xml:id="i-5e5f978bca2dec87-1" n="e5534a61">
            <seg n="c4247dad">
              Herr talman! Det är klart att man måste skaffa sig majoriteter,
              Ola Rask. Det förstår jag också; det ingår i det politiska spelet.
            </seg>
            <seg n="1608c7ee">
              När jag var liten lärde jag mig någonting. Jag kommer ihåg att
              mina föräldrar sade att man skulle passa sig för dåliga lekkamrater.
              Det är så vi har kritiserat er i dag.
            </seg>
            <seg n="e0de90ff">
              Jag är tidningsläsare och tidningsman, och jag följer landets
              tidningar. Det framgår att ni nu ser ett hot i den nya alliansen.
              Det är en kraftfull allians, och naturligtvis ser ni ett problem
              med det.
            </seg>
            <seg n="69260b04">
              Eftersom du är en vän av frivilligrörelsen tänkte jag nu strunta
              i retoriken och taktiken. Eftersom varken statsrådet eller Tone
              Tingsgård ville svara på mina frågor ska jag ställa dem till dig.
            </seg>
            <seg n="39b14b23">
              Att det där med Arvidsjaur har förvirrat och skapat politikerförakt
              tror jag. Men det är ingen fråga utan ett påstående.
            </seg>
            <seg n="73a0488c">
              Den första frågan gäller vad rikslottachefen skrev: De unga kvinnor
              som äntligen har kommit in i Försvarsmakten kommer nu att sägas
              upp. Om inget görs kommer vi snart att vara tillbaka på samma
              nivå som i början av 80-talet. Jag vet att du sysslar bland annat
              med frivilligrörelserna. Vad tror du: Är det ett hot, och är det
              en riktig beskrivning som hon gör?
            </seg>
            <seg n="fdddcdf8">
              Den andra frågan gäller polisens roll, som jag har tjatat om
              och inte fått något svar på. Vad menar ni i regeringen när ni
              säger att poliser ska hjälpa till när MD-grupperna inte finns?
              Vad menar ni i regeringen då? Vad tror du, om MD-grupperna försvinner:
              Kommer inte det att urholka möjligheterna att få ett bra frivilligförsvar?
            </seg>
          </u>
          <note type="speaker" n="71ee4981">
            Anf. 120 OLA RASK (s) replik:
          </note>
          <u who="ola_rask_83bef8_w" xml:id="i-6407b262b2e47426-1" n="44365847">
            <seg n="c5b25076">
              Herr talman! Frivilligrörelsen måste naturligtvis förändras,
              precis som all annan verksamhet inom Försvarsmakten när det gäller
              vårt försvar av landet. Många av frivilligorganisationerna kommer
              att behövas och finnas kvar, och de kommer naturligtvis också
              att tvingas till vissa förändringar av sina verksamheter.
            </seg>
            <seg n="c2a4d3e8">
              Det här med kvinnorna kan vara ett bekymmer. Om jag ser till
              det som jag har följt noggrant som regeringens representant i
              Rikshemvärnsrådet, är man där oerhört bekymrad över den omställning
              som man, precis som alla andra, tvingas göra. Det är stora svårigheter.
              Man har en gammal tradition, och man har verksamheter som har
              fungerat. Man måste i många fall förnya ledarskapet för att det
              ska fungera i framtiden.
            </seg>
            <seg n="e1c33f39">
              Jag har testat med dem som finns där ute, och många säger att
              det blir väldigt svårt, och en del säger att det inte går. Men
              rikshemvärnschefen säger så här: Jo, det här är ett måste. Vi
              måste få en ny organisation vår roll kommer naturligtvis att kräva
              det.
            </seg>
            <seg n="68f6a42f">
              När det sedan gäller MD-grupperna måste också en förändring till.
              Det hade varit väldigt bra om vi hade haft alla fakta på bordet,
              men som jag sade kommer vi aldrig att ha det. Så var det förra
              gången när vi beslutade om MD-grupperna. Det är klart att det
              kommer att bli bekymmer med vad man ska luta sig mot när det gäller
              hemvärnets verksamhet, övningar och organisation i övrigt. Men
              jag tror alltså det fick jag rikshemvärnschefens ord på att vi
              kommer att klara av det här.
            </seg>
          </u>
          <note type="speaker" n="fd49f16d">
            Anf. 121 ROLF GUNNARSSON (m) replik:
          </note>
          <u who="rolf_gunnarsson_8bd44f_w" xml:id="i-5e5f978bca2dec87-2" n="e5534a61">
            <seg n="d04480ef">
              Herr talman! Med en dåres envishet tar jag frågan om polisen
              en gång till: Vet du vad regeringen menar? Exemplet var en hemvärnsövning
              i norra Hälsingland, och jag ställde där frågan och fick till
              svar: Om MD-grupperna inte fanns skulle man komma från Boden och
              hjälpa till och polisen, lade man till. Vad betyder det? Jag tycker
              att det är en oerhört viktig fråga. Jag har ställt den i dag och
              inte fått något svar. Du var själv i utskottet, och jag såg att
              ni också hajade till. Om du vet någonting om det här är det väldigt
              viktigt att du tar fram det.
            </seg>
            <seg n="ce5ed033">
              Vi får se vem som får rätt i fråga om kvinnorepresentationen
              i fortsättningen. Rikslottachefen är negativ och tror att det
              blir svart när det gäller kvinnornas andel i försvaret i fortsättningen.
              Jag hoppas naturligtvis att din positiva bild blir den rätta.
              Hennes bild är väldigt mörk i den ledare som hon skrev.
            </seg>
            <seg n="9d80450d">
              När det gäller MD-grupperna är de reaktioner jag har fått att
              det är negativt, om man skulle bli utan dem i ett område i Sverige
              och de fanns 100 mil bort. Jag ska försvara försvarsministern,
              som inte har möjlighet att gå upp. Hon sade i fredags att man
              kunde tänka sig en organisation där man kanske måste behålla någon
              typ av verksamhet, MD-grupper eller vad det kallas, i delar av
              Sverige. Det får jag väl se som en ljusning.
            </seg>
          </u>
          <note type="speaker" n="0b7fc241">
            Anf. 122 OLA RASK (s) replik:
          </note>
          <u who="ola_rask_83bef8_w" xml:id="i-6407b262b2e47426-2" n="44365847">
            <seg n="263c37e2">
              Herr talman! Ibland kan det vara en fördel att inte tillhöra
              regeringen.
            </seg>
            <seg n="4b53a1ea">
              Den där frågan är naturligtvis fullständigt omöjlig att besvara.
              Jag träffar också människor ute i buskarna som har uppfattningar,
              på grund av ovisshet och okunnighet. Där har vi inte tänkt färdigt.
              Hela organisationen befinner sig i en omfattande omstöpning. Det
              gäller inte minst frivilligorganisationerna, och de kommer att
              känna av det här väldigt starkt.
            </seg>
            <seg n="8ad45424">
              Den som är positiv det är ett litet råd med tanke på det sätt
              som ni har fört debatten tidigare i dag hittar i regel lösningarna.
              Om man bara talar om hur dåligt det är och hur svårt det är att
              göra förändringar går det inte. Men det kan gå om man är positiv.
              Jag tror att lottakåren är positiv i själen, och jag tror att
              de, precis som en del andra frivilligorganisationer, kommer att
              hitta nya vägar som gör att de får fler kvinnor i verksamheten.
              Hemvärnet har lyckats med det, även om vi inte känner oss nöjda.
              Man har lyckats öka andelen kvinnliga hemvärnsledamöter, eller
              vad man ska kalla dem.
            </seg>
            <seg n="0c35942e">
              En omställning ger de här bekymren, och det får vi leva med.
              Vi behöver komma till insikt om att så är världen, att den inte
              är en gång för alla given utan det sker förändringar, och då får
              vi hantera dem. Och Rolf! Är man positiv klarar man det.
            </seg>
          </u>
          <note type="speaker" n="6ac269ec">
            Anf. 123 KARIN ENSTRÖM (m):
          </note>
          <u who="karin_enstrom_aa1903_w" xml:id="i-870ea2a5fe52a5a6-0" n="09c21617">
            <seg n="08c85920">
              Herr talman! Vad ska man säga efter den här ordväxlingen?
            </seg>
            <seg n="6824e8bb">
              Det här känns inte bra. Vi ska i dag eller i morgon fatta ett
              beslut som innebär mycket stora förändringar för väldigt många
              människor och verksamheter. Det är ett beslut som får stora konsekvenser
              för försvarets framtid detta utan att vi har ett bra underlag
              och utan att vi vet vilket beslut som kommer att gå igenom.
            </seg>
            <seg n="ae9ff68f">
              Det är ganska fantastiskt hur den socialdemokratiska regeringen
              lyckats vända den breda samsynen från Försvarsberedningen i våras
              till en total oreda i höst och allt detta bara för att klamra
              sig fast vid regeringsmakten. Det här tycker jag är ett bra exempel
              på riktigt dåligt ledarskap.
            </seg>
            <seg n="bae47560">
              Herr talman! I mitt anförande ska jag koncentrera mig på människorna
              i Försvarsmakten. Det är nämligen de som ska göra det här jobbet
              hur det än går. Enligt propositionen kommer personalfrågorna att
              vara centrala för försvarsreformen under överskådlig tid. Det
              står: Ett väl fungerande personalförsörjningssystem kan vara den
              enskilt viktigaste förutsättningen för Försvarsmaktens möjligheter
              att utföra sina uppgifter. Det här låter jättebra. Jag är den
              första att instämma i det. Men varför ger man då inte Försvarsmakten
              förutsättningar att kunna lösa personalförsörjning både på kort
              och lång sikt.
            </seg>
            <seg n="c4730019">
              Låt mig ta några exempel på hur det riskerar att bli. Försvarsmakten
              riskerar att få en ålders- och kompetensstruktur som är raka motsatsen
              till vad man behöver. Hela funktioner eller förmågor riskerar
              att försvinna på grund av de föreslagna förbandsflyttarna i kombination
              med uppsägningar av officerare. Amfibiekåren kommer förmodligen
              att drabbas värst, men även artillerifunktionen, ubåtsfunktionen
              och jägarfunktionen riskerar att stå utan kompetent personal när
              hela flyttkarusellen har snurrat färdigt.
            </seg>
            <seg n="180f59aa">
              Andelen kvinnliga officerare kommer att sjunka dramatiskt. När
              nu trenden med de många avgångarna bland kvinnliga officerare
              i Försvarsmakten äntligen har vänt kommer huvuddelen av dessa
              att sägas upp. Jag undrar hur försvarsministern tror att man ska
              kunna locka duktiga unga kvinnor och män att söka sig till Försvarsmakten
              i fortsättningen när man tvingas till de här åtgärderna och till
              totalt rekryteringsstopp i flera år framöver.
            </seg>
            <seg n="31e85829">
              Här har överbefälhavaren varit mycket tydlig. Han har begärt
              fler instrument för att lösa personalförsörjningen både på kort
              och på lång sikt, men han har fått nej på allt. Om myndigheten
              inte har några instrument för att lösa den här uppgiften, är det
              då vettigt att bara stå vid sidan om och titta på?
            </seg>
            <seg n="75de78ac">
              Om man till detta lägger den osäkerhet som finns avseende ytterligare
              besparingar och reduktioner och ännu fler förbandsnedläggningar
              nästa år är det också lätt att inse att de som nu tjänstgör i
              Försvarsmakten, unga, kompetenta och välutbildade officerare,
              varken vill, vågar eller kan vänta på att regeringen, tillsammans
              med sina stödpartier, ska ha sparat färdigt på försvaret. En sådan
              här officersflykt har vi sett under tidigare försvarsbeslut. Det
              kommer inte heller att bidra till en bra ålders- och kompetensstruktur,
              vilket vi alla strävar efter.
            </seg>
            <seg n="7862817a">
              Herr talman! Nu har jag klagat länge nog. Vad har vi att komma
              med? Vad kan man göra för att lösa den här akuta situationen när
              det gäller personalförsörjningen?
            </seg>
            <seg n="a2cd533c">
              Jag ser flera möjligheter som jag också föreslog för försvarsministern
              i en interpellationsdebatt i fredags. Man skulle kunna tillskjuta
              mer resurser för att undvika de här uppsägningarna på grund av
              arbetsbrist. Man skulle kunna skjuta upp sluttidpunkten för omorganisationens
              genomförande. Man skulle kunna revidera hela förslaget till grundorganisation.
              Det kan inte ligga vare sig i försvarsministerns eller i regeringens
              intresse att så mycket kompetens och så stora gjorda utbildningsinvesteringar
              bara kastas i sjön.
            </seg>
            <seg n="0da91dd6">
              Vad kan göras på sikt när nu Försvarsmakten förändras från ett
              mobiliserande försvar till ett försvar som ska vara insatsberett,
              inte bara året runt utan dygnet runt? De mobiliserade förbanden
              kommer att stå i varierande grad av beredskap, och en hel del
              kommer att vara insatta hela tiden. Vi vet att de internationella
              insatserna nu ska vara en del av Försvarsmaktens huvuduppgifter.
            </seg>
            <seg n="fe9b7c40">
              Det framtida behovet av befäl kommer att ligga på en befälskår
              med tyngdpunkten på åldern 2040 år. Huvuddelen av officerskåren
              kommer därför att behöva växla karriär till andra yrken någonstans
              i 3540-årsåldern. Därför anser vi att Sverige bör följa den modell
              som huvuddelen av Västeuropas länder redan har infört, nämligen
              att yrkesofficerare kan anställas i en ny och tidsbegränsad form.
            </seg>
            <seg n="e2ffe42b">
              Försvarsmakten måste också kunna få anställa soldater som nyss
              fullgjort sin militära grundutbildning. Här öppnar utskottet lite
              försiktigt för den möjligheten i termer av i vissa fall. Jag är
              övertygad om det är helt nödvändigt för att kunna upprätthålla
              en beredskap på 1015 dagar, som kommer att krävas i vissa insatsförband.
              Då duger det inte att börja annonsera efter frivilliga i tidningen.
            </seg>
            <seg n="0197c50e">
              Jag tycker att regeringen backar i de här frågorna. I propositionen
              skjuter man frågorna på framtiden. Det ska utredas, och det ska
              återkommas.
            </seg>
            <seg n="b2ff80e9">
              Jag skulle vilja citera vad ÖB skrev i ett internt nyhetsbrev
              från november. Det heter Lystring och skickas ut tillsammans med
              lönebeskeden till de anställda. Han skriver: Vårt personalförsörjningssystem
              har tillkommit för andra behov i en annan tid. Nu bör det vara
              klart för alla att det brådskar med ett nytt personalförsörjningssystem.
            </seg>
            <seg n="a389f00e">
              Vad är det då som är så svårt? Hur länge kan vi stå vid sidan
              om och titta på? Jag är allvarligt bekymrad över konsekvenserna
              av det här försvarsbeslutet. Jag tror inte att Försvarsmakten
              kommer att kunna lösa sina uppgifter särskilt väl. Jag är väldigt
              oroad över den kompetensförlust som de här panikbesparingarna
              i kombination med förbandsflyttar och nedläggningar leder till.
              Jag är oroad över att människorna, de som ska göra jobbet här
              hemma och ute i världen, inte kommer att känna fullt förtroende
              för oss som fattar de här besluten i riksdag och regering.
            </seg>
            <seg n="c35841c7">
              Vi begär mycket av våra soldater och officerare när de med risk
              för sina liv ska tjänstgöra i internationella insatser. Då har
              de rätt att begära mycket av oss. De har rätt att begära att vi
              fattar väl grundade beslut, men det tycker inte jag att den här
              propositionen utgör. Den är inte ett tillräckligt väl grundat
              underlag. Vi har fortfarande chansen här i kammaren att få ett
              bättre beslut genom att rösta på de borgerliga reservationerna.
            </seg>
          </u>
          <note type="speaker" n="aff2f625">
            Anf. 124 EVA FLYBORG (fp):
          </note>
          <u who="eva_flyborg_03514d_w" xml:id="i-73cacf67f3721397-0" n="9bfdf29e">
            <seg n="6ee71b33">
              Herr talman! I den inledande säkerhetspolitiska debatten fick
              vi höra den socialdemokratiska ordföranden göra gällande att vi
              riksdagsledamöter som är engagerade i försvarspolitiken bara är
              bygdepolitiker. Jag tillbakavisar bestämt ett sådant påstående
              eftersom vi agerar för hela Sveriges bästa, men jag är väl egentligen
              inte förvånad. När argumenten tryter finns ju bara förlöjligandet
              kvar.
            </seg>
            <seg n="e568c83c">
              Däremot är jag häpen över hur arrogant inställningen tycks vara
              från den socialdemokratiska maktsfären rakt igenom. I stort sett
              hälften av riksdagens kammare protesterar. Regementen över hela
              Sverige protesterar såväl mot slutsatserna som mot de underliggande
              beräkningarna. Massmedierna har granskat och hittat stora felaktigheter.
              I Göteborg har hitintills över 83 000 medborgare protesterat,
              men ni lyssnar inte på någon.
            </seg>
            <seg n="934c9189">
              En annan mycket stor brist är att den normala gången med ett
              förslag från Försvarsmakten och sedan en proposition från departementet
              åsidosatts denna gång. Den här gången finns inte denna check and
              balance , och det är en stor brist. Det finns helt enkelt inga
              utredda alternativ. Därför är ett avslag den enda möjligheten.
            </seg>
            <seg n="4573acb6">
              Regeringen redovisar i propositionen att Älvsborgs amfibieregemente,
              Amf 4, läggs ned och att helikopterskvadronen flyttas från Säve
              i Göteborg, i dagsläget är det dock oklart vart. Detta innebär
              att regeringen medvetet och aktivt lägger ned hela försvaret av
              Göteborg. De bevakningsbåtar om totalt 16 färdigutbildade värnpliktiga
              som finns kan självfallet inte ersätta den förlorade försvarsförmågan.
              För min del är det ofattbart att man blottställer hela Göteborg,
              som är Sveriges näst största stad med en infrastruktur med avgörande
              betydelse för hela landet. Blockeras Göteborg så stannar Sverige.
            </seg>
            <seg n="ed9537fe">
              Mot bakgrund av de stora förändringar som har skett på den säkerhetspolitiska
              kartan är det orimligt att förlägga de marina resurserna enbart
              i Östersjön. Det tänkandet är en kvarleva från det kalla krigets
              dagar. Detta undergräver också mitt och mångas förtroende för
              den arbetsgrupp som står bakom propositionen men även för försvarsministerns
              omdöme.
            </seg>
            <seg n="52816eed">
              Herr talman! Amf 4 är lika viktigt för Sverige som för Göteborg.
              Genom Göteborgsregionen går Sveriges ekonomiska pulsåder. Den
              är utan jämförelse landets viktigaste och känsligaste försörjningslänk.
              Genom Göteborgsområdet fraktas nästan all vår olja som ska bli
              bensin, huvuddelen av vår mat och allt annat vi behöver för våra
              dagliga behov. Några beredskapslager av sådana förnödenheter finns
              ju inte längre. Allt ligger ombord på båt, lastbil eller järnväg
              i en ständig ström.
            </seg>
            <seg n="ab8fa145">
              Skulle denna ström brytas tar det bara några få dagar innan bristen
              blir total. Genom Göteborg kanaliseras också en huvuddel av den
              svenska exporten; fordon, skogsprodukter och allt annat som garanterar
              vår överlevnad dag för dag.
            </seg>
            <seg n="d719f639">
              I Göteborgsområdet finns också en mycket stor del av den viktigaste
              svenska industrin, inklusive den viktiga petrokemiska industrin.
            </seg>
            <seg n="48a833b3">
              Göteborgsregionen har därför speciella behov av säkerhet, viktiga
              för Sverige i sin helhet. I Göteborg finns därför redan i dag
              ett omfattande och väl utbyggt samarbete mellan alla olika myndigheter
              med samhällets säkerhet i fokus. Detta är unikt i Sverige. På
              Käringberget, inom regementsområdet, finns i dag fem myndigheter.
              Där är Försvarsmakten, Kustbevakningen, Sjöfartsverket, Luftfartsverket
              och Polisen lokaliserade i nära samverkan och med säkerheten i
              fokus. Samhällsekonomiskt finns ingen lösning som är mer effektiv
              än den vi har i Göteborg.
            </seg>
            <seg n="bff1774a">
              Det är även självklart att värnpliktiga ska kunna göra värnplikten
              i Sveriges näst största storstadsregion. Det kräver ett förband
              i Göteborg som kan ta emot och utbilda värnpliktiga av alla kategorier.
              Försvarsmakten behöver även Göteborgsregionen för rekrytering,
              inte minst av invandrarungdomar. Om, vilket Gud förbjude, denna
              erbarmligt dåliga proposition röstas igenom i dag eller i morgon
              har vi mist ett av våra viktigaste underlag för just sådan rekrytering.
            </seg>
            <seg n="6608f902">
              Göteborg kan, som ingen annan region, svara mot behoven av en
              långsiktig lösning för Försvarsmaktens inriktning med internationella
              insatser i fokus. I Göteborg finns isfria, årstidsoberoende marina
              övningsområden med möjligheter att året runt öva stora förband
              i land och till sjöss nationellt och internationellt. Där finns
              en civil infrastruktur som klarar underhåll och logistik inklusive
              varvsverksamhet och en världsledande försvarsindustri. Befolkningsunderlaget
              medger stor lokal rekrytering, vilket är särskilt viktigt för
              våra invandrargrupper. På Käringberget finns en mycket bra bas
              med stor potential för utveckling. Göteborg ligger nära kontinenten
              och man har lätt att samöva internationellt och snabbt sätta in
              styrkor internationellt.
            </seg>
            <seg n="73592507">
              Göteborg erbjuder utmärkta förutsättningar för utbildning av
              marina förband. Att då ensidigt förlägga den militära tyngdpunkten
              till Östersjön är fullkomligt oacceptabelt.
            </seg>
            <seg n="00029fbe">
              95 % av världens samlade godsmängder transporteras med sjöfart.
              Riktigt lika höga siffror gäller inte för Sverige, men nästan.
              Sverige har i dag, på grund av sin relativa litenhet, endast en
              hamn med storhamnskapacitet. Det är Göteborgs hamn. Göteborgs
              hamn är Nordens största hamn med kapacitet att ta emot de absolut
              största fartygen. Det är dessutom vår enda hamn som uppfyller
              kraven på kontroll av containergods för transport direkt till
              destinationer i USA. Göteborgs hamn är den enda i Norden som klarar
              transoceana direktanlöp.
            </seg>
            <seg n="3c60eda4">
              Herr talman! Det finns nya hot i vår omvärld. Efter den 11 september
              har en ny typ av hot aktualiserats, nämligen terrorister och asymmetrisk
              krigföring. Att det är fullt möjligt med terrordåd tror jag ingen
              betvivlar. Till detta ska läggas den moderna piratverksamhet som
              faktiskt existerar än i våra dagar.
            </seg>
            <seg n="8e9f2e1c">
              Ur samhällsekonomisk synpunkt blir effekterna stora redan vid
              ett uttalat eller upplevt hot mot västkustens sjöfart. Skulle
              hotet verkställas finns det risk för att det svenska samhället
              lamslås med en nationell kris som följd, då varken eldningsolja
              eller bensin räcker särskilt länge. Det handlar om ett par dagars
              frist, sedan står Sverige stilla. Under vinterhalvåret blir uppvärmningen
              av bostäder och arbetsplatser snabbt ett problem.
            </seg>
            <seg n="827dd10e">
              Vilka förband och enheter finns gripbara för att genomföra minjakt,
              genomsökning av öar och kontroll av hamnar, leder, skärgårdar
              och öppet hav för att därefter utöva kontroll för fortsatt trafik
              till och från Göteborg? Svaret är: noll enheter, med undantag
              för enstaka tillfällen när slumpen för marina enheter till västkusten.
            </seg>
            <seg n="94ed3ebb">
              Herr talman! Helikopterbataljonen på Säve är i dag en del av
              de marina stridskrafterna i Göteborg. I propositionen talas om
              att de marina stridskrafterna också ska kunna användas operativt
              och samordnat med civila myndigheter. Det är utmärkt, och det
              sker redan i dag på ett mycket bra sätt i Göteborg. Här samarbetar
              man över gränserna på ett unikt sätt, precis som statsmakterna
              vill se det även i framtiden. Jag kan dock ingenstans finna att
              verksamheten vid Säve ska flyttas till Såtenäs, utan bara att
              den ska avvecklas. Underlaget är bristfälligt; situationen är
              oklar.
            </seg>
            <seg n="c32d2a74">
              Hangaren på Säve är i utmärkt skick efter de åtgärder och stora
              miljoninvesteringar som vidtagits. Man kan härbärgera försvarets
              alla typer av helikoptrar, såväl gamla som nya, både system 14
              och 15.
            </seg>
            <seg n="17bfa3bd">
              Ett argument som framförts för att minska antalet verksamhetsplatser
              inom helikopterflottiljen är att antalet helikoptrar halveras
              från 100 till 50. Vi ska komma ihåg att av de tidigare 100 helikoptrarna
              var 75 små okvalificerade transport- och utbildningshelikoptrar.
              En annan sida av det myntet är således att antalet kvalificerade
              stora helikoptrar fördubblas från 25 till 50. Så, herr talman,
              kan man skriva en proposition för att förvilla med siffror och
              bara delar av sanningen.
            </seg>
            <seg n="4fcaaf43">
              Säve är en öppen trafikplats dygnet runt. Här finns flygtrafikledning
              och basräddning för deras behov till en fast kostnad. Såtenäs,
              däremot, stänger klockan 16.00. För varje timme med behov av ökat
              öppethållande måste flygplatsens personal ökas med många personer
              i extra tjänst och övertid. Vid beredskap utanför ordinarie flygövningstid
              måste ett antal extra befattningshavare utanför besättningen hållas
              i jour till en ökad kostnad. Skillnaden är således himmelsvid.
            </seg>
            <seg n="e8e5501d">
              Den fråga som till slut måste ställas är om vi ska använda försvarets
              kvalificerade tunga helikoptrar till att även stödja samhället
              med räddningstjänst eller inte. Att inte samutnyttja statliga
              resurser är att slösa med skattemedel.
            </seg>
            <seg n="acd5d429">
              Det är min övertygelse att så länge Försvarsmakten har denna
              typ av helikoptrar måste de merutnyttjas även till räddningstjänst
              åt det civila samhället. Allt annat är ekonomiskt slöseri, eftersom
              det kräver att man bygger upp två parallella mycket kostnadskrävande
              skattefinansierade organisationer med samma förmåga. Det är av
              största vikt att detta uttrycks mycket tydligt och utan utrymme
              för tolkningar som en uppgift för Försvarsmakten.
            </seg>
            <seg n="79e7557e">
              Försvarsmaktens skattefinansierade helikoptrar ska inte bara
              användas på vardagar mellan 08.00 och 16.00. De ska rädda liv
              även efter klockan fyra på eftermiddagen.
            </seg>
            <seg n="6b3a296d">
              Den 24 september lade regeringen fram sin proposition om det
              svenska försvaret. I förslaget ingår den framtida baseringen av
              marinen. Amfibieförband utbildas och baseras i dag på två platser:
              Helsingfors och Göteborg. Nu föreslår regeringen en koncentration
              av all marin verksamhet till Östersjön. Detta är en kraftig försvagning.
            </seg>
            <seg n="bd26ed03">
              Två aspekter måste dominera i valet av basering: kostnadseffektiv
              utbildning och närheten till de viktigaste uppgifterna. Jag vill
              hävda att det i Göteborg finns minst lika goda utbildningsförutsättningar
              som i Helsingfors egentligen bättre.
            </seg>
            <seg n="21c81198">
              En viktig resurs i sammanhanget är öppet vatten. En normalvinter
              är Helsingforss skärgård och närliggande vattenområden frusna.
              Av den anledningen har Amf 1 och KA1 under nästan alla år förlagt
              sin båtutbildning till Göteborg vintertid. Detta är något som
              aldrig nämns i debatten. Kostnaden för en sådan omgruppering varje
              år är ganska stor.
            </seg>
            <seg n="1efad0d8">
              Regeringen är enligt underlaget beredd att betala minst 165 miljoner
              troligen är den exakta kostnaden mellan 200 och 300 miljoner för
              att flytta Amf 1 från Vaxholm till Berga. Där behöver man göra
              ett antal investeringar för att över huvud taget kunna bedriva
              amfibieutbildning. Samtidigt finns det redan ett regemente i Göteborg
              där i stort sett inga investeringar behövs, förutom den pir som
              ska byggas för flottan oavsett om Amf 4 finns kvar eller ej.
            </seg>
            <seg n="917d719c">
              Erfarenheten visar också att alla förbandsflyttningar har kostat
              mycket mer än de första kalkylerna har angett. Att flytta har
              visat sig vara ett dyrt och kortsiktigt alternativ inom Försvarsmakten.
              I Göteborg kommer fastigheter, tomtmark och hamnar att behållas,
              men utbildningen läggs ned.
            </seg>
            <seg n="2a679166">
              Konsekvensen blir en lägre internationell säkerhet i Göteborgs
              och västkustens hamnar, sämre sjösäkerhet på västkusten, tomma
              kaserner på Amf 4:s område och ett amfibieförband i Berga som
              under vintermånaderna inte kan öva båtburet i sitt eget övningsområde.
              Då måste man åka till just det Göteborg.
            </seg>
            <seg n="d4fd5746">
              Herr talman! Den proposition som regeringen har skickat till
              riksdagen är dålig, ja rent av skräp.
            </seg>
            <seg n="4354ffc1">
              Jag kan inte acceptera att försvarsbeslutet 2004 ska fattas på
              ett underlag som saknar spårbarhet och grundlighet och som inte
              är objektivt. I underlaget från AG GRO hänvisar man till att Göteborg
              säkerhet ska lösas av enheter från K 3 och ett stridsvagnskompani
              från P 4. Det är att kraftigt nedvärdera marinen att påstå att
              detta skulle kunna göra någon skillnad för en hamnstad som Göteborg.
              Dessa förband har varken utbildning eller materiel för att kunna
              uppträda i marin miljö. Detta vet självklart försvarsministern
              om, men väljer ändå att framhärda med dessa dumheter.
            </seg>
            <seg n="0a6c759e">
              Trots att vi är många som läst underlaget är det oklart vilka
              faktorer som avgör valet av till exempel amfibieregemente. Det
              är fullständigt oacceptabelt med bristande och ofullständigt underlag
              inför det kommande riksdagsbeslutet. Beslutet är av stor vikt
              för hela riket och är dessutom förknippat med mycket stora kostnader.
            </seg>
            <seg n="39776a67">
              Jag har tagit upp frågan om att Riksrevisionen borde granska
              det underlag som nu underställs riksdagen. Jag är medveten om
              att Riksrevisionen självständigt fattar beslut om vad som ska
              granskas. Men det vore en välgärning om man beslöt sig för att
              granska.
            </seg>
            <seg n="06af0612">
              Eftersom ÖB redan har varslats om ytterligare neddragning utöver
              de som regeringen redan har föreslagit, kan vi vara ganska säkra
              på att vi har ett försvar i fritt fall inom några månader. Frustrationen
              och förvirringen kommer med stor sannolikhet att vara total. Då
              är det möjligt att fler i riksdagens kammare vill ställa sig bakom
              mitt och andras krav på en granskning av situationen i försvaret.
            </seg>
            <seg n="a014da1f">
              Herr talman! Göteborg är Sveriges näst största stad. I Göteborg
              behövs försvaret, och försvaret behöver Göteborg.
            </seg>
            <seg n="8655e4cb">
              Försvarsmakten behövs dessutom ständigt i Göteborg, och inte
              bara under kortare övningstillfällen. Amfibieregementet och helikopterförbandet
              utgör tillsammans en unik del i samhällsförsvaret i Västsverige.
              Man har utbildning, materiel och ledningssystem som saknas i samhället
              i övrigt och som behövs under kriser och katastrofer.
            </seg>
            <seg n="65ab77f6">
              Det talades tidigare om kvinnorna. Sedan 1991 har officersyrket
              varit öppet för kvinnor. I dag utgör kvinnorna ungefär 3 ½ % av
              Försvarsmakten. Den kvinnliga andelen är nödvändig för en positiv
              utveckling av Försvarsmakten som arbetsgivare och som god förebild
              för ungdomar, framför allt vid utbildning av värnpliktiga.
            </seg>
            <seg n="e5fcd247">
              De frivilliga försvarsorganisationerna, främst de kvinnliga,
              till exempel Lottorna, har i hög grad bidragit till att det finns
              kvinnor inom Försvarsmakten, trots att man inte har ett sådant
              rekryteringsuppdrag. Tyvärr innebär regeringens förslag ett hårt
              slag mot dessa organisationer. I stort sett en halvering av anslagen
              kommer att försätta frivilligheten i djup kris. Och i dagsläget
              vet vi inte hur många som överlever. Det är stor synd och skam.
              De frivilliga försvarsorganisationerna har spelat och spelar alltjämt
              en oerhört viktig roll för det svenska försvaret.
            </seg>
            <seg n="9dfecd75">
              Tyvärr, Ola Rask, blir det en kraftig försämring för kvinnorna.
              Och det är arrogant att säga att om man bara är positiv så klarar
              man det.
            </seg>
            <seg n="75ea8899">
              Jag vill slutligen tacka alla kompetenta och lojala medarbetare
              inom Försvarsmakten som har gjort sina röster hörda, officiellt
              eller mer på tumanhand. Heder åt alla dem som har talat om sanningen
              för oss politiker. Tyvärr blev vi alla överkörda av vänsterpakten
              denna dag. Enda trösten är att det är val om knappt två år. Då
              kan vi få en ny regering. Vi får alla hålla ut till dess.
            </seg>
          </u>
          <note n="dfa21776">
            I detta anförande instämde Cecilia Magnusson (m).
          </note>
          <note type="speaker" n="d049fb1c">
            Anf. 125 BERNDT SKÖLDESTIG (s):
          </note>
          <u who="berndt_skoldestig_ce8b23_w" xml:id="i-67474f02d24d2002-9" n="f91842ec">
            <seg n="23bef8e4">
              Herr talman! Eftersom talarlistan är lång och mycket redan har
              sagts i många ord, tänker jag fatta mig väldigt kort. Men jag
              vill belysa en del av Försvarsmaktens organisation, och det är
              helikopterverksamheten.
            </seg>
            <seg n="06b7142a">
              Försvarets helikopterverksamhet är en organisation som är stadd
              i stor förändring och har så varit under flera år. Precis som
              Eva Flyborg sade har den innehållit ungefär 100 helikoptrar av
              varierande storlek men kommer inte att ha mer än knappt 50 kvar
              i framtiden. Från att ha haft ett stort antal olika uppgifter
              på olika förband kommer man i framtiden att ha färre men klarare
              definierade uppgifter på färre förband markoperativ verksamhet
              från Malmen i samarbete med specialförbanden i Karlsborg, sjöoperativ
              verksamhet från Ronneby i samarbete med marinen i Karlskrona.
            </seg>
            <seg n="76495efc">
              De nya och moderna helikoptrarna ger möjligheter till en effektivare
              övnings- och träningsverksamhet både i mörker och i dåligt väder.
              Det gör att vi kan utveckla bland annat den luftburna bataljon
              som finns med i det kommande beslutet.
            </seg>
            <seg n="9bdc6e3c">
              Färre baseringsorter och färre helikoptrar gör det svårare att
              klara den sjöräddningstjänst som Sjöfartsverket i dag köper av
              försvaret.
            </seg>
            <seg n="b5de078c">
              Herr talman! För att klara räddningstjänsten har regeringen gett
              Sjöfartsverket i uppdrag att utreda och återkomma med ett förslag
              till hur räddningshelikopterverksamheten ska organiseras, så att
              kapacitet, yttäckning och undsättningstider kan säkerställas.
            </seg>
          </u>
          <note type="speaker" n="519bd88e">
            Anf. 126 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-a1ece5b6e7143d6c-0" n="8be744c0">
            <seg n="7a773541">
              Herr talman! Jag har en stor tro på politiken. Politik är ju
              det möjligas konst, säger man. Underförstått i det ligger att
              det alltid går att komma överens.
            </seg>
            <seg n="09180432">
              Jag har själv varit politiker i 25 år. Under alla dessa år har
              jag drömt att få komma till riksdagen, och nu står jag här. Och
              så tvingas jag delta i ett spel då politiken är som allra sämst.
              Vi hade kunnat komma överens om bara viljan hade funnits. Fyra
              partier har konstant räckt ut sin hand, men Socialdemokraterna
              valde att samarbeta med försvarsfientliga partier.
            </seg>
            <seg n="d4296d9a">
              Och visst är det en märklig en konstellation? Det är ett miljöparti
              som säger nej till varje form av försvarsindustri. Den ska i alla
              fall inte få lov att sälja något, så det är sak samma. Man sade
              nej till EU, och man sade nej till varje form av militärallians.
              Men man säger ja till 40 miljarder till ett försvar som många
              hävdar inte kommer att klara sina uppgifter. Det andra partiet,
              Vänsterpartiet, som nu skakas i sina grundvalar har avgörandet
              i sin hand.
            </seg>
            <seg n="9c0939a0">
              Tillsammans har man skapat ett läge där det ute i den allmänna
              opinionen nu allt oftare sägs: Lägg ned alltihop! Man har skapat
              en bild av att försvaret är en budgetregulator, och det kan man
              ändra på lite hur man vill. Och människor säger nu allt oftare:
              Lägg ned alltihop, vi har ju ingenting kvar ändå! Och den bild
              som man har satt upp är ungefär att det är okej för en villaägare
              att dra ned på sin villaförsäkring. Det går säkert i alla fall.
            </seg>
            <seg n="fc817dc5">
              Vi borde ha varit överens och gemensamt gått ut och talat om
              för människor att vi slår vakt om det svenska försvaret. Men det
              har blivit den allra största tvistefrågan i den politiska debatten.
              Och det är ju just den frågan som borde stå över varje form av
              politiskt tjafs.
            </seg>
            <seg n="6b936836">
              Men frågan var avgjord redan från början, redan i budgetöverenskommelsen.
              Vi minns alla när statsministern stod här och sade att 3 miljarder
              ska tas från försvaret. Det sade han redan innan Försvarsberedningen
              hade kommit till skott.
            </seg>
            <seg n="243ab6fe">
              Även om man nu ska ha en runda till om Arvidsjaur ska man där
              inte inbilla sig att man får behålla K 4. Det fick vi höra. Det
              ska bli någonting annat. Och så blir det regionalpolitik av försvarsbudgeten
              i alla fall. Och sedan är det försvarsutskottet som ska hantera
              denna regionalpolitiska fråga. Hur ska jag kunna förklara detta
              för mina väljare hemma i Malmö?
            </seg>
            <seg n="f8ebc491">
              Det som vi ser är ett enda gigantiskt spel för gallerierna. I
              dag har vi klart och tydligt fått se att det är Vänsterpartiet
              som styr försvarsfrågan i Sverige. Regeringen ville ju inte komma
              överens med oss andra, och det är beklämmande.
            </seg>
            <seg n="84f52f18">
              Jag ska ta upp synen på hot och faror. Det är säkert någon som
              tycker: Hur kan han stå här och ifrågasätta det? Vi har ju experter
              som bedömer sådana saker.
            </seg>
            <seg n="2d3bbb1a">
              Låt mig då påminna om att tre veckor före Sovjetunionens fall
              var det ingen kremlolog som kunde förutsäga vad som skulle hända.
              Och jag minns vad man sade ett par veckor före murens fall. Det
              fanns inga experter som kunde förutse det. Så då är jag i mycket
              gott sällskap.
            </seg>
            <seg n="62d4cb47">
              Man säger faktiskt att ett krig i Sverige är otänkbart. Men samtidigt
              är det fullt tänkbart med ett krig i Europa och i resten av världen.
              Vi ska ju ha en armé som kan sättas in och användas i Europa eller
              i världen. Där kan det bli krig. Här kan det aldrig bli det. Då
              frågar jag: Är vi inte en del av Europa, eller är vi en isolerad
              ö, eller är det så enkelt att 200 år av fred och frihet har gjort
              att vi tror att vi är något utvalt folk som för alltid är osårbart?
            </seg>
            <seg n="7296474f">
              Ett starkt försvar ger handlingsfrihet, inte minst internationellt.
              Men då måste man ha en stark grundorganisation. Och nu säger man
              att vi ska vara starka utomlands. Men då måste vi först och främst
              vara starka på hemmaplan. Och i ärlighetens namn: Man säger nu
              att det är lugnt i vår omgivning. Men vem kunde för en månad sedan
              förutspå utvecklingen i Ukraina, som om det vill sig riktigt illa
              skulle kunna leda till ett inbördeskrig mellan västra och östra
              Ukraina? Vem skulle kunnat förutse denna utveckling? Och Gud give
              att det går väl i Ukraina och att det inte blir något krig eftersom
              europeiska trupper då sannolikt på ett eller annat sätt kommer
              att sättas in där, kanske rentav svenska, och det vore ju förödande.
              Vi minns väl hur det gick senast vi var nere i Ukraina? Jag behöver
              bara nämna Poltava.
            </seg>
            <seg n="a1a1ae07">
              Sedan har vi Ryssland som nära granne, ett Ryssland som man redan
              har räknat ut helt och hållet. Man sade att det är försvagat både
              ekonomiskt och militärt, och sedan har det inträtt på den demokratiska
              vägen.
            </seg>
            <seg n="2cb6a212">
              Tänk, jag ser någonting helt annat på min TV och i mina tidningar!
              Jag ser en Putin som alltmer använder sig av diktatoriska drag
              och en Putin som nu rustar upp rejält med nya skrämmande kärnvapen.
              Men vi gör som vi gör och säger: Det finns ingen risk, inget hot,
              för Sveriges del i många herrans år framöver.
            </seg>
            <seg n="983ec398">
              Vidare har vi fått en ny form av krigföring terrorismen. Man
              slår till precis överallt. Vem i hela världen kunde tänka sig
              en terroristattack i Madrid? Kan det ske i Madrid kan det lika
              gärna ske här i Helsingfors. Jag vågar påstå att vi står fullständigt
              villrådiga för den händelse att vi utsätts för ett terroristhot.
            </seg>
            <seg n="d3064e17">
              I mina värsta mardrömmar råkar vi ut för att en fullsatt Finlandsfärja
              blir kapad av terrorister eller att man från ett flygplan skickar
              meddelandet: Om en timme flyger vi in i ett fullsatt Globen.
            </seg>
            <seg n="89e87aa9">
              Jag vågar påstå att vi inte är ett dugg förberedda på detta.
              Vi har inte ens beslutsvägarna klara för oss.
            </seg>
            <seg n="41801c1a">
              Nej, nu ska Sverige försvaras utomlands. Det är det nya mantrat.
              Herr talman må ursäkta, men som historiker tycker jag att det
              känns nästan som ett eko från Sovjetunionens tid inga jämförelser
              i övrigt, men de hade ju samma doktriner och lade sig till med
              en massa satellitstater runtom.
            </seg>
            <seg n="9df55882">
              Nu är det ju inte vad vi tänker oss här i Sverige. Men jag kan
              förstå finnarna som lite grann känt historiens vingslag. Kritiken
              är mördande från Finland där man säger att Sverige nu tydligen
              tänker sig att det är Finland som ska försvara norra Sverige.
              Jag förstår finnarna, för det nationella försvaret har i handlingarna
              hela tiden varit nedprioriterat.
            </seg>
            <seg n="deaef086">
              Till min stora irritation har militärens uppgift i första hand
              alltid varit internationella insatser. Sedan har det varit stöd
              och hjälp till det civila samhället. Därefter har försvaret av
              Sverige kommit. Jag förstår om finnarna kan göra nämnda tolkning
              av vårt nya försvar.
            </seg>
            <seg n="52d739d1">
              Finland får för sina 18 miljarder ut oändligt mycket mer försvar
              än vi får för våra miljarder. Men i veckan såg vi också att finnarna
              är så oändligt mycket duktigare än svenskarna i matematik, så
              där finns väl förklaringen.
            </seg>
            <seg n="3a8497c5">
              Nu får vi ett försvar som enligt alla experter inte bara enligt
              oss moderater eller borgarna i övrigt utan faktiskt av experterna
              döms ut. Man talar om ett försvar som inte klarar att försvara
              Sverige, ett försvar som inte kommer att klara de åtaganden som
              vi bundit oss för utomlands och ett försvar som inte får sättas
              in mot terrorister.
            </seg>
            <seg n="8fd80911">
              Sedan ska jag åka hem till mina väljare och försöka förklara
              för dem att vi nu ska betala 40 miljarder till ett försvar som
              ska användas i Kongo och Östtimor för att skydda Sverige. Jag
              tror inte att någon enda människa tror på detta.
            </seg>
            <seg n="409eb27f">
              Men nu är det så att vi ska delta internationellt. Ändå ska vi
              vara alliansfria. Därmed avhänder vi oss frivilligt detta är för
              mig obegripligt den trygghet som ligger i att vara delaktig i
              en allians.
            </seg>
            <seg n="642e6281">
              En sak är klar: Är man inte med i en allians måste man ha ett
              starkt försvar, och det är det som vi är på väg att avhända oss.
            </seg>
            <seg n="885a9c50">
              De våra som åker ut i världen vill vi väl det är ju våra ungdomar
              ska vara både välutrustade och väl förberedda. De som begriper
              sig på detta det vill säga militärer i ledande ställning säger
              att vi inte kan uppnå det med denna grundorganisation.
            </seg>
            <seg n="70638437">
              Snart tvingas vi kanske in i rejält skarpa lägen. Jag tror att
              den tid är förbi då vi kan finnas i andra linjen. Jag minns då
              statsministern stod här och sade: Vi kan alltid skicka ett par
              tre sjukvårdstält. Statsministern visste inte att vi inte ens
              hade ett par tre sjukvårdstält att skicka. Men snart kommer det
              ett krav från de andra länderna på att vi i ett rejält skarpt
              läge ska delta i frontlinjen, precis som de andra. Jag vågar påstå
              att vi när de första liksäckarna med våra ungdomar kommer hem
              kommer att få en debatt som vi absolut inte är förberedda på.
            </seg>
            <seg n="51fe88bc">
              Herr talman! Vi har rest runt, och det har väl alla ni som sitter
              här, till alla militärorter i Sverige. Vi har pratat med alla
              sorters människor. Det är alltså inte vi politiker som säger att
              det här inte håller måttet, utan det är yrkesmännen som säger
              det.
            </seg>
            <seg n="f7143d0b">
              Försvarspropositionen omöjliggör för överbefälhavaren att skapa
              ett tryggt försvar. Inte minst sett till personalsituationen den
              har diskuterats lite grann tidigare här kommer alla yngre, såväl
              män som kvinnor, att sägas upp. Vi kommer att få ett föråldrat
              försvar, ett gubbförsvar. Det är i och för sig inget fel på 50-plussare.
              Själv är jag 56 år, och det är en härlig ålder när prostatan fungerar
              så det är ingen fara med det. Men i ärlighetens namn är det kanske
              inte vi som är rustade att åka ut på internationella uppdrag.
            </seg>
            <seg n="76d45a3d">
              Kvar blir en massa officerare som suttit på staber eller huvudkontor
              eller på Högkvarteret. För en tid sedan fick jag lära mig att
              år 1994 fanns det 500 officerare på högkvarteret detta då vi hade
              ett väsentligt större försvar. I dag har vi 1 200 officerare lika
              många officerare som behövs för att driva sex arméförband, har
              man berättat för mig. Håkan Juholt talar om mumintrollet, om ett
              på tok för stort huvud till en liten kropp.
            </seg>
            <seg n="e19b3b2e">
              Jag skulle vilja fråga er som är beredda att rösta igenom detta:
              Hur tror ni att överbefälhavaren ska klara ut sin uppgift?
            </seg>
            <seg n="72de9c89">
              Vi lekmän ska tvingas ta ställning till ett förslag som redan
              när det trycktes var utdömt av all expertis detta oavsett Arvidsjaur,
              Vänsterpartiet! Det är ett förslag som inte har mötts av något
              alternativ. Det har inte varit ute på remiss, och det finns ingen
              konsekvensanalys. Vi skulle inte kunna styra en kommun på det
              vis som vi nu är på väg att fatta beslut om här.
            </seg>
            <seg n="a80285a1">
              Flera har frågat efter ett borgerligt förslag. Tone Tingsgård,
              Ola Rask och, tror jag, Lars Ångström sade: Ni borgare har inget
              eget förslag. Nej, om man nu dömer ut AG GRO:s förslag som oseriöst,
              hur oseriöst skulle det då inte vara om tio tolv oppositionspolitiker
              satte sig ned och gjorde ett förslag? Det vore fullständigt otänkbart!
            </seg>
            <seg n="494caa73">
              Kom tillbaka med ett nytt förslag! Låt det gå ut på remiss! Gör
              en konsekvensanalys och låt oss enas om att Sverige är värt att
              försvaras! Det måste få kosta. Vi inbillar oss väl inte att Per
              Albin Hanssons lögn om att Sverige står väl rustat går hem en
              gång till. Den tiden är förbi då människor var så okunniga.
            </seg>
            <seg n="abc9a336">
              Jag skulle vilja fråga er som är beredda att säga ja om ni lugnt
              kan se svenska folket och era väljare i ögonen och säga: Sov ni
              lugnt! Vi har läget under kontroll.
            </seg>
            <seg n="22c019c0">
              Är det någon som känner för att säga det, gå då upp i talarstolen
              och säg det!
            </seg>
          </u>
          <note n="4574d54b">
            Herr talman! Jag avslutar mitt anförande med att yrka bifall
            till reservation 1 och till alliansens avslagsyrkande.
          </note>
          <note type="speaker" n="0c862cf9">
            Anf. 127 RUNAR PATRIKSSON (fp):
          </note>
          <u who="runar_patriksson_61f106_w" xml:id="i-2fa005e8475bffb1-0" n="843ed15e">
            <seg n="9099acb7">
              Herr talman! Jag tänkte inleda med att säga: Grattis Arvidsjaur!
              Sorry Jämtland! Sorry Värmland!
            </seg>
            <seg n="77ce17e0">
              Så står vi här igen med ett försvarsbeslut framför oss. I morse
              var vi ovissa om hur det skulle bli. Vi hade en förhoppning om
              att det möjligtvis blir ett omtag så att vi får en möjlighet att
              genomlysa årets beslut på ett annat sätt än som nu har gjorts.
            </seg>
            <seg n="b26112ad">
              Jag var, herr talman, mycket nära försvarsbeslutet år 2000. Då
              hade vi den öppna modellen. I dag har här sagts att vi därför
              nu har valt kassaskåpsmodellen för att tolka Tone Tingsgårds ord.
              Som den demokrat jag är vill jag nog påstå att jag föredrar den
              öppna modellen. Jag är helt övertygad om att den öppna modellen
              ger ett bättre beslut, även om det ibland stormar också kring
              den öppna modellen.
            </seg>
            <seg n="8285ebfd">
              Förra gången upplevde vi att det var mycket diskussioner och
              att det var diskussioner liknande de vi i dag upplever. Men vi
              kom ändå fram till ett beslut som vi kände var genomarbetat av
              alla. Allan Widman har i dag på ett speciellt sätt berättat om
              hur han kontrollerat instängdheten när det gäller förslaget. Vi
              i Folkpartiet, herr talman och fru försvarsminister, gillar inte
              den här modellen.
            </seg>
            <seg n="f121ad0d">
              Jag tror att jag vågar påstå jag känner försvarsministern sedan
              tidigare att det brukar vara ett bra ledarskap från den nuvarande
              försvarsministerns sida. Men här tror jag att försvarsministern
              begick ett misstag den dagen AG GRO fick sin order. Vi kan väl
              använda ordet order i dag eftersom vi är mitt uppe i försvarsfrågor.
            </seg>
            <seg n="a9cd94b3">
              En order som borde ha stått i AG GRO:s arbetsunderlag är: Flytta
              inga verksamheter! Att lägga ned verksamheter kan kanske vara
              berättigat och måste ske, men att flytta för miljarder har vi
              ingen förståelse för, i all synnerhet om man har den äran att
              få bo i Värmland.
            </seg>
            <seg n="72756d4f">
              Jag borde egentligen yrka på min motion 27, men nu har jag inte
              gjort det. Jag säger bara att jag borde göra det för att ge de
              värmländska socialdemokraterna, miljöpartisterna och vänsterpartisterna
              möjlighet att rösta på ett förslag. Jag tror inte att de är lyckliga
              i dag. De har varit med om denna utredning enligt kassaskåpsmodellen
              och har inte haft någon aning om att Värmlands hela försvarsetablissemang
              skulle flyttas. Det skulle flyttas, alltså inte läggas ned. Och
              flyttas vart? Vad har många talat om hela dagen? Vi ska inte ha
              någon regionalpolitik i försvarspolitiken, har det sagts. Nej,
              det kanske vi inte ska ha, men vad innebär det att flytta verksamhet
              från Hammarö till Göteborg, att flytta från Kristinehamn till
              Boden, att flytta verksamhet från Karlstad till Helsingfors?
            </seg>
            <seg n="f9da317d">
              Det brukar vara så att när vi diskuterar om flytt till och från
              Helsingfors sägs det: Vi kan inte flytta någonting från Helsingfors,
              för det är där vi har all kompetens. Sedan 1974 har all den verksamhet
              som har arbetat fram allt kring FMLOG, som hette FMUHC när jag
              ryckte in i riksdagen 1998 och sedan hette FORGUS i några månader
              och nu alltså FMLOG, varit i Karlstad.
            </seg>
            <seg n="02da5de6">
              Herr talman! Det står i 2000 års försvarsbeslut jag tror att
              Karlstad är den enda stad som är nämnd att FMLOG:s ansvariga gruppering,
              ledningsgrupp, ska ligga i Karlstad. Redan 2004 ska den flyttas.
              Är det regionalpolitik man är ute efter? Är det omvänd regionalpolitik?
            </seg>
            <seg n="12516f25">
              Jag tror att det var Erling Wälivaara som nämnde en siffra i
              tremiljardsklassen i flyttkostnader. Jag ser att han nickar åt
              mig. Jag har också räknat på det. Man får inte som enskild ledamot
              i ett parti lägga fram förslag, har jag förstått under årens lopp,
              i egna privata enskilda motioner som innebär ökade kostnader.
              Om jag hade gjort verklighet av att vilja yrka på min egen motion
              som innebär att A 9 i Kristinehamn inte flyttas, att försvarets
              sjukvårdscentrum på Hammarö inte flyttas, att FMLOG i Karlstad
              inte flyttas hade jag säkert fått lov att göra det av mitt parti,
              för då hade vi tjänat hundratals miljoner kronor. Vi hade dessutom
              räddat familjer från att behöva flytta. Vi hade visat en omtanke
              om försvarsanställdas familjer. Vi hade varit rädda om infrastruktur
              och miljö. Ett artilleriregemente ska ha ett bra övningsområde.
              Att åka från Boden till Älvdalen lär inte miljövänner i Miljöpartiet
              tycka är något vidare miljömässigt sett, när man kan åka från
              Kristinehamn. Beträffande närheten till artilleriindustrin är
              det ungefär 30 minuters körväg från Kristinehamn och ungefär en
              dag, skulle jag tro, från Boden.
            </seg>
            <seg n="4ea65b04">
              Vari ligger infrastrukturfördelarna? Vari ligger miljöfördelarna?
              Jag kan inte se några fördelar med några flyttar.
            </seg>
            <seg n="856b83ad">
              I mitt politiska liv är jag också fadderriksdagsman för mitt
              parti i Jämtland. Jag behöver inte föra Jämtlands talan, det kommer
              andra att göra senare. Men när jag besöker Jämtland förstår man
              där ingenting. Där finns det ett och annat som ska läggas ned
              och så flytten från Östersund, men det kanske vi får ta en diskussion
              om en annan dag.
            </seg>
            <seg n="1d114c46">
              Min talartid är snart slut, men jag vill säga att som varande
              värmlänning är det en tragisk dag för mig. Det var synd att kassaskåpsmodellen
              användes. Jag är helt övertygad om att det med en öppen AG GRO-modell
              hade sett annorlunda ut i det försvarsbeslut som vi i morgon kommer
              att tvingas på. Här hör vi ofta vår statsminister säga när han
              svarar oss på interpellationer eller frågor vid frågestunden:
              Så är det. Jag är stolt men inte nöjd. Jag tror att vår försvarsminister
              i dag skulle säga: Så här blir det. Jag är inte stolt, och jag
              är missnöjd.
            </seg>
          </u>
          <note type="speaker" n="7d1f8dca">
            Anf. 128 ÅSA LINDESTAM (s):
          </note>
          <u who="asa_lindestam_580fbc_w" xml:id="i-67474f02d24d2002-10" n="c330043f">
            <seg n="e9cbd6e9">
              Herr talman! Jag tänker använda samma teknik som Berndt Sköldestig
              alldeles nyss och bara prata om en liten del i betänkandet.
            </seg>
            <seg n="ed06dde1">
              I morse såg jag på TV någonting som jag trodde jag bara skulle
              uppleva i Söderhamn, att det som sades i TV var det som stod i
              tidningen och inte stämde med verkligheten. Man sade att plikten
              i försvaret inte skulle finnas kvar.
            </seg>
            <seg n="098cbb3e">
              I försvarsutskottets betänkande är plikten mycket närvarande.
              Nödvändigheten av att ha ett pliktsystem har präglat vårt försvar
              under oerhört många år. Det är värdefullt att vi har kvar den
              möjligheten. En av de stora fördelarna med pliktsystemet är att
              Försvarsmakten kan rekrytera, utbilda och förbandsplacera kompetent
              personal med olika bakgrund med en stor kunskapsbredd och en stor
              allmän erfarenhet.
            </seg>
            <seg n="522fa148">
              Vi ska bemanna vårt försvar i Sverige med ett antal soldater
              och båtsmän, men vi ska förändra. Det finns olika sätt att göra
              saker på. Om någon är motiverad att göra sin uppgift och brinner
              för den är det mycket lättare att få den utförd. Om fler efter
              mönstringen får göra värnplikten på frivillig väg, så långt möjligt,
              och dessutom med uppgifter som är lämpliga för både män och kvinnor
              ökar motivationen. Vi kommer att förändra så att plikten fortfarande
              finns där men till stor del ändå bygger på andra mått på lust,
              vilja och motivation.
            </seg>
            <seg n="c924c719">
              När vi i framtiden kommer att behöva ett mindre antal ungdomar
              som gör värnplikten ska vi inte ta ut fler än vad vi behöver för
              att bemanna insatsorganisationen. En högre grad av frivillighet
              bör höja motivationen hos den enskilde och öka förutsättningarna
              för att fler väljer och deltar i internationella insatser. En
              tyngdpunktsförskjutning från plikt till frivillighet är nödvändig.
              Vid bemanning av befattningar som inte besätts frivilligt kan
              plikten användas som ett komplement.
            </seg>
            <seg n="309a497e">
              Vi behöver personal som representerar vitt skilda yrkeskategorier
              och har den stora kunskapsbredden och allmän erfarenhet. Det har
              vi också kunnat se nyttan av när vi har besökt länder där vårt
              försvar är verksamt. Det sätt på vilket vår personal har närmat
              sig ländernas befolkning har rönt stor uppmärksamhet och uppskattning.
            </seg>
            <seg n="cd426fe2">
              Värnplikten syftar till att säkerställa personal för både nationell
              och internationell tjänst. Då är en god rekryteringskraft nödvändig.
              Rekryterings- och urvalsprocesserna måste också förbättras, och
              mönstringsproceduren och antagningsprövningen måste utvecklas,
              likaväl som själva rekryteringen och uttagningen. Informationen
              före mönstringen måste omfatta ett stort arbete av upplysning
              och reflexion inom det civila samhället, exempelvis på skolorna.
            </seg>
            <seg n="5a408944">
              Herr talman! Dagens grundutbildning varierar i längd beroende
              på slutresultatet. Den nya grundutbildningen för värnpliktiga
              ska vara i elva månader. De civila utbildningssystemen bygger
              på terminer, och så ska även värnplikten göra. Alla ska få lika
              lång utbildning. De ska få börja och sluta samtidigt, och systemet
              ska också vara anpassningsbart till civila skolor. Detta underlättar
              för de värnpliktiga som har annan utbildning som väntar efteråt.
              Värnpliktstiden avslutas med ett lov, och möjligheten att starta
              en civil utbildning anpassas efter det nya systemet. Tidigare
              har det skapat stora problem för den värnpliktige när våra system
              inte stämt med varandra. Förutom det slöseri i tid som ungdomarna
              har upplevt har det också varit ett samhällsekonomiskt problem,
              vilket vi nu avvärjer med den nya inriktningen. De tidigare längsta
              och kortaste utbildningsbefattningarna försvinner.
            </seg>
            <seg n="e3ee741a">
              De värnpliktiga som frivilligt väljer att gå vidare i internationell
              tjänst får en tredje termin. Vid mönstringen kan den värnpliktige
              anmäla att det finns intresse för internationell tjänst. Om då
              kraven för befattning uppfylls och personen befinns lämplig kan
              han eller hon tas ut för utbildning i de befattningar som regeringen
              avser att anmäla för internationella styrkeregister.
            </seg>
            <seg n="67482fc3">
              Redan i dag kan grundutbildningen genomföra sådan utbildning
              som både behövs för krigsuppgiften och är till nytta för internationell
              tjänstgöring.
            </seg>
          </u>
          <note type="speaker" n="d81fbe41">
            Anf. 129 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-a1ece5b6e7143d6c-1" n="8be744c0">
            <seg n="a80dabad">
              Herr talman! Jag delar Åsa Lindestams syn på värnplikten. Den
              är viktig, och den ska vi slå vakt om.
            </seg>
            <seg n="6f983318">
              Här skulle jag dock vilja höra hur ni tänker. Vi kommer att plocka
              in 7 0008 000 värnpliktiga framöver, enligt Pliktverket. Det ena
              året blir det inte mer än 3 100. Av dessa hoppar 1314 % av och
              50 % når inte upp till det godkända betyget 10-7-7 för att kunna
              sättas in utomlands. Och så ska vi öka våra insatser rejält utomlands.
              Hur får ni ihop den ekvationen?
            </seg>
          </u>
          <note type="speaker" n="89f8e270">
            Anf. 130 ÅSA LINDESTAM (s) replik:
          </note>
          <u who="asa_lindestam_580fbc_w" xml:id="i-67474f02d24d2002-11" n="c330043f">
            <seg n="fa70de2d">
              Herr talman! Det var precis det jag pratade om i mitt anförande,
              om du hade lyssnat. Motivationen kommer att ge fler som passerar
              genom systemet och tackar ja. När man får önska och vet att man
              kommer till den befattning man verkligen vill komma till är det
              lättare att rekrytera.
            </seg>
            <seg n="88b147ae">
              Det här kan vi se också i andra delar av samhället. När man väl
              vill någonting går det betydligt lättare. Vi kan ta ett eget exempel
              härifrån: När vi ska läsa någonting som vi verkligen känner att
              vi vill läsa är det mycket lättare. När någon enstaka proposition
              kanske är lite tråkig att ta sig igenom finns det i stället ett
              motstånd. Jag tror att detta fungerar precis på samma sätt.
            </seg>
          </u>
          <note type="speaker" n="6b95d506">
            Anf. 131 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-a1ece5b6e7143d6c-2" n="8be744c0">
            <seg n="e53a7c4b">
              Herr talman! Med all respekt, Åsa Lindestam: Du förtjänar ingen
              tilltro till det du säger. Det är fullständigt orimligt. Det är
              en ekvation som inte går ihop. Om så varenda en skulle vilja åka
              ut kommer sannerligen icke varenda en att vara lämplig för det.
            </seg>
            <seg n="f0cc61c7">
              Du talar om motivationen om det bara blir i stort sett frivilligt
              kommer motivationen att öka våldsamt. Vi har ju redan i dag till
              stora delar ett frivilligt försvar. Det finns heller inga pengar
              i budgeten till att våldsamt öka ersättningen för dem som väljer
              att göra värnplikten. Vi har inte ens lyckats lösa detta med civilt
              meritvärde. Hur kan ni tro, utan några pengar eller några insatser,
              att motivationen ska öka så våldsamt?
            </seg>
            <seg n="f92ccfaf">
              Det må vara lite oförskämt, men nu är det andra gången jag hör
              samma tongångar. Det är bara motivation, sade du. Ola Rask sade:
              Tänk positivt så löser det sig! Tänk, så enkelt är det inte.
            </seg>
          </u>
          <note type="speaker" n="084a045b">
            Anf. 132 ÅSA LINDESTAM (s) replik:
          </note>
          <u who="asa_lindestam_580fbc_w" xml:id="i-67474f02d24d2002-12" n="c330043f">
            <seg n="27648b67">
              Herr talman! Det känns bra att få stå här och bli kallad positiv
              i alla fall. Det känns väldigt skönt.
            </seg>
            <seg n="52e9722d">
              Jag tror i alla fall på det här sättet. Om man nu får gå ut i
              skolorna och rekrytera folk där, om man berättar om värnplikten,
              vad den handlar om och vad de egentligen ska göra, tror jag att
              man kan motivera betydligt fler. Dagens ungdomar vill gärna åka
              ut i världen. De har en helt annan inriktning på sin framtid än
              vad vi hade när vi stannade hemma i våra byar.
            </seg>
            <seg n="fdf32614">
              Jag tror också att detta med civilt meritvärde har stor betydelse.
              Där har vi redan tagit några steg framåt, och vi kommer också
              att få se någonting annat.
            </seg>
            <seg n="73781196">
              Jag är också glad att vi i dag kan prata om 10-7-7 och veta vad
              det betyder.
            </seg>
          </u>
          <note type="speaker" n="b2e2d774">
            Anf. 133 PETER JONSSON (s):
          </note>
          <u who="peter_jonsson_4bc701_w" xml:id="i-67474f02d24d2002-13" n="b07ecec8">
            <seg n="fcb868ba">
              Herr talman! Dagens debatt om vårt framtida försvar har varit
              mycket intressant och stundom inspirerande. Ibland kan man undra
              om vi har talat om samma Försvarsmakt och vilka uppgifter den
              ska ha.
            </seg>
            <seg n="25eb1c00">
              För mig är detta en speciell debatt av två skäl. Det ena är att
              detta är min första stora försvarspolitiska debatt. Det andra
              är att det område jag kommer att lägga tonvikten vid, nämligen
              försvarsindustrin, ligger mig varmt om hjärtat eftersom jag själv
              har min yrkesbakgrund i den industrin där ca 18 000 anställda
              med yrkesstolthet tillverkar och levererar materiel till försvaret.
            </seg>
            <seg n="1aeda50e">
              Från min egen erfarenhet vet jag att den tekniska utvecklingen
              under de senaste decennierna har varit enorm och spin-off-effekterna
              på det civila samhället på flera områden betydande för den tekniska
              välfärden.
            </seg>
            <seg n="e2142ca7">
              Exempel på detta är att utvecklingen inom avancerade flygplanssystem
              gör att vi i dag kan medverka i det största passagerarflygplanet
              Airbus A380. Radartekniken har bidragit till utvecklingen av mobiltelefonsystem.
              Nivåmätsystem för tankbåtar och livsmedels-, kemikalie- och oljetankar
              är baserade på radarteknik från robotar. Vi har också synergieffekter
              mellan flyg- och rymdverksamheten.
            </seg>
            <seg n="ba41b2cb">
              Herr talman! Vilken betydelse har då försvarsindustrin utifrån
              det betänkande vi nu diskuterar?
            </seg>
            <seg n="b81f12ae">
              Det tidigare behovet av en inhemsk försvarsindustri för att säkerställa
              tillgången till materiel var den utgångspunkt försvarsindustrin
              hade förr. Tidigare styrde den militära alliansfriheten och förmågan
              att möta ett invasionshot materielförsörjningspolitiken. Nu har
              kompetensen inom försvarsindustrin fått en allt viktigare roll
              när det gäller övergången från ett invasionsförsvar till ett insatsförsvar.
            </seg>
            <seg n="8b0c13aa">
              Reformeringen av det svenska försvaret från ett invasionsförsvar
              till ett högteknologiskt och nätverksbaserat försvar ändrar kraven
              inte bara på den operativa förmågan utan också på den materiel
              som ska användas för att nå de försvarspolitiska målen. Utifrån
              denna utveckling har såväl försvarsutskottet i betänkandet 1999/2000:FöU2
              som Försvarsberedningen i Ds 2004:30 betonat betydelsen av en
              ökad handlingsfrihet i materielförsörjningen.
            </seg>
            <seg n="913d6555">
              Det har skett förbättringar sedan förra försvarsbeslutet. Till
              exempel beställs inte längre några längre serier av materiel,
              stegvisa projektbeslut fattas och i vissa fall genomförs demonstratorverksamhet
              före beslut om framtida utveckling.
            </seg>
            <seg n="59f5f45c">
              Utifrån Försvarsmaktens behov av operativ förmåga bedömer majoriteten
              i utskottet och regeringen i ett första steg att satsningar på
              följande områden, nischer, för närvarande har bäst förutsättningar
              att ge Sverige en önskad position inom försvarsmaterielområdet
            </seg>
            <seg n="03f15d5d">
              med koppling till exempelvis
            </seg>
            <seg n="9deaf2e1">
              Utifrån dessa områden måste strategiska vägval göras. Fokus bör
              förskjutas från enskilda materielsystem till förhållanden av principiell
              försvarspolitisk betydelse. För att utveckla styrningen bör Försvarsmakten
              i budgetunderlaget beskriva utvecklingen inom de olika funktionerna.
              Underlaget bör visa på spårbarhet mellan Försvarsmaktens uppgifter,
              krav på operativ förmåga och funktionsutveckling och hur detta
              omsätts i planer för materielförsörjning och insatsförband.
            </seg>
            <seg n="1b51fa05">
              Herr talman! I min inledning nämnde jag min yrkesbakgrund inom
              försvarsindustrin med tillverkning inom flyg- och rymdområdet.
              Den 31 december 2004 kommer en arbetsgrupp tillsatt av regeringen
              att ha utarbetat en vision och en handlingsplan för flyg- och
              rymdindustrins fortsatta utveckling med utgångspunkt i en helhetssyn
              och forskningssamverkan mellan stat och näringsliv, utveckling
              av nätverk och internationellt samarbete. Det underlaget ser jag
              fram emot.
            </seg>
          </u>
          <note n="20259b1c">
            Med det yrkar jag bifall till utskottets förslag i FöU1. När
            det gäller FöU4 yrkar jag i första hand bifall till återremissyrkandet,
            i andra hand bifall till utskottets förslag.
          </note>
          <note type="speaker" n="04fa4419">
            Anf. 134 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-a1ece5b6e7143d6c-3" n="8be744c0">
            <seg n="f377a7c7">
              Herr talman! Peter, du står och talar dig varm för försvarsindustrin.
              Samtidigt är du beredd att tillfoga dem ett sådant dråpslag som
              det här försvarsbeslutet innebär. Ännu värre är det att ni har
              lierat er med Miljöpartiet, som ju i stort sett säger nej till
              en svensk försvarsindustri. De ska i alla fall inte få lov att
              sälja något. Man kan fråga sig hur de ska kunna leva då.
            </seg>
            <seg n="57253dda">
              Jag håller med dig, det gör vi nog alla, om att vi är världsledande
              på en väldig massa områden. Men den utvecklingen kommer ju att
              brytas med detta beslut. Vi har hört att projektet med Viking,
              som sannolikt skulle vara världens förnämsta konventionella ubåt,
              nog kommer att gå i graven. Meteor har vi hört om tidigare. Korvetter
              kommer man att avstå från att beställa och så vidare. Redan i
              dagsläget, och ännu mer framöver, kommer vi också att betala dyrt
              för att slippa få ens den materiel som vi har beställt levererad.
            </seg>
            <seg n="09bbd472">
              Du säger att detta ligger dig varmt om hjärtat. Hur kan du då
              medverka till detta beslut? Vad ska försvarsindustrin leva på
              framöver enligt dig?
            </seg>
          </u>
          <note type="speaker" n="08badd83">
            Anf. 135 PETER JONSSON (s) replik:
          </note>
          <u who="peter_jonsson_4bc701_w" xml:id="i-67474f02d24d2002-14" n="b07ecec8">
            <seg n="ba04b630">
              Herr talman! Carl-Axel, jag tror att det försvarsindustrin tycker
              är viktigast nu är att vi fattar ett beslut så att man har en
              klar och tydlig inriktning av vart vi är på väg när det gäller
              den svenska Försvarsmakten och dess politik. Det är självklart
              så att Försvarsmakten vet om att vi sänker nivån i ekonomin i
              försvarsbudgeten, och därmed också naturligtvis ekonomin på materielsidan.
              Men det är ändå så att ca 18 miljarder per år omsätts till försvarsindustrin
              för att den ska vara med och utveckla det nya nätverksbaserade
              försvaret och produkter som vi ska använda i de internationella
              insatserna.
            </seg>
            <seg n="7b61b98c">
              Naturligtvis finns det här en bedömning att man kommer att minska
              antalet anställda. Det viktigaste här, i diskussionen i förhållande
              till Försvarsmakten, tror jag är att det naturligtvis pågår diskussioner
              mellan arbetsgivare och arbetstagare om hur man på ett bra sätt
              ska kunna lösa den minskning av personal som kommer att krävas
              enligt de avtal och förhandlingar som pågår. Jag tycker att Försvarsmakten
              skulle ta lärdom av försvarsindustrins arbete när det gäller personalpolitik
              på den sidan. Det tror jag också att man kommer att göra framöver.
            </seg>
          </u>
          <note type="speaker" n="31955c3b">
            Anf. 136 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-a1ece5b6e7143d6c-4" n="8be744c0">
            <seg n="242fb96b">
              Herr talman! Peter, du säger att man i försvarsindustrin är glad
              över att det kommer ett beslut nu. Jag tror inte att man är glad
              för det beslut som ni är på väg att fatta. Du säger själv att
              ekonomin nu sjunker rejält. Därmed beställs det mindre materiel.
              Jag måste än en gång fråga: Vad ska de då leva av? Eller ska de
              också bara tänka positivt så går det vägen? Jag är själv rädd
              för detta. Jag, Moderaterna och de flesta borgare, tror jag, är
              måna om den svenska försvarsindustrin inte minst för att vår teknologiska
              elit jobbar inom försvarsindustrin. Tänka på alla bieffekter!
              Vi hade inte haft någon Saab-bil och vi hade inte haft det ena
              efter det andra om vi inte hade haft försvarsindustrin. Men vad
              i hela fridens namn ska de leva av speciellt som ni har lierat
              er med ett parti som säger att man inte får lov att sälja sådan
              materiel.
            </seg>
          </u>
          <note type="speaker" n="3aa29be7">
            Anf. 137 PETER JONSSON (s) replik:
          </note>
          <u who="peter_jonsson_4bc701_w" xml:id="i-67474f02d24d2002-15" n="b07ecec8">
            <seg n="9210bc0a">
              Herr talman! Det finns naturligtvis olika delar i detta. Det
              företag jag själv kommer från har gått från att för ungefär 30
              år sedan vara till 80 % beroende av försvarsmateriel till att
              i dag vara det till 20 %. De har alltså ställt om produktionen
              till en del civil kompetens och en del försvarskompetens. Det
              är en sak man kan göra även om det är inte alla som kan göra så.
              Det visar också vilken kompetens, vilken spetskompetens, som finns
              och vilken utveckling som pågår. Alvis Hägglunds har nu fått storbeställningar
              när det gäller stridsfordon och liknande saker. Så vi finns med
              på en öppen marknad, naturligtvis, och där finns det tydliga regler
              om på vilket sätt vi får exportera krigsmateriel.
            </seg>
            <seg n="638bd614">
              Jag menar att vår inriktning i den här propositionen är att vi
              inte ska ha massbeställningar, utan vi ska ligga i spets på den
              materiel vi måste ha för att utveckla insatsförsvaret. Försvarsindustrin
              säger också att det är viktigt att hålla kvar den spetskompetens
              som finns för att utveckla den materiel som krävs. Det är här
              tonvikten ligger i propositionen, och då menar jag att det är
              viktigt att vi fattar beslutet, visar inriktningen, vilka nischer
              vi är beredda att satsa på inför framtiden och på det sättet ger
              tydliga spelregler till industrin.
            </seg>
            <seg n="929ea0c9">
              Du vet lika väl som jag, Carl-Axel, att industrin vill ha tydliga
              spelregler för att kunna utveckla sin verksamhet. Det får de genom
              att vi fattar det beslut vi nu gör i den här propositionen. Hade
              vi väntat, som ni vill, hade man levt kanske ett halvår eller
              ett år i osäkerhet. Och vad hade inte det kunnat skapa när det
              gäller utveckling och kostnader för försvarsindustrin och uppsägning
              av personal. Det är en sak som egentligen ni också borde fundera
              på när ni beslutar att rösta för avslag till propositionen.
            </seg>
          </u>
          <note type="speaker" n="c15754b1">
            Anf. 138 CHRISTER SKOOG (s):
          </note>
          <u who="christer_skoog_dc5d3d_w" xml:id="i-4243c317f3ef794a-0" n="01f42968">
            <seg n="4e3a7d54">
              Herr talman! Vi är ju några i den här riksdagen som har haft
              förmånen att vara med om flera tidigare försvarsbeslut. Det är
              inte utan att man känner igen lite av diskussionen, inte så mycket
              i själva sakfrågan fast även där till viss del utan mest på så
              vis att de som inte tillhör majoriteten under alla år har sagt
              att underlaget är för dåligt, underlaget är inte bra, det måste
              belysas mer, det ska remitteras och så vidare. Det har vi hört
              denna gång också. Men jag vill säga att det var länge sedan vi
              fick ett så välgrundat och bra underlag som denna gång. För att
              citera min kollega Tone Tingsgård lär vi oss något nytt varje
              gång. Vi som har varit med länge och lärt oss har sett att det
              blir bättre och bättre.
            </seg>
            <seg n="09d849d2">
              Det finns all anledning att med detta som grund våga ta ansvaret
              för en framtida utveckling av det svenska försvaret. Just att
              kunna ta ansvar och våga sätta ned foten och tala om hur vi vill
              ha det tycker jag är rätt viktigt även om jag vet att många människor
              ute i landet i dag väntar på det här beskedet. Många kommer att,
              åtminstone kortsiktigt, drabbas väldigt hårt.
            </seg>
            <seg n="bccbe75e">
              Vi har varit med om det tidigare. Vi som kommer från Blekinge
              fick vara med om det smärtsamma att vara med om att avveckla ett
              förband förra gången vi fattade beslut i kammaren. Men vi fick
              också vara med om att fatta beslut om att satsa på till exempel
              flygflottiljen F 17 på Bredåkra hed. Det är den framtidsflottilj
              som nu finns kvar i underlaget och förslaget. Där stämde inte
              riktigt det här med vilka majoriteter som fanns. Det var till
              och med så att en av ledamöterna som inte tillhörde majoriteten
              i det avseendet var med och fattade beslutet om att satsa på F
              17.
            </seg>
            <seg n="6b15950d">
              Det är klart att en sådan här dag, då den här viktiga frågan
              diskuteras och avgörs i kammaren, hade man kanske kunna tro att
              någon i den så kallade högeralliansen hade sagt något om framtiden.
              Jag lyssnade intensivt och med spänning på vad min kollega från
              Blekinge, Heli Berg, sade. Det var en gripande och intressant
              historia. Den fanns det all anledning att lyssna till. Men det
              kanske hade varit lite klädsamt om hon hade sagt någonting om
              hur hon, Folkpartiet och den allians som finns tänker på framtiden
              för till exempel Blekingeförbanden. De är en viktig del av förbanden
              i Sverige. Mig veterligt finns det inte i det skrivna underlaget
              någonting där något parti vill satsa ytterligare på till exempel
              flygflottiljen i Ronneby eller marinen i Karlskrona. Det är satsningar
              på andra håll det talas om.
            </seg>
            <seg n="d2e1ce98">
              Det faktum att man gärna vill ha en utredning och ett nytt förslag
              måste såvitt jag kan förstå innebära att man inte är nöjd med
              det som finns. Vad vill man ha då? Den frågan ekar i korridoren.
            </seg>
            <seg n="c7153fa8">
              Jag nämnde flygflottiljen i Ronneby. Det är en av landets framtidsflottiljer,
              där man också utbildar de internationella förbanden, de som ska
              kunna verka internationellt i den svenska styrkan. Det är viktigt
              att nu också helikoptrarna som har de sjöoperativa egenskaperna
              blir placerade i Ronneby. Där finns det redan radar, väder och
              flygledning, allt som har med flygsäkerhet och annat att göra.
              Det finns också en naturlig koppling i närheten till den marinbas
              som nu ska finnas i Karlskrona.
            </seg>
            <seg n="751ce7ca">
              Jag vill säga i dag från riksdagens talarstol att det har varit
              en lång debatt. Jag vet att många människor har kommit med sakliga
              inslag. Det har också funnits ett nätverk som har tagit fram fakta.
              Dessa fakta ligger till grund för bland annat det förslag som
              regeringen och utskottsmajoriteten nu lägger fram för riksdagen.
              Det gör att det känns tryggt att kunna satsa på marinen på det
              ställe var från början. Jag kanske inte är känd för att citera
              kungar, men Karl XI pekade redan på sin tid på att här ska flottans
              huvudstation ligga, och i det fallet tycker jag att kungen hade
              rätt.
            </seg>
            <seg n="a829d952">
              En annan sak som också är ganska intressant och som jag har tagit
              fram från annat håll är betydelsen av marinens och försvarets
              närvaro för det civila samhället och sjöfarten. Jag tror att jag
              vågar påstå att den sjötrafik som är utanför sydvästra Sverige
              är den som är mest omfattande i hela landet, och bara det kanske
              talar för att det är riktigt, det förslag som föreligger.
            </seg>
            <seg n="82f8b6ce">
              Nu ska ju inte Försvarsmakten användas för att tjäna det civila
              samhället jo, i den bemärkelsen att det finns resurser som är
              avsedda för Försvarsmakten som kan användas i det civila samhällets
              tjänst, men en enhällig riksdag har tidigare slagit fast att det
              civila samhällets behov inte får vara dimensionerande för den
              militära organisationen. Däremot ska man givetvis kunna använda
              enheterna.
            </seg>
            <seg n="f5396710">
              Både inom räddningstjänst och militära enheter har det diskuterats
              ganska mycket om räddningshelikoptrarnas betydelse. Det är klart
              att försvarets räddningshelikoptrar har bidragit till att hjälpa
              många människor i nöd och sjukdom och hjälpt dem att komma under
              vård, och det är klart att det är en trygghet i detta. Men en
              sak jag vill lägga till utöver räddningshelikoptrarna gäller de
              stridsbåtar som tidigare har använts i det militära försvaret
              och i som i dag används av Sjöräddningssällskapet. De bidrar också
              mycket starkt till tryggheten ute i våra skärgårdar. För inte
              så länge sedan var det en färjeolycka uppe utefter Norrlandskusten,
              och då användes just en Räddningsbåt 90, före detta Stridsbåt
              90, för att rädda de människor som var i sjönöd. Det tycker jag
              är värt att nämna.
            </seg>
          </u>
          <note n="8db59f89">
            I övrigt, herr talman, yrkar jag bifall till förslaget i betänkandet.
          </note>
          <note type="speaker" n="216957d4">
            Anf. 139 RUNE BERGLUND (s):
          </note>
          <u who="rune_berglund_b41cb5_w" xml:id="i-4ad594ea886ec2e6-0" n="b75abfc2">
            <seg n="06cc825d">
              Herr talman! Så har det då blivit dags att fatta beslut om hur
              det svenska försvaret ska fungera de närmaste åren. Ett ökat deltagande
              i internationella insatser runtom i världen det som i propositionen
              kallas ominriktning av den svenska Försvarsmakten om detta är
              vi alla överens. Jag tror att det är rätt.
            </seg>
            <seg n="108167e1">
              Risken för att Sverige ska invaderas av främmande makt är för
              närvarande mycket liten medan behovet av att bidra med militär
              kompetens i andra länder och i andra världsdelar tycks öka. Det
              som är besvärligt och svårt i det här beslutet är att vi, samtidigt
              som vi ominriktar, också gör en kraftig besparing i försvarets
              budget. Vi krymper grundorganisationen genom att lägga ned den
              militära utbildningen på ett antal orter och flyttar i andra fall
              för att koncentrera verksamheter. I min valkrets blev tyvärr Östersunds
              garnison föremål för en total nedläggning med allt vad det innebär.
            </seg>
            <seg n="b22b08f5">
              Att en översyn av militär verksamhet sker är en del av en pågående
              process inom Försvarsmakten som syftar till att minska kostnaderna.
              Det jag inte tycker om är arbetssättet med slutna beredningar,
              vilket gör att de flesta som ska ta det slutliga beslutet eller
              som kommer att påverkas av förslaget inte vet någonting om varför
              besparingen drabbar just deras ort. Jag hoppas att det går att
              ändra och förbättra arbetsmetoderna så att alla känner delaktighet
              i den del man själv är involverad i en förändringsprocess. Det
              nuvarande arbetssättet är som gjort för att skapa konflikter när
              ärendet kommer till oss i riksdagen. Det har vi som kommer från
              nedläggningsorterna fått erfara den här gången. Det borde gå att
              genomföra en omorganisation även inom försvaret på ett transparent
              sätt precis som i andra verksamheter med utredningar som remissbehandlas
              på vanligt sätt och som kommer till riksdagen väl genomarbetade.
            </seg>
            <seg n="d306d7be">
              Jag vet att militärer är utbildade i att överrumpla och överraska.
              Man fick lära sig själv när man gjorde värnplikten att det kunde
              vara en viktig del av en försvarsinsats. Men som riksdagsledamot
              har jag inga behov av att träna mig i överraskningspsykologi.
              Det är snarare tvärtom: Jag känner behov av att få kontinuerlig
              information om vad som händer i försvaret, och då särskilt vad
              som händer i den egna valkretsen. När propositionen presenterades
              förutsatte alla hemma i valkretsen att vi var välinformerade,
              att vi hade varit med och processat hela förslaget, att vi hade
              svar i siffror och visste exakt vilka skäl som låg bakom nedläggningen
              av till exempel Östersunds garnison. Det uppstod en situation
              som blev minst sagt kaotisk för oss riksdagsledamöter, och också
              för de lokala kommunpolitikerna. Vi hade inte den information
              som efterfrågades.
            </seg>
            <seg n="844183ed">
              Förslaget hade inte handlat om att jämföra utbildningsort med
              utbildningsort när det gäller ekonomi, effektivitet med mera.
              Anställda inom Försvarsmakten säger till mig: Om du kan visa mig
              att mitt regemente är sämre än motsvarande på någon annan ort
              så accepterar jag att min arbetsplats försvinner.
            </seg>
            <seg n="8e65a970">
              Sådana överväganden gjordes inte den här gången. Det som ligger
              till grund för förslaget till ny grundorganisation är, som vi
              har hört flera gånger, en geografisk viljeinriktning. Förslaget
              bygger på att man samlar verksamheterna på det sätt som man finner
              geografiskt mest attraktivt. Det har gjort de anställda besvikna
              att inte få mäta sig med sina egna kunskaper och sin effektivitet,
              utan att man får veta att man befinner sig på fel plats för att
              vara med i tävlingen.
            </seg>
            <seg n="3c62dca3">
              Vi var säkra på att vi hade den bästa och den effektivaste garnisonen
              i Sverige. Det har heller aldrig emotsagts. Men vi låg fel geografiskt.
              Det var ett smärtsamt besked, men så blev det, och vi kan konstatera
              att det finns en majoritet i riksdagen för det synsättet.
            </seg>
            <seg n="10992da7">
              Om det nu blir så att Östersunds garnison kommer att avvecklas
              efter det här beslutet så ligger det ett stort ansvar på försvaret,
              på regeringen och på oss här i riksdagen att medverka till att
              Östersund som stad och som kommun får bästa möjliga förutsättningar
              att gå skadeslös ur garnisonens avveckling. Vi har i motion Fö19
              påpekat vikten av regionalpolitiska insatser, nytänkande samt
              uppföljning av mål och insatser och av att det sker utvärderingar
              i många år framåt. Med det förslag som vi nu har att fatta beslut
              om försvinner en stor och viktig, under lång tid dominerande verksamhet
              i Östersund. Det handlar om 1 400 direkt berörda och ungefär lika
              många indirekt. Det är en stor utmaning och en stor omställning
              som ställer stora krav på oss alla.
            </seg>
            <seg n="f1e5ab42">
              Herr talman! Jag vill sluta med att göra en kort travesti på
              en text som jag läste för länge sedan: Fågel Fenix förbrände sig
              själv i sitt näste vart femhundrade år, men steg varje gång förnyad
              upp ur askan som en symbol för odödligheten.
            </seg>
            <seg n="663d41ea">
              Den militära närvaron har varit påtaglig i Jämtland och Härjedalen
              i 500 år. Den har sin grund i de svensk-norska krigen som ledde
              till att vi blev svenskar på 1600-talet. Våra gamla försvarsskansar
              är numera i bästa fall kulturminnesmärken från en svunnen tid,
              men vi tänker inte bli kulturminnesmärken.
            </seg>
            <seg n="c859972e">
              Östersund ska bli navet i det vi kallar E 14-axeln. Det är Europavägen
              som går i mitten av Sverige mellan Bottenhavet och Atlantan, mellan
              Sundsvall och Trondheim. Där i Östersund kommer det att hända
              saker, med eller utan militär verksamhet. Vi sätter stort hopp
              till att många på olika sätt kommer att medverka i den processen
              i framtiden.
            </seg>
          </u>
          <note type="speaker" n="4e31b361">
            Anf. 140 ROLF GUNNARSSON (m) replik:
          </note>
          <u who="rolf_gunnarsson_8bd44f_w" xml:id="i-5e5f978bca2dec87-3" n="e5534a61">
            <seg n="6bcef7f7">
              Herr talman! Jag reagerade på två saker i Rune Berglunds inlägg.
              Jag hoppas att det var en felsägning när han sade att det ligger
              ett stort ansvar på försvaret att hjälpa till i Östersund. Den
              diskussionen har vi ju haft tidigare i dag, och jag hoppas att
              det var en ren felsägning, för det ligger väl inte på försvaret
              nu när avvecklingen sker. Åtminstone i samband med tidigare försvarsbeslut
              har det varit Näringsdepartementet som kommit med ersättningsjobb,
              eller i alla fall löften om ersättningsjobb. Det var den första
              delen.
            </seg>
            <seg n="1b4d4575">
              Den andra delen gäller detta med information. Rune Berglund kände
              sig dåligt informerad om hela försvarsprocessen. Hur känner sig
              Rune Berglund i dag med tanke på det som skett här i korridorerna,
              med presskonferenser utanför under pågående försvarsdebatt, möte
              kl. 8 i morgon bitti i försvarsutskottet så sägs det, jag vet
              inte hur det blir. Jag har bara hört ryktas om att vi ska träffas,
              men jag har inte fått någon kallelse än för jag har inte varit
              på mitt rum på många timmar. Jag vet ännu ingenting om det förslag
              som ska behandlas i morgon bitti kl. 8. Hur är Rune Berglund informerad
              om den fortsatta processen i försvarsbeslutet?
            </seg>
          </u>
          <note type="speaker" n="a78e09dc">
            Anf. 141 RUNE BERGLUND (s) replik:
          </note>
          <u who="rune_berglund_b41cb5_w" xml:id="i-4ad594ea886ec2e6-1" n="b75abfc2">
            <seg n="fb15a038">
              Herr talman! När det gäller den första frågan om militärens medverkan
              menar jag att militären i sin avvecklingsstrategi inte ska göra
              saker och ting som hindrar utveckling. När det gäller lokaler
              och annat som vi behöver för att snabbt och effektivt kunna starta
              upp nya verksamheter vill vi att försvaret ska ha medverkat till
              möjligheterna, så att de inte hindrar den nya verksamheten.
            </seg>
            <seg n="03dac5db">
              När det gäller den andra frågan, den om informationen, måste
              jag säga att jag vill gratulera Arvidsjaur. De får något som de
              verkligen behöver, och jag hoppas att också vi på de andra orter
              som kommer att drabbas av försvarsnedläggningar får positiva besked.
            </seg>
          </u>
          <note type="speaker" n="b888e22d">
            Anf. 142 ROLF GUNNARSSON (m) replik:
          </note>
          <u who="rolf_gunnarsson_8bd44f_w" xml:id="i-5e5f978bca2dec87-4" n="e5534a61">
            <seg n="07530975">
              Herr talman! Rune Berglund kanske kan avslöja vad han gratulerar
              Arvidsjaur till. Jag har försökt få reda på det under kvällens
              debatt men inte lyckats. Jag har läst på TT och på min telefon.
              Det sägs att det ska vara militär och civil verksamhet. Rune Berglund
              kanske kan tala om vad han gratulerar till. Det skulle bli något
              sade han.
            </seg>
            <seg n="151dad9f">
              Den andra delen instämmer jag i. Jag kommer själv från en avvecklingsort,
              och det har varit problem med avvecklingen såtillvida att man
              först nu håller på att sanera övningsfältet, efter mycket lång
              tid. Detta är vi eniga om i utskottet och har också skrivit in
              det i den handling som nu ligger på bordet. Vi var eniga om att
              man ska städa efter sig ordentligt. Och Rune Berglunds förhoppning
              handlar väl om att kunna ta del av lokaler och så vidare. Det
              tror jag är viktigt.
            </seg>
            <seg n="0c2d4084">
              Ola Rask sade att det gäller bara att vara positiv så går det
              här bra. När det gäller Falun, som jag kommer från, har det gått
              väldigt bra med avvecklingen. Men naturligtvis var det tunga månader
              direkt efter avvecklingen. Det är viktigt att hålla efter försvaret
              lite grann, för det är alltid svårt att städa efter en fest. Nu
              är det ju ingen fest att lägga ned, men man vill gärna ha lokaler
              kvar, och därför gäller det att gripa tag i detta. Jag vet att
              det gäller flera avvecklingsorter. Strängnäs har varit inne på
              samma sak.
            </seg>
          </u>
          <note type="speaker" n="b880ece5">
            Anf. 143 RUNE BERGLUND (s) replik:
          </note>
          <u who="rune_berglund_b41cb5_w" xml:id="i-4ad594ea886ec2e6-2" n="b75abfc2">
            <seg n="173d555e">
              Herr talman! Det jag gratulerar Arvidsjaur till är den nya verksamhet
              som ska komma efter nedläggningen av K 4. Kort och koncist är
              det så. Jag hoppas att Arvidsjaur kommer att skicka telegram till
              oss när vi får våra omställningar redovisade och klara.
            </seg>
            <seg n="8061ba05">
              Sedan är jag glad att Gunnarsson håller med om att det är viktigt
              att militären så att säga banar väg för omställningen på det sättet
              att de underlättar med lokaler och annat som behövs för att snabbt
              kunna komma i gång med ny och viktig verksamhet.
            </seg>
          </u>
          <note type="speaker" n="16935288">
            Anf. 144 HÅKAN JUHOLT (s):
          </note>
          <u who="hakan_juholt_98e066_w" xml:id="i-b864f3cad8ebe897-0" n="80f7ca80">
            <seg n="5441ef3e">
              Herr talman! Det var faktiskt redan onsdagen den 13 februari
              2002 som vi påbörjade dagens debatt. Det var nämligen den onsdagen
              som Försvarsberedningen samlades för sitt första sammanträde om
              samtalen som skulle leda fram till de tre rapporter som utgör
              underlaget till de beslut som fattas i kväll och i morgon. Vi
              fortsatte, då i februari 2002, den diskussion som året innan hade
              resulterat i stor politisk samsyn i rapporten Ny struktur för
              ökad säkerhet nätverksförsvar och krishantering .
            </seg>
            <seg n="bb6a44e5">
              Det var i samband med Irakkrigets inledning i februari 2003 som
              grunden till det arbete som vi i dag utför lades genom Försvarsberedningens
              stora säkerhetspolitiska rapport Säkrare grannskap osäker värld
              . Och bara fyra månader därefter det gick undan överlämnade Försvarsberedningen
              till regeringen den tunga försvarspolitiska rapporten Försvar
              för en ny tid . Slutsatserna var många och omvälvande. Det grundläggande
              och den bärande idén var att såväl hoten som aktörer och medel
              fundamentalt förändrats sedan det kalla krigets struktur.
            </seg>
            <seg n="175df7c3">
              Det har sagts så många gånger, men som allmän folkbildningsinsats
              kan det inte upprepas ofta nog, nämligen att tanken bakom försvarsreformen
              är att förändra Försvarsmakten från ett omfattande invasionsförsvar
              till ett modernt internationaliserat insatsförsvar.
            </seg>
            <seg n="1489935c">
              Den gamla Försvarsmakten var till för att möta en invasion och
              kunde utveckla sin kraft först efter mobilisering. Den nya Försvarsmakten
              kommer att vara flexibel, användbar och gripbar såväl nationellt
              som internationellt. Det är bra att så många i dagens debatt är
              otåliga, för förändringen tar längre tid än vad vi först trodde.
              Misstag har begåtts längs vägen, men färdriktningen är klar och
              tydlig, och vi är många som står bakom den.
            </seg>
            <seg n="b9d41858">
              Så var det inte bara för några år sedan.
            </seg>
            <seg n="f0f06f42">
              Även om det kan låta så i dag var detta verkligen inget självklart
              för bara ett, ett och ett halvt eller två år sedan, och i många
              sammanhang är tanken ännu inte på något sätt alls accepterad.
              Den infekterade diskussionen om när Försvarsmakten bäst ska klara
              sina uppgifter omedelbart eller om fem tio år visar att vi som
              tror på reformen ständigt måste driva på processen.
            </seg>
            <seg n="9ac5bad8">
              Den segslitna debatten om de begränsade väpnade angreppen som
              skulle kunna uppstå om några år anpassningsdoktrinens tillämpning,
              återtagningen av den gamla förmågan och den över tid utdragna
              förbandsgruppsindelningen syftade till att upprätthålla volym
              för morgondagen framför förmåga i dag. Det tog tid för oss försvarspolitiker
              att tränga igenom detta, och det tog tid för oss att komma fram
              till en gemensam ståndpunkt, men det har vi i dag.
            </seg>
            <seg n="cc7a5d34">
              För efter två år och fyra månader, och efter mer än 60 sammanträden
              efter det första mötet, publicerade Försvarsberedningen i juni
              i år den sista och avgörande rapporten inför detta försvarsbeslut.
              Enligheten mellan partierna överraskade många, och samsynen kan
              nog inte beskrivas annat än som historisk.
            </seg>
            <seg n="18149ff6">
              Mitt uppe i en redan svår omställning av Sveriges största myndighet
              och mitt under ett pågående krig i Irak samlade sig riksdagens
              samtliga sju partier för att med stor tydlighet precisera kraven
              på
            </seg>
            <seg n="78835e50">
              Denna samsyn är naturligtvis oerhört viktig. Försvars- och säkerhetspolitik
              mår bäst av att få växa fram och frodas i de breda majoriteternas
              gynnsamma jordmån.
            </seg>
            <seg n="2d113e10">
              Därför välkomnar jag de viktiga ställningstaganden som Moderaterna,
              Folkpartiet, Kristdemokraterna och Centern gör i sin gemensamma
              reservation. Partierna skriver på s. 243: Därför är omställningsprocessen
              från ett förrådsställt invasionsförsvar till ett flexibelt insatsförvar,
              som kan användas såväl inom Sveriges gränser som i internationella
              insatser, oerhört viktig.
            </seg>
            <seg n="db0a0150">
              Vi bör nog alla påminna varandra om att det inte har varit så
              tidigare. Detta var sannerligen ingen självklarhet i något av
              våra partier för bara två, tre eller kanske fyra år sedan.
            </seg>
            <seg n="97b825b0">
              De fyra partierna fortsätter sedan i sin reservation att beskriva
              att Försvarsmakten i framtiden lär få minskade anslag. De skriver:
              Det är vår gemensamma bedömning att omställningen från ett invasionsförsvar
              till ett insatsförsvar på lite sikt gör det möjligt med något
              lägre ekonomiska anslagsnivåer än i dag, även med den höjda ambition
              som här redovisas när det gäller försvarets internationella uppgifter.
            </seg>
            <seg n="722b3e11">
              Det här är klokt skrivet. Det är framsynt, rimligt och realistiskt.
              Det blir minskade anslag för Försvarsmakten i framtiden.
            </seg>
            <seg n="41e99d76">
              Dessa båda slutsatser i den borgerliga reservationen är ett mycket
              viktigt utgångsläge för oss alla när våra sju partier efter detta
              beslut i vardagen ska fortsätta diskussionen om försvarsreformens
              fortsatta steg och komma med idéer, tankar och förslag om hur
              vi ska förbättra vår omedelbara krishanteringsförmåga.
            </seg>
            <seg n="3b50e4d9">
              Jag känner att det i en debatt som stundtals har varit ganska
              infekterad, i ett högt uppskruvat tempo och tonläge, finns ett
              värde att också uppmärksamma den unikt breda samsyn som råder.
            </seg>
            <seg n="64e73219">
              Det hör sannerligen inte till ovanligheten att vi här i kammaren
              är oense om på vilka orter förband ska läggas ned. Det hör sannerligen
              inte till ovanligheten att vi är oense om hur ekonomin för Försvarsmakten
              ska se ut. Men det är synnerligen unikt att vi är helt överens
              om färdriktningen.
            </seg>
            <seg n="a1629ecc">
              Ett fint uttryck för detta är att oppositionens främsta kritik
              mot regeringens förslag är att man fruktar att vår politik inte
              kommer att kunna genomföras. Jag har varit med i de tidigare försvarsdebatterna
              1996 och 2000. År 1996 och 2000 hävdade oppositionen att politiken
              var fel: Ni har fel politik, ni har fel färdriktning och ni har
              fel inriktning. I dag säger oppositionen: Politiken är rätt, färdriktningen
              är rätt, men vi tror inte att ni kan genomföra det. Det är i sanning
              en fin utveckling, och jag välkomnar den.
            </seg>
            <seg n="1aec48ef">
              På samma sätt är myndighetschefen Håkan Syrén tydlig i sin information
              till de anställda. Han skriver: Försvarspropositionen är på rätt
              väg. Vi lämnar invasionsförsvaret bakom oss och tar det avgörande
              steget mot ett internationellt insatsförsvar. Att skjuta upp en
              omställning som är oåterkalleligt nödvändig går inte.
            </seg>
            <seg n="1fb42ba0">
              Herr talman! Det är viktigt att säga att försvaret av Sverige
              förändras mer än vad det minskar. Försvarsmakten förändras, men
              förändringen är betydligt större än så. Att försvara Sverige är
              att försvara allt som är viktigt för oss. Sveriges försvar är
              därmed så oerhört mycket mer än Försvarsmakten.
            </seg>
            <seg n="8134c3a9">
              Vi vet att det efter århundraden av massarméer nu är dags att
              förändra begreppet försvar, vad som hotar oss och hur vi bäst
              skyddar vårt lands medborgare, viktiga funktioner och värden som
              vi delar med andra.
            </seg>
            <seg n="743a1507">
              Utgångspunkten för denna moderna försvarspolitik är insikten
              om att säkerhet faktiskt är mer än frånvaro av militära hot. Det
              handlar om ett säkerhetsbyggande arbete över hela hotskalan och
              över flera olika politikområden. Det är den sammanhållande nationella
              säkerhetsstrategi som riksdagen, som vi kamrater, ska besluta
              om ungefär vid denna tidpunkt nästa år.
            </seg>
            <seg n="c85f3ecb">
              Jag tror efter att ha läst den borgerliga oppositionens reservationer
              att det finns goda skäl att anta att denna fortsatta förändring
              av försvaret av Sverige som är så viktig kommer att få växa fram
              och frodas i de breda majoriteternas gynnsamma jordmån.
            </seg>
          </u>
          <note n="d9678989">
            Herr talman! Jag yrkar bifall till utskottets förslag i betänkandet.
          </note>
          <note type="speaker" n="2b22084a">
            Anf. 145 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-9" n="61b37214">
            <seg n="340d9815">
              Herr talman! De breda majoriteternas gynnsamma jordmån jo, jag
              tackar!
            </seg>
            <seg n="18d8637d">
              Det är en sak att politiskt besluta om förändringar och en något
              annan sak att genomföra förändringarna. Du har helt rätt, Håkan,
              när du säger att den kritik som i dag kommer till uttryck i huvudsak
              har handlat om att man ju längre tiden lider helt enkelt verkar
              göra avkall på alla de goda ambitioner som Försvarsberedningen
              under din eminenta ledning hade så sent som i juni 2004.
            </seg>
            <seg n="3f526779">
              Jag har i dag talat med försvarsministern om att Försvarsmaktens
              roll när det gäller att bekämpa storskalig terrorism nu på nytt
              skjuts på framtiden. Det begravs i en ny utredning. Man är inte
              ens beredd att ta vara på det som Johan Munck kom fram till att
              det finns ett behov, utan behovet ska utredas på nytt, och besluten
              kommer ännu längre fram.
            </seg>
            <seg n="ec45e6d8">
              Vi har talat om att de ekonomiska ramarna skilde sig ganska avsevärt
              mellan vad som var fallet i Försvarsberedningen och vad som nu
              ligger som förslag till riksdagen. De 3 miljarderna skulle tas
              in ett år tidigare i Försvarsmaktens ram.
            </seg>
            <seg n="ef11936e">
              Sist men inte minst tänker jag på mumintrollets huvud, som verkar
              växa ännu mer alltmedan fötterna krymper. Vi har sett hur den
              totalförsvarsgemensamma myndigheten för 2005 kan räkna upp sina
              budgetramar i den besvärliga situation som Försvarsmakten har.
              Vi har hört av försvarsministern att vi inte förrän 2007 ska räkna
              med att den ska bidra till att betala de 3 miljarder som vi vill
              hämta hem från Försvarsmakten. Ryktesvägen har jag också hört
              att vare sig överstar eller generaler på Försvarshögkvarteret
              kommer att omfattas eller drabbas av den utropade arbetsbristen.
            </seg>
            <seg n="dc3f4b39">
              Min poäng är: När man inte hinner genomföra det man ska, och
              som enda fast punkt i tillvaron har ett sparkrav på 3 miljarder
              som slår på tvärs genom detta, tror du då verkligen att de goda
              ambitioner som fanns med beslutet kan behållas och förverkligas?
            </seg>
          </u>
          <note type="speaker" n="a6b38754">
            Anf. 146 HÅKAN JUHOLT (s) replik:
          </note>
          <u who="hakan_juholt_98e066_w" xml:id="i-b864f3cad8ebe897-1" n="80f7ca80">
            <seg n="6ebf0bc5">
              Herr talman! Ja, det tror jag, Allan Widman. De ambitionerna
              finns såväl i propositionen som i betänkandet. Det är tryggt och
              uppmuntrande, skulle jag vilja säga, och det måste vara skönt
              för medborgarna att känna att oppositionens främsta kritik mot
              vår politik är att den går för sakta.
            </seg>
            <seg n="c77ab429">
              Tidigare har oppositionen sagt: Ni gör fel, ni går åt fel håll
              och ni har fel färdriktning. Vi ställer inte upp på detta. Ni
              äventyrar Sveriges säkerhet. Ni säljer ut landet. Ni lägger er
              platt för Ryssen. Överbuden var ganska många i debatten år 1996,
              som var den första jag var med i. År 2000 var det något mer justerat.
              Men det var ändå samma angreppsförhållande.
            </seg>
            <seg n="418b65ff">
              Nu välkomnar jag att oppositionen är otålig därför att den vill
              ha den socialdemokratiska politiken genomförd. Det är en substantiell
              skillnad mot bara för fyra år sedan. Det är bra. Det är bra besked
              till medborgarna, det är bra besked till kammaren och det är bra
              besked till våra partier.
            </seg>
            <seg n="1f32afc8">
              Det skiljer ganska markant från den debatt som flera försvarspolitiska
              debattörer i andra partier har medverkat i de senaste månaderna.
              Där har man ansträngt sig till det yttersta för att ge en bild
              av att det är fullkomligt kaos i försvarspolitiken, att det spretar
              åt alla håll och kanter och att vi inte är överens om någonting.
            </seg>
            <seg n="1c4cf274">
              Sanningen är att vi är överens om färdriktningen, Allan. Du och
              jag vet detta, och det är bra att det sägs. Vi vet vart vi är
              på väg. Vi irrar inte omkring. Ni är otåliga därför att ni tycker
              att det går för sakta i genomförandet av det som regeringen står
              bakom.
            </seg>
            <seg n="a62e76f2">
              Sedan har jag några korta kommentarer om de exempel du nämner.
              Vi ska inte måla en felaktig bild. Munck säger själv i sin utredning
              att detta är en skiss. Den måste få en fortsättning. Denna skiss
              är inte färdig att lämna till riksdagen. Han använder till och
              med ordet skiss. Nu är det juridisk kompetens och politisk kompetens
              som ska titta på vad som krävs för att göra denna skiss till konkreta
              förslag som vi kan hantera i kammaren. Jag tycker att det är ett
              seriöst sätt att arbeta på.
            </seg>
          </u>
          <note type="speaker" n="dae9b8c7">
            Anf. 147 ALLAN WIDMAN (fp) replik:
          </note>
          <u who="allan_widman_3b3e24_w" xml:id="i-5d3d1f9e8f112db5-10" n="61b37214">
            <seg n="aed2e1be">
              Herr talman! Det sistnämnda kanske ordföranden i Försvarsberedningen
              skulle ha tänkt på när han i juni skrev månad att vi bör fatta
              beslut under 2005. I så fall visste du väl då likaväl som i dag
              att det var en skiss.
            </seg>
            <seg n="56bc6166">
              Tills annat är bevisat kommer jag dessvärre inte att ge regeringen
              benefit of the doubt på den här punkten. Jag märker att här finns
              en saktfärdighet och en otydlighet. Vi får väl återkomma till
              den diskussionen när åren har lidit och det finns något på bordet.
            </seg>
            <seg n="d0759d7b">
              Du tenderar att missförstå min kritik. Man har ett sammansatt
              förslag och genomför delar av det förslaget med en väldig konsekvens,
              men en väldig hårdhet besparingskravet på 3 miljarder. Samtidigt
              glömmer man bort att göra alla de andra sakerna, som skulle lindra
              detta besparingskrav. Då handlar det inte längre bara om takten
              i förändringen, utan också om en annan politik att kon riskerar
              att dö medan gräset växer.
            </seg>
          </u>
          <note type="speaker" n="a3cabfc5">
            Anf. 148 HÅKAN JUHOLT (s) replik:
          </note>
          <u who="hakan_juholt_98e066_w" xml:id="i-b864f3cad8ebe897-2" n="80f7ca80">
            <seg n="a1c2ee7f">
              Herr talman! Att vi sade att beslut skulle tas 2005 beror på
              det enkla faktum att det ska göras då. Det är också därför som
              Munck lämnar sin utredning Munck II, som den kallas den 31 augusti
              2005. Då kommer hans rapport att samköras med Försvarsberedningen
              i slutfasen, och sedan kommer en proposition från regeringen.
              Detta kommer därefter att behandlas i riksdagen ungefär vid denna
              tidpunkt nästa år, precis som jag nämnde i mitt anförande. Det
              var ju korrekt från början till slut.
            </seg>
            <seg n="6eba5814">
              Ni i Folkpartiet är upprörda över att vi inte låter arbetsmarknadens
              parter lösa övertaligheten i Försvarsmakten. Det återkommer hela
              tiden att vi i riksdagen, regeringen eller någon annan skulle
              runda den lagstiftning som vi har på arbetsmarknaden för att snabbt
              lösa problemet just i denna myndighet. Jag tycker att det vore
              olyckligt. Det vore en olycklig signal till hela svenska näringslivet
              att staten som arbetsgivare säger sig ha ett särskilt privilegium
              att få runda den lagstiftning som gäller på detta område.
            </seg>
            <seg n="344ba3d5">
              Självklart ska övertaligheten hanteras via de regelverk som finns
              mellan arbetstagarnas organisationer och arbetsgivarnas organisationer
              också när staten är arbetsgivare. För oss socialdemokrater är
              inte det speciellt märkligt. Men jag vet att ni i Folkpartiet
              är upprörda och besvikna över detta och tycker att vi skulle ha
              satt ned foten och använt piskan i stället, och sagt att man inte
              ska bry sig om arbetsmarknadens parter och det regelverk som finns.
            </seg>
            <seg n="799d6aba">
              Vi låter oss inte luras till det. Vi går inte i den fällan. Det
              skulle självklart bli prejudicerande för andra arbetsgivare. Så
              vill vi inte ha det på svensk arbetsmarknad. Det är därför vi
              avvisar det. Hur många gånger du än upprepar det kommer vi att
              avvisa det, för så vill vi inte ha det i Sverige. Så är det inte
              i socialdemokratins Sverige. Så är det möjligen i Folkpartiets
              Sverige, men det ska vi förhindra 2006.
            </seg>
          </u>
          <note type="speaker" n="d9f90ab8">
            Anf. 149 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-fd42866916dba181-0" n="d175bb40">
            <seg n="8fffb9a0">
              Herr talman! Göran Persson tackade nej till en stor och bred
              uppgörelse med den borgerliga alliansen i denna för försvaret
              och Sverige så viktiga fråga. I stället valde Göran Persson att
              göra upp med Miljöpartiet och Vänsterpartiet kommunisterna klart
              försvarsfientliga partier. Socialdemokraterna har därmed med öppna
              ögon valt kaos, kalabalik och en kohandel som pågått inför öppen
              ridå in i det sista.
            </seg>
            <seg n="83e870d7">
              Herr talman! De grundläggande intentionerna hävda vår territoriella
              integritet, bidra till internationell fred och upprätthålla en
              grundläggande förvarsförmåga och kompetens ska vägas samman med
              ett stort sparkrav på försvaret. En förutsättning för det framtida
              försvaret är att grundorganisationen måste förändras. Det är vi
              alla överens om. Men om detta ska kunna ske samtidigt som man
              både sparar pengar och vidmakthåller och utvecklar kompetenserna
              måste ekvationen gå ihop.
            </seg>
            <seg n="ae88f0e1">
              Försvarspropositionen uppfyller inte de grundläggande krav som
              Försvarsberedningen betonade. Det saknas ekonomiska underlag och
              konsekvensbeskrivningar, vilket är oacceptabelt.
            </seg>
            <seg n="c9a5223b">
              Ett försvarsbeslut måste utgå från vad som är bäst ur ett försvars-
              och säkerhetspolitiskt perspektiv och inte bygga på arbetsmarknadspolitiska,
              regionalpolitiska eller, som nu tycks vara fallet, rent parti-
              och maktpolitiska hänsynstaganden.
            </seg>
            <seg n="f8341d40">
              Jag kommer att beröra den marina flyttkarusellen och kvinnorna
              i försvaret.
            </seg>
            <seg n="ef730b1a">
              På Berga/Muskö och Haninge garnison finns en mångfasetterad marin
              verksamhet. Jag ska nämna några. Det finns marintaktiska kommandot,
              Ostkustens marinbas, Första ubåtsflottiljen, Andra ytstridsflottiljen,
              Tredje minkrigsflottiljen, en helikopterbataljon, örlogsskola,
              Muskövarvet, med en marin verkstad insprängd i ett bergrum. På
              Berga finns också Försvarsmaktens dykeri och navalmedicinska centrum.
            </seg>
            <seg n="747433d1">
              För att kunna göra betydande besparingar måste verksamheterna
              koncentreras kring befintliga större garnisonsenheter, allt enligt
              Försvarsberedningen. Trots detta föreslås att marinbasen flyttas
              till Karlskrona, vilket omfattar i princip all verksamhet som
              nu finns vid huvudbasen på Berga/Muskö. Nya mycket stora, i dag
              oöverskådliga, investeringar måste därmed göras i Karlskrona.
              Samtidigt innebär denna omflyttning att personalförsörjningen
              inom marinen kommer att totalhaverera. Flytten av marinbasen är
              helt onödig när en neddragning av marinens verksamhet till en
              reducerad nivå kan göras helt inom ramen för verksamheten i Berga/Muskö,
              med en koncentration av den marina basverksamheten dit.
            </seg>
            <seg n="425f3728">
              Berga/Muskö och Haninge garnison har 95 % miljöprövade och godkända
              övningsområden. Karlskrona har 5 %. Haninge garnison har erforderliga
              kajer inom eget militärt område, med tillgång till ett världsunikt
              underhållsvarv, som klarar minst 70 % av det marina underhåll
              som Försvarsmakten behöver i dag.
            </seg>
            <seg n="404452ad">
              Det är ingen hemlighet att Försvarsmaktens arbetsgrupp, AG GRO,
              ända fram till sommaren 2004 ansåg att den framtida marina huvudbasen
              skulle förläggas i Berga/Muskö. Vad som hände sedan är höljt i
              dunkel.
            </seg>
            <seg n="167edef7">
              Som framgår av vad jag har sagt finns de flesta marina verksamheter
              på Berga/Muskö. Närheten till Helsingfors, lokaliseringen i Helsingforss
              skärgård och de investeringar som redan har gjorts talar för att
              göra Berga/Muskö och Haninge garnison till den framtida marinens
              huvudbas. Självklart ska Helsingfors försvaras.
            </seg>
            <seg n="a1790b4f">
              Herr talman! Nu går jag över till försvaret, kvinnorna och jämställdheten.
            </seg>
            <seg n="65a56b7d">
              Regeringen framhåller själv i olika sammanhang, bland annat i
              försvarspropositionen, att en omfattande avveckling av personal
              samt rekryteringsstoppet till officersutbildningen har negativa
              effekter beträffande andelen kvinnor inom försvaret och officersyrket.
              Samtidigt sätter regeringen såväl i försvarspropositionen som
              i andra sammanhang och uttalanden ett tryck på överbefälhavaren
              och Försvarsmakten att rekrytera fler kvinnor till försvaret och
              officersyrket. Dessa motsägelsefulla signaler ges samtidigt som
              regeringen inte ger överbefälhavaren några som helst verktyg för
              att kunna förverkliga målet om en ökad andel kvinnor inom Försvarsmakten
              och fler kvinnliga yrkesofficerare.
            </seg>
            <seg n="fbb92fe6">
              Det finns i dag 509 kvinnliga yrkesofficerare. 155 berörs av
              försvarsbeslutet. Den första svenska kvinnliga försvarsministern
              kommer, om riksdagen röstar igenom försvarsbetänkandet, att gå
              till historien som den som minskade antalet kvinnor inom Försvarsmakten
              och minskade antalet kvinnliga yrkesofficerare.
            </seg>
            <seg n="f1a9e03c">
              Herr talman! Vi känner alla till det indiska reptricket. Den
              socialdemokratiska regeringen, med försvarsministern i spetsen,
              begär och ber att ÖB ska utföra ett illusionsnummer som jag skulle
              vilja kalla det socialdemokratiska reptricket, eftersom ÖB inte
              får ett enda verktyg, inte ett enda redskap.
            </seg>
          </u>
          <note n="3add0003">
            Jag yrkar bifall till reservation nr 9.
          </note>
          <note type="speaker" n="3b3cd2d4">
            Anf. 150 CECILIA WIGSTRÖM (fp):
          </note>
          <u who="cecilia_wigstrom_417636_w" xml:id="i-1e9bb0148cd2df87-5" n="a6545612">
            <seg n="deeade8c">
              Herr talman! Göteborg är rikets andra stad. I min hemstad finns
              Skandinaviens största hamn, Göteborgs hamn. Den är en riksangelägenhet.
              Därigenom går en stor del av den mat och den olja som hela landet
              behöver. Det är en artär, en pulsåder, som löper från Göteborgs
              hamn ut i landet med lastbilar och järnväg.
            </seg>
            <seg n="1844ec28">
              Trots att hamnen är så viktig för att hela Sverige ska kunna
              fungera, väljer regeringen att lägga ned Amf 4 och Sävehelikoptrarna.
              Men de behövs i Göteborg. Det handlar inte om någon regionalpolitisk
              hänsyn. Göteborg var tillväxtkommun nummer ett i Sverige förra
              året. Vi har en massa jobb och väldigt många bra industrier.
            </seg>
            <seg n="0fbe5a70">
              Anledningen till att det är viktigt att försvaret finns kvar
              i Göteborg är att försvaret har som huvuduppgift att skydda vårt
              land och vår befolkning. I Göteborg bor det 475 000 människor
              som nu lämnas helt utan skydd. Den fara som hotar i dag är framför
              allt terroristhotet. Det finns en utredning som till våren antagligen
              kommer att föreslå att just försvaret ska få en utökad roll när
              det gäller att försvara vårt land mot terrorister. Det är en realitet
              att hamnar runtom i världen, och det gäller också Göteborgs hamn,
              är potentiella mål för terrorister.
            </seg>
            <seg n="e8e4886e">
              Göteborgs hamn konkurrerar i dag med hamnar i Rotterdam och Hamburg
              om att vara infartsporten för transnationell sjöfart för vidare
              transporter in mot Skandinavien och Baltikum. Dessa hamnar har
              ett fullgott militärt skydd. I Hamburgs närhet finns det 20 000
              sjöofficerare. Hamnarna Rotterdam och Antwerpen som ligger i Holland
              och Belgien har samordnat sitt sjöförsvar. Där finns runt 10 000
              marina officerare. Men Göteborgs hamn lämnas nu helt utan något
              militärt skydd.
            </seg>
            <seg n="0d4d0c81">
              Behovet av att ha Amf 4 och Sävehelikoptrarna i Göteborg handlar
              inte bara om att skydda oss mot terroristhot. Västkusten är ett
              centrum i Sverige för fiske och sjöfart. Det händer ofta olyckor.
              Varje vecka rycker helikoptrarna ut och räddar liv. Jag måste
              fråga: Är det verkligen inte rimligt att placera våra förband
              där de i fredstid kan göra nytta?
            </seg>
            <seg n="1498c94c">
              Herr talman! Jag tycker att det är oseriöst att med det undermåliga
              underlag som hela försvarspropositionen bygger på lämna Göteborgs
              475 000 invånare utan något militärt skydd. Det tycker inte bara
              jag, det tycker inte bara andra kolleger från mitt parti och andra
              borgerliga partier, utan det tycker 83 106 göteborgare. Så många
              var det som hade skrivit på uppropet när jag nyss var inne och
              tittade på hemsidan. Det är drygt 83 000 medborgare i Göteborg
              som är oerhört engagerade i den här frågan. De står också helt
              oförstående inför detta beslut.
            </seg>
          </u>
          <note type="speaker" n="3c1afc48">
            Anf. 151 PER LANDGREN (kd):
          </note>
          <u who="per_landgren_097f22_w" xml:id="i-7d7100719b63b331-0" n="ba70f170">
            <seg n="09998d8a">
              Herr talman! Det här är debatten där man inte får komma någonstans
              ifrån. Man får inte bo någonstans om man ska ta till orda om försvaret.
              Alla argument mot regeringens proposition betraktas som särintressen.
              Det är regionalpolitik och bypolitik. Det är som om det inte finns
              någon verklighet och som om vi inte kan styra genom den på något
              sätt. Det är som om det inte finns lösningar som faktiskt är bättre
              eller sämre utifrån de mål vi har för försvaret och säkerhetspolitiken.
              Jag tycker att det är smått pinsamt.
            </seg>
            <seg n="e88d8d3e">
              Regeringens hantering av ärendet är mycket dålig. Det har sagts
              tidigare, och jag säger det igen. Den är så dålig att det stänker
              på oss allihop i riksdagen.
            </seg>
            <seg n="366a4231">
              Bakom varje riksdagsledamot som ställer upp i den här debatten
              finns det militär fackkompetens. Jag kan inte begripa att inte
              regeringen och försvarsministern ser till att den här frågan löses
              i försvaret. Det är klart att till slut kan man komma till meningsmotsättningar
              även där, men det scenario som vi har här och nu tycker jag är
              oförsvarligt.
            </seg>
            <seg n="514c0d4e">
              Nu processar inte regeringen en proposition, utan det är ett
              förslag från AG GRO som gjorts om till en proposition. Sedan ska
              den tryckas igenom riksdagen. Riksdagen blir ett transportkompani.
              Jag säger inte att riksdagen är det i alla frågor, men riksdagen
              är det i den här frågan. Ett av många bevis för att riksdagen
              är ett transportkompani i den här frågan är att ledamöter, som
              Lars Johansson och Claes-Göran Brandin, från hela Sverige tvingas
              att rösta emot sin övertygelse och sina samveten och gör röstförklaringar.
              Så ska det inte gå till.
            </seg>
            <seg n="e5011438">
              Sedan har vi en försvarsminister nu äter hon en välbehövlig måltid
              som inte vågar debattera. Det är klart att hon debatterar i riksdagen.
              Det kan hon inte komma undan. Och en och annan artikel kan man
              ju alltid skriva under, men hon vågar inte debattera i till exempel
              TV med en sådan man som Göran Johansson, vårt kommunalråd i Göteborg.
            </seg>
            <seg n="f19fdb3c">
              Jag är osäker på om hon begriper vad hon ser ute på förbanden.
              Jag läste på Amf 4:s hemsida, och då avslöjar jag var jag kommer
              ifrån. Efter ett besök där den 8 december står det i slutet av
              artikeln: Efter dryga en och halv timma avslutades debatten, och
              man kunde konstatera att försvarsministern återigen hade misslyckats
              med uppgiften att övertyga oss om eller ens lyckats påvisa att
              lagt underlag är gediget och väl genomtänkt. Det är klart att
              om man står på Käringberget och tycker att våra museala kanoner
              nog borde läggas i malpåse är det inte så konstigt.
            </seg>
            <seg n="d75cea45">
              Jag uppfattar det så att statsministern, och jag vet inte om
              någon tycker att jag går för långt, har en försvarsminister som
              han låter sköta det här otrevliga jobbet. Det är lämpligt att
              skära ned försvaret med nuvarande försvarsminister.
            </seg>
            <seg n="f574f580">
              Jag är inte försvarspolitiker, men jag har självfallet ett intresse
              för svensk säkerhetspolitik. Jag uppfattar att försvarspolitiken
              har utvecklats till att bli något slags nationellt reglage för
              budgeten och något av ett regionalpolitiskt stödprogram. Jag skulle
              vilja säga att den inte har någon förankring i den här omedelbara
              säkerhetspolitiska verkligheten. I dagens säkerhetspolitiska läge
              finns inget invasionshot som vi har hört, och det är alla överens
              om såvitt jag kan begripa. Men det kan ändras på medellång sikt.
            </seg>
            <seg n="b0d229e0">
              Vi behöver ställa om Försvarsmakten till något som kan relatera
              till den hotbild som finns i dag i ett nationellt och ett internationellt
              perspektiv, inte minst vad gäller terroristhotet. Då handlar det
              snarare om att samtidigt med den militära utbildningen, som en
              bonuseffekt, identifiera och skydda de nationella värden och säkerhetspolitiska
              intressen som faktiskt finns och som går både att vaska fram och
              att lokalisera.
            </seg>
            <seg n="0bb93945">
              I Försvarsberedningens junibetänkande framstår det med all tydlighet
              att ur ett nationellt perspektiv är det denna typ av överlevnadskriterier
              som ska avgöra var de militära förbanden ska ligga.
            </seg>
            <seg n="f70bca78">
              Vi har hört försvarsministern säga att det inte finns några dåliga
              förband eller garnisoner kvar. Försvarsmaktens kvarvarande garnisoner
              är kvalitativt relativt likvärdiga, såvitt jag förstår, när det
              gäller utbildning för såväl den nationella som den internationella
              verksamheten. Det kan knappast ha varit urvalskriteriet för vilka
              förband som ska få finnas kvar. Man vågar då säga att urvalskriterier
              rimligtvis borde ha varit de mervärden som man ur ett nationellt
              säkerhetspolitiskt perspektiv kan få ut av en förbandslokalisering.
            </seg>
            <seg n="dcf1ba97">
              Jag skulle vilja föreslå jag vet att det är för sent, men jag
              har sagt det i mitt parti långt tidigare att försvarsbeslutet
              borde ha vilat på följande kriterier.
            </seg>
            <seg n="83ff7451">
              Etablera försvarsmakten på de platser där den snabbt och över
              tiden kan tillföra mervärden i form av ökad säkerhet och där våra
              nationella intressen och värden finns. Man ska våga gå ifrån de
              regionalpolitiska motiven.
            </seg>
            <seg n="33f2b318">
              Etablera försvarsmakten på de platser där det finns förutsättningar
              för kvantitativt och kvalitativt god rekrytering och utveckling
              för våra insatsförband.
            </seg>
            <seg n="6dd529d4">
              Egentligen borde man inte säga mer. Vad jag förstår, och utifrån
              vad jag läst, kom ju försvarsberedningen fram till att det skulle
              vara det slaget av kriterier. AG GRO:s förslag är något helt annat.
              Propositionen följer inte ens det våra partier i riksdagen är
              överens om.
            </seg>
            <seg n="75d951cd">
              Nu kanske någon misstycker och säger att Landgren har fel och
              att det nog är Göteborg som ligger och lurar. Finns inte verkligheten
              någonstans där? En viss lokalpatriotism kan man väl kosta på sig.
              Men någonstans finns det en verklighet bakom. Om nu någon tycker
              så om mig, Cecilia Wigström, Lars Johansson, Eva Flyborg eller
              någon annan här säg det då till Dan Sten Olsson i Göteborgsposten,
              eller ställ upp i en TV-debatt med till exempel Göran Johansson
              och säg det.
            </seg>
          </u>
          <note type="speaker" n="c0e9efe4">
            Anf. 152 CAMILLA SKÖLD JANSSON (v):
          </note>
          <u who="camilla_skold_jansson_6737f0_w" xml:id="i-cbc0bbe6756f58a0-0" n="a14f51f5">
            <seg n="e7c02051">
              Herr talman! Någon har kallat processen runt försvarsfrågan och
              dess hantering för en cirkus. Jag instämmer. Även om fokus har
              legat på Vänsterpartiet och på hur vi kommer att ställa oss är
              inte grundorsaken till det osäkra läget att hitta där.
            </seg>
            <seg n="6981e175">
              Grundorsaken är ju det faktum att regeringen väljer att till
              riksdagen lägga fram en proposition som är illa beredd och illa
              förankrad och där regeringen har försäkrat sig om ett stöd med
              endast tre rösters övervikt.
            </seg>
            <seg n="5999ac78">
              Vi talar om en hantering inför ett beslut som ska ligga till
              grund för hur vi organiserar vårt framtida försvar. Det är ett
              beslut som omfattar åtskilliga miljarder av skattebetalarnas pengar.
              Det har en direkt inverkan på vår försvarsförmåga och på situationen
              för tusentals människor på många orter. Det handlar till och med
              om regioner.
            </seg>
            <seg n="58a89e23">
              Till hanteringen ska vi lägga att regeringen inte har redovisat
              någonting som kan ge de anställda och de drabbade regionerna någon
              trygghet i att staten verkligen kommer att ta ansvar för den omställning
              vi står inför.
            </seg>
            <seg n="e28abbf2">
              Det har, som nämnts, talats mycket om partipiskor och byapolitik.
              Det gör att många riksdagsledamöter som har sett bristerna i underlaget
              och delar kritiken tystas effektivt. Det har resulterat i att
              det har varit svårt att få till stånd en seriös diskussion om
              kvaliteten i det beslutsunderlag som riksdagen har på sitt bord.
            </seg>
            <seg n="d860598b">
              Det skadar tilliten till det politiska systemet. Min tillit till
              det politiska systemet har skadats av det jag har sett i den här
              processen.
            </seg>
            <seg n="69887d60">
              I underlaget finns brister som är genomgående och återkommande.
              Vänsterpartiet skriver i sin partimotion att redovisningen inte
              till alla delar uppfyller de krav man bör ställa på ett underlag
              för riksdagsbeslut angående försvarets nya grundorganisation.
            </seg>
            <seg n="82ca086b">
              I partimotionen efterfrågas kompletterande material vad gäller
              grundläggande delar som bakgrund, kostnadsberäkning, konsekvenser
              och så vidare sådant som var och en måste inse självfallet ska
              finnas med i ett underlag.
            </seg>
            <seg n="1a4f7391">
              Jag har inte tagit del av något ytterligare underlag som förändrar
              den bilden, och jag ifrågasätter om det verkligen finns något
              sådant underlag. Det bekräftades vid den utfrågning som försvarsutskottet
              ordnade med AG GRO, den arbetsgrupp som arbetat med frågan.
            </seg>
            <seg n="6e72ff3f">
              Det underlag som finns är det underlag som finns i propositionen,
              och det är undermåligt. Där saknas kostnadsberäkningar. Det saknas
              spårbarhet. Man tänker dra i gång en gigantisk flyttkarusell som
              förmodligen kostar mer än själva sparbetinget. Man flyttar verksamheter
              och lägger ned verksamheter utan att motivera varför man gör det.
              Det går inte heller att utläsa om detta i förlängningen verkligen
              leder till några besparingar.
            </seg>
            <seg n="bd6d3504">
              Som om det inte var nog pågår redan nu beräkningar och utarbetande
              av ytterligare nedläggningar som gör att förutsättningarna för
              de stora förändringar som det här beslutet kommer att dra i gång
              redan om några månader ser helt annorlunda ut. Det är till och
              med så att många av de argument som finns i liggande proposition
              faller i och med att man tar ett omtag och lägger ned ytterligare
              verksamhet.
            </seg>
            <seg n="9a242b4b">
              Det här är inte ansvarsfullt. Ansvarsfullt vore att ta ett samlat
              grepp och få fram ett underlag som håller långsiktigt och där
              man kan utläsa det elementära, det vill säga försvarsekonomiska
              politiska motiv bakom de olika förslagen.
            </seg>
            <seg n="2f7dd040">
              Herr talman! Jag står bakom budgetöverenskommelsen med regeringen
              och Miljöpartiet. När det gäller förslag till grundorganisation
              beklagar jag att mitt parti inte fullföljde resonemanget om återremiss
              som vi har i vår partimotion. Därför kommer jag i omröstningen
              i morgon att stödja den borgerliga reservationen. Jag menar att
              vi har allt att vinna på att ta ett omtag och få fram ett nytt
              välgrundat förslag.
            </seg>
          </u>
          <note type="speaker" n="60aa693f">
            Anf. 153 VIVIANN GERDIN (c):
          </note>
          <u who="viviann_gerdin_40bbeb_w" xml:id="i-12a344316b8813a6-0" n="d5464ac0">
            <seg n="db2246a1">
              Herr talman! Mycket har sagts och kvällen lider mot sitt slut,
              men än finns det en hel del att ta upp.
            </seg>
            <seg n="fa182d45">
              Att vi står inför ett mycket viktigt försvarsbeslut är helt klart.
              Men det är också bara fyra år sedan vi tog det förra beslutet.
              Det ställer extra stora krav på att underlaget till försvarets
              organisation är realistiskt och att de planerade förväntningarna
              och ekonomiska underlagen är hållbara.
            </seg>
            <seg n="955648fd">
              Vårt land har inte råd att vi tar beslut som efter några månader
              visar sig vara ett stort misstag.
            </seg>
            <seg n="17ebeaa2">
              Hur vårt försvar ska vara organiserat och vad det får kosta är
              den stora frågan. Det handlar också om vårt lands förmåga att
              kunna försvara oss i händelse av yttre hot och i krissituationer.
              Det svenska försvaret ska även ges förutsättningar att delta i
              gemensamma internationella insatser vid olika konflikter.
            </seg>
            <seg n="42813d8a">
              Våra gemensamma ambitioner är att aktivt delta i fredsarbetet
              för att skapa en bättre värld. Försvarspropositionen inleds med
              ordet ominriktning. Det är verkligen en försvarsinriktning med
              många om. Det är väl känt att en omfattande kritik har riktats
              mot förslaget. Många av kritikerna är sakkunniga med god insyn
              i försvarets organisation och ekonomi. Det har naturligtvis gjort
              oss riksdagsledamöter mycket tveksamma till att ställa oss bakom
              det presenterade förslaget.
            </seg>
            <seg n="20a4bff5">
              Det har också under den senaste månaden visat sig att regeringen
              tvingats omarbeta viktiga delar i förslaget. Kritiken kvarstår,
              för trots omskrivningar återstår de ekonomiska beräkningarna som
              kraftigt har ifrågasatts av många här under dagen.
            </seg>
            <seg n="e4f1da8f">
              Det är den stora frågan, att kostnaderna kan bli högre med hänvisning
              till de vidlyftiga omlokaliseringar som är planerade.
            </seg>
            <seg n="cc5037a3">
              En av de starkt kritiserade omlokaliseringarna är flytten av
              A 9 från Kristinehamn till Boden, det enda kvarvarande artilleriförband
              som vi har i Sverige. Den flytten berör 620 personer vid Kristinehamns
              garnison, inte 550 som det står i regeringens underlag. Att artilleriet
              skulle bli effektivare genom flytten till Boden och sedan där
              bedrivas till en lägre kostnad, anses inte trovärdigt av många
              parter. Det finns också beräkningar som visar att det inträffar
              en del fördyringar, tvärtemot vad regeringen tror.
            </seg>
            <seg n="9c5fc371">
              Herr talman! Vid det förra försvarsbeslutet år 2000, då också
              Centern deltog i försvarsuppgörelsen, fastslog man att den mest
              lämpliga lokaliseringsorten för artilleriet var just Kristinehamn.
              Nu gäller inte det längre. Nu tycker regeringen att det finns
              skäl att flytta på verksamheten. Även andra försvarsenheter ska
              omlokaliseras. Det är en kvalificerad 10 000-kronorsfråga. Vem
              vet vad som bli kvar av försvaret?
            </seg>
            <seg n="d0fe5a7f">
              Vi har i dag ett mycket väl fungerande artilleri i Kristinehamn.
              Där finns anpassade lokaler och markområden. Det är investeringar
              som har gjorts så sent som under de senaste tvåtre åren. Vid A
              9 finns det en hög kvalitet på utbildningen. Lokaliseringen i
              Kristinehamn underlättar också samarbete med övriga enheter inom
              försvaret som till största delen finns lokaliserade i södra Sverige
              och Mellansverige. I Kristinehamnsregionen finns det också ett
              brett utbud av olika skjut- och övningsfält i omgivningen.
            </seg>
            <seg n="96277951">
              Jag måste ställa en fråga till regeringen: Tillmäter man inte
              allt detta någon betydelse? För många av oss verkar det som att
              flytten av A 9 sker enbart av regionalpolitiska skäl. Men är det
              enbart det som ska gälla, kan det väl vara intressant för regeringen
              att titta på andra verksamheter som kan utlokaliseras från de
              stora tillväxtområdena.
            </seg>
            <seg n="015f0cd1">
              Det är viktigt att peka på att det i Kristinehamnsregionen finns
              en högteknologisk bas som har växt fram genom samverkan mellan
              A 9 i Kristinehamn och försvarsindustrin i Karlskoga. Detta samarbete
              har oerhört stor betydelse för många arbetstillfällen i regionen
              och kopplingen till försvarsindustrin, vilket också borde vara
              av nationellt intresse.
            </seg>
            <seg n="de07c34d">
              Det har under åren också växt fram ett säkerhetskunnande, ett
              säkerhetsbälte, i regionen. Och vi ser med bedrövelse på hur man
              nu spolierar hela verksamheten.
            </seg>
            <seg n="ca47b161">
              Min talartid är snart slut. Men med anledning av det som har
              hänt i dag har man lagt förslag från regeringsföreträdare om att
              återremittera ärendet. Därför väljer jag att inte framföra något
              yrkande. Men jag vill ändå påminna om att det finns en väg ut
              ur mörkret i tunneln, och det är att bifalla motion Fö1, yrkande
              2, av Håkan Larsson. Det innebär att man låter en oberoende instans
              granska kostnaderna i propositionen. Det är det som är det viktiga.
              Vi ska veta det för att försvaret inte ska drabbas av ytterligare
              besparingar och för att de pengar som man i dag säger ska gå till
              polisväsendet inte kommer att försvinna på grund av att man inte
              kommer att klara det nya försvaret inom gällande ramar. Det som
              hela tiden är kärnfrågan är att man måste ha ordentliga beräkningar
              i botten, annars kommer vi att tappa styrförmågan över det framtida
              försvaret som ska växa fram.
            </seg>
          </u>
          <note type="speaker" n="8d147a4d">
            Anf. 154 LARS JOHANSSON (s):
          </note>
          <u who="lars_johansson_06e3b1_w" xml:id="i-edcb3ccfe0211e72-0" n="a63c5ca2">
            <seg n="1129ae8f">
              Herr talman! Jag vill inleda med att påminna om att det som vi
              i dag diskuterar är en viktig del i vår demokrati. Riksdagens
              försvarsbeslut har också varit föremål för en mycket omfattande
              debatt över landet, främst på orter som blir berörda av vårt försvarsbeslut.
              Trots det finns det fortfarande en ganska stor uppslutning från
              alla partier om att Sveriges försvar ska få en ny inriktning mot
              ett insatsförsvar och en ny snabbinsatsstyrka för fredsuppdrag
              tillsammans med övriga medlemsländer inom EU. Det senare tycker
              jag faktiskt också är en viktig förändring med tanke på hur många
              konflikter som finns utanför Sverige men i nära anslutning till
              de olika EU-länderna. Jag tänker främst på Balkan, och jag tänker
              naturligtvis också på andra kontinenter där våra svenska soldater
              gör stora insatser för att motverka väpnade konflikter eller rädda
              en skör fred där nya konflikter lätt kan uppstå.
            </seg>
            <seg n="dffcbeb9">
              Många människor blir naturligtvis drabbade av det försvarsbeslut
              som nu ska tas. Så är det ofta när vi ska ta strukturbeslut. Men
              det kan också vara skäl att påminna om att vårt beslut också är
              en väldigt positiv signal till alla de hundratusentals politiska
              flyktingar som har fått sin fristad här i Sverige och att vi nu
              är med och ännu tydligare tar ett ansvar för människors situation
              i andra länder så att de i framtiden kanske kan slippa krig och
              andra konflikter som leder till massflykt. På det viset menar
              jag att vårt försvarsbeslut också är en solidaritetshandling när
              det gäller väldigt många människor i Sverige.
            </seg>
            <seg n="24b21487">
              Men det är var utbildningsförbanden ska vara som diskussionen
              gäller. Tillsammans med mina kamrater från Göteborg har jag naturligtvis
              hävdat att Amf 4 och Säve helikopterskvadron behövs i den nya
              försvarsorganisationen. Denna kritik framförde jag vid riksdagens
              bordläggningsdebatt den 27 september. Men vi har inte vunnit någon
              framgång inom vår riksdagsgrupp när det gäller Amf 4. Däremot
              har vi genom träget politiskt arbete lyckats få ett mycket viktigt
              och tydligt utredningsuppdrag avseende räddningshelikopterverksamheten,
              en verksamhet med inriktning på sjösäkerhet. I direktiven till
              Sjöfartsverkets utredning står det att kraftfulla ansträngningar
              bör göras för att förändringarna inom Försvarsmakten inte ska
              innebära några försämringar av Sjöfartsverkets möjligheter att
              snabbt undsätta människor i sjönöd. Utredningen ska vara klar
              den 28 februari. Detta har också bekräftats i flera inlägg under
              dagens debatt.
            </seg>
            <seg n="dbcf26b5">
              Vid sidan om det tydliga besked som nu ges avseende Arvidsjaur
              är det dessa två förändringar som har skett under höstens arbete
              i riksdagen. Det är i båda fallen ett arbete som har skett i samarbete
              mellan Socialdemokraterna, Vänsterpartiet och Miljöpartiet. Men
              vad har de borgerliga partierna gjort mer än att angripa regeringen,
              framför allt här i dag men också tidigare? De har i alla fall
              inte lagt fram något annat förslag, till exempel om att rädda
              Amf 4. Det finns med andra ord inget sådant alternativ för kammaren
              att ta ställning till.
            </seg>
            <seg n="00d370ee">
              I debattartiklar i Göteborgspressen påstår i dag gruppledarna
              för Moderaterna, Folkpartiet och Kristdemokraterna att vi ska
              lägga ned försvaret, kosta vad det kosta vill, med adress till
              Socialdemokraterna, trots att det bara skiljer 1 % mellan regeringens
              förslag och den borgerliga reservationen. Det är samma sak med
              de inlägg som har gjorts här. Per Landgren, Cecilia Wigström,
              Eva Flyborg med flera talar väldigt varmt för att Göteborg måste
              försvaras. Men min fråga är: Varför lägger ni inte fram några
              sådana förslag, och varför får ni inte med er respektive partier
              på att lägga fram sådana förslag? Ert tal är inget annat än tomma
              ord. Och man tar sig för pannan över dessa överdrifter. Dessutom
              framförs det i debattartiklar oförskämdheter och påståenden om
              riksdagsledamöter från Göteborg. Det är uppenbart att dessa partier
              har mycket att lära om vad demokrati är. De behöver delta i en
              ABF-cirkel i demokrati.
            </seg>
            <seg n="3d75068b">
              För mig handlar demokrati om att ge och ta i diskussion och sedan
              ställa upp för det beslut som man har varit med och tagit. När
              man inser det måste man också gå vidare. Så fungerar nämligen
              demokratin i ett parti. Man försvarar det beslut som är taget.
              Det har jag för min del gjort sedan beslutet togs den 2 december
              då försvarsutskottet slutjusterade sina yrkanden. Man ska vara
              karl för sin hatt och inte fega i en svår diskussion.
            </seg>
            <seg n="2a94bcae">
              Det är också, tycker jag, viktigt att tillbakavisa påståendena
              om att Göteborg inte längre ska förvaras. Fakta är i korthet att
              den militära organisationen i Göteborg kommer att bestå av Försvarsmaktens
              sjukvårdscentrum som placeras på Amf 4:s område. Hela landets
              sjukvårdsutbildning ska ligga här, i nära anslutning till Sahlgrenska
              universitetssjukhuset. Den militära sjöbevakningscentralen på
              Käringberget, också den på Amf 4:s område, samlokaliseras med
              civil flyg- och sjöräddning. Flyg- och sjöräddningscentralen kommer
              därför att ha den placeringen i Göteborg. Marinbasen kommer att
              ha ett verksamhetsställe på västkusten på Amf 4:s område.
            </seg>
            <seg n="42b7db66">
              Dessutom kommer det inom ett närområde i Västra Götaland att
              finnas andra stridskrafter i form av P 4 i Skövde, K 3 i Karlsborg
              med sin stora insatsstyrka som ska försvara såväl västkusten som
              södra Sverige och Flygflottiljen F 7 i Såtenäs där man på bara
              några minuters flygavstånd kan nå Göteborg och västkusten. Göteborgarna
              kan alltså också i fortsättningen sova lugnt om natten.
            </seg>
          </u>
          <note type="speaker" n="62272e04">
            Anf. 155 PER LANDGREN (kd) replik:
          </note>
          <u who="per_landgren_097f22_w" xml:id="i-7d7100719b63b331-1" n="ba70f170">
            <seg n="610bd6b1">
              Herr talman! Replikskiftena här kan användas till att få sista
              ordet och till att göra markeringar. Därför ska jag begränsa mig
              först till en fråga och sedan till ett svar på din, som jag uppfattade
              det, kärnfråga om varför vi inte lägger egna förslag. Vi fick
              ju av dig, Lars Johansson, en lektion i demokrati som jag tycker
              var kanske lite missriktad.
            </seg>
            <seg n="27ea7c95">
              Min fråga till Lars Johansson är om han är nöjd med regeringens
              hantering av den här propositionen.
            </seg>
          </u>
          <note type="speaker" n="eb8e6370">
            Anf. 156 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-1" n="a63c5ca2">
            <seg n="8d00ee16">
              Herr talman! Jag är nöjd med hanteringen av propositionen, med
              hur den har behandlats i riksdagen. Däremot har jag i mitt anförande
              sagt att jag skulle önska att Amf 4 var det amfibieförband som
              vi hade kvar i Sverige. Men där nådde jag inte ända fram, som
              det så populärt heter.
            </seg>
            <seg n="fc90fd8b">
              Min motfråga till Per Landgren är: Varför lägger ni inte fram
              något eget förslag?
            </seg>
            <seg n="f0b08696">
              Vi tar ansvar för de beslut som vi efter en intern diskussion
              är med och fattar. Då får man stå upp för dem. Vi vet alla att
              den nya försvarsorganisationen är föremål för en omfattande förändring.
              Totalt sett måste vi ju ändra organisationen och därmed också
              reducera antalet utbildningsplatser i landet. Då måste man också
              vara beredd att peka ut på vilka platser grundorganisationen inte
              kommer att finnas kvar utan kommer att koncentreras till andra
              ställen. Det är den helheten som ligger till grund för det ställningstagande
              som riksdagen nu ska göra.
            </seg>
          </u>
          <note type="speaker" n="9ed268bb">
            Anf. 157 PER LANDGREN (kd) replik:
          </note>
          <u who="per_landgren_097f22_w" xml:id="i-7d7100719b63b331-2" n="ba70f170">
            <seg n="881614b4">
              Herr talman! Nu har vi svart på vitt i protokollet på att Lars
              Johansson är nöjd med regeringens hantering av den här försvarspropositionen
              i sig ett fantastiskt påstående.
            </seg>
            <seg n="ff18780f">
              Varför lägger vi inte fram ett eget förslag? Ja, jag kan tala
              om för dig, Lars Johansson dock tror jag inte att du på allvar
              är okunnig om den arbetsfördelning som lagts fast, som vi ärvt
              och som finns mellan regering och riksdag att regeringen, en socialdemokratisk
              regering som du naturligtvis vet, bereder propositioner och lagförslag.
              Vi har begärt en riktig beredning en beredning med ett remissförfarande
              inom Försvarsmakten och till relevanta institutioner utanför försvaret.
              Det är detta som inte har skett.
            </seg>
            <seg n="3e678fa6">
              Att du då hävdar att vi i den borgerliga gruppen om jag nu får
              vara talesman för den skulle göra en liknande beredning utan att
              ha de beredningsresurser som regeringen har är, snällt uttryckt,
              retorik och dessutom dålig retorik.
            </seg>
            <seg n="0d58d86e">
              Jag är beredd att tillsammans med Lars Johansson och andra öka
              riksdagens beredningsmöjligheter och att förstärka den tekniska
              och juridiska lagstiftningskompetensen i vartenda utskott så att
              vi kan lägga fram alternativa förslag när en minoritet av socialdemokrater
              är med den, i det här fallet, borgerliga minoriteten. Efter valet
              kan vi kanske helt och hållet ändra på det.
            </seg>
          </u>
          <note type="speaker" n="ef548190">
            Anf. 158 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-2" n="a63c5ca2">
            <seg n="0c33ab3d">
              Herr talman! Jag tycker att Per Landgren överdriver våldsamt.
              Det finns motionsrätt. De borgerliga partierna har dock inte kunnat
              enas om en gemensam motion med förslag om att Amf 4 ska vara kvar.
              Man har i sin reservation inte pekat ut Amf 4 utan kräver en återremiss
              av ärendet, en ny beredning. Man har inte velat göra det därför
              att den egna riksdagsgruppen, till exempel den kristdemokratiska,
              inte fått med sig de andra partierna. Vad som är ett faktum är
              just att det inte finns något sådant alternativ.
            </seg>
            <seg n="1b5e880a">
              Det handlar inte om utredningsresurser, utan det handlar om att
              ni inte vågar ta ställning utan fegar i en svår diskussion.
            </seg>
          </u>
          <note type="speaker" n="11a0d551">
            Anf. 159 CECILIA WIGSTRÖM (fp) replik:
          </note>
          <u who="cecilia_wigstrom_417636_w" xml:id="i-1e9bb0148cd2df87-6" n="a6545612">
            <seg n="f931037e">
              Herr talman! Jag vill svara på Lars Johanssons fråga om varför
              vi borgerliga inte lägger fram några egna förslag. Per Landgren
              gav ett väldigt bra svar. Men jag kan tillägga att den arbetsgrupp,
              AG GRO, som lagt fram förslaget till den grundorganisation som
              regeringen nu har presenterat i månader ja, till och med i åratal
              har jobbat med sina beräkningar. Då vore det väl väldigt märkligt
              ifall den borgerliga alliansen med våra små, knappa, resurser
              skulle kunna göra likadant. Vi vet ju att vårt budgetalternativ
              inte kommer att gå igenom.
            </seg>
            <seg n="6590e688">
              Vi har faktiskt väckt motioner. Vi har väckt en gemensam motion
              undertecknad av många riksdagsledamöter från Göteborg, dock inte
              någon socialdemokrat. Själv var jag på grund av tekniska missöden
              inte med på den motionen. Men eftersom propositionen drogs tillbaka
              hade jag möjlighet att motionera och säga att jag stödde den första
              motionen. Vi har alltså en motion, en ypperlig motion.
            </seg>
            <seg n="4ff2e720">
              Vi lägger fram förslag, men ni socialdemokrater från Göteborg
              vågar inte till skillnad från Göran Johansson sticka upp mot partilinjen.
              Jag skulle gärna se att Lars Johansson hade följt i Göran Johanssons
              fotspår!
            </seg>
            <seg n="df7d8375">
              Alliansen har faktiskt en större budgetram än regeringen. Det
              behövs mera pengar för att kunna rädda regementen. Det vore ohederligt
              att påstå att regementen kan räddas utan mera pengar.
            </seg>
            <seg n="79971629">
              Lars Johansson, jag har med mig min riksdagsgrupp. Folkpartiets
              riksdagsgrupp har tagit beslut om att Amf 4 och Sävehelikoptrarna
              ska vara kvar detta enligt våra budgetberäkningar. Vi har satt
              upp som mål att inte lämna Göteborg, rikets andra stad, utan militära
              resurser.
            </seg>
          </u>
          <note type="speaker" n="15ea66f0">
            Anf. 160 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-3" n="a63c5ca2">
            <seg n="f5e3a0f7">
              Herr talman! Till att börja med vill jag kommentera detta med
              400 miljoner kronor i en budget som ska minskas från 40 till 37
              miljarder en minskning som ska göras årligen. Det är alltså fråga
              om ganska lite pengar, knappt 1 %. Att det skulle vara tillräckligt
              för att rädda alla förband som olika borgerliga partier är ute
              i landet och talar om är inte trovärdigt. Det är det ena.
            </seg>
            <seg n="9917b341">
              Det andra gäller den motion som Cecilia Wigström talar om. Också
              jag har noterat att det väckts en motion. Men ett problem är att
              ni inte yrkar på den. Ett annat problem är att ni inte har en
              majoritet för er motion. Det måste ju finnas en majoritet inom
              den borgerliga alliansen för motionen, men det finns det inte.
              Därmed är den ganska ointressant och enbart en viljeyttring som
              i övrigt inte betyder någonting i sammanhanget.
            </seg>
            <seg n="c77ad4b5">
              Håkan Juholt hade tidigare ett inlägg här i kammaren. Han berättade
              just om Försvarsberedningens arbete som pågått sedan februari
              2002 och där alla partier varit med och diskuterat på vilket sätt
              det framtida försvaret ska utformas. Där har man tydligt fått
              möjligheter att anlägga sina synpunkter. Men flera av de borgerliga
              partierna, som tidigare var med i Försvarsberedningens ställningstagande,
              hoppade av i somras trots att det i stort inte var så stora skillnader
              mellan partierna, åtminstone såvitt jag kunnat utläsa och som
              också framkommit i debatten.
            </seg>
            <seg n="0fea4328">
              Därför är den debatt som nu pågår inte en debatt där man talar
              om det som är de verkliga frågorna. Med det menar jag att ta ställning
              till en grundorganisation. Det gör inte Cecilia Wigström i dag.
            </seg>
          </u>
          <note type="speaker" n="96d03c8e">
            Anf. 161 CECILIA WIGSTRÖM (fp) replik:
          </note>
          <u who="cecilia_wigstrom_417636_w" xml:id="i-1e9bb0148cd2df87-7" n="a6545612">
            <seg n="4e83e2ab">
              Herr talman! Att ta ställning till en grundorganisation, säger
              Lars Johansson. Ja, det är ändå regeringen med sina stödpartier
              Vänsterpartiet och Miljöpartiet som har majoritet i denna fråga
              och som har det största ansvaret för det beslut som vi kommer
              att fatta. Egentligen är ni de enda ansvariga. Vi i den borgerliga
              alliansen kommer inte att delta i beslutet. Våra förslag får inte
              stöd i denna kammare.
            </seg>
            <seg n="3019524b">
              Lars Johansson insinuerar att våra extra pengar inte skulle räcka
              för att rädda Amf 4 och Sävehelikoptrarna. Där tror jag faktiskt
              att du har fel. Det handlar inte bara om pengar. Det handlar också
              om kvalitet. Det här undermåliga underlaget visar att regeringen
              inte har den kvalitet som behövs för att se till att resurserna
              allokeras på rätt sätt, effektivast, och att man utnyttjar varje
              skattekrona på bästa sätt. Det gör man inte med den här flyttkarusellen.
              Det är väl inte så konstigt när man lierar sig med partier som
              har låg trovärdighet i försvarsfrågan. Det har Vänstern och Miljöpartiet.
            </seg>
            <seg n="d8f04e10">
              Med mera pengar och med större kvalitet i ett beredningsunderlag
              som den borgerliga regeringen skulle kunna ta fram till nästa
              försvarsbeslut hade vi fått ett bättre försvar och en större förmåga
              att delta i internationella insatser. Jag är säker på att jag
              har med mig min partigrupp för ett försvar också i Göteborg.
            </seg>
          </u>
          <note type="speaker" n="e1abe04d">
            Anf. 162 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-4" n="a63c5ca2">
            <seg n="5b6f4898">
              Herr talman! Problemet, Cecilia Wigström, är just att det inte
              räcker med att du råkar ha med din egen partigrupp. Jag har frågat
              er tidigare: Varför yrkar ni inte på era egna motioner? Ni gör
              inte det, ni fegar i den frågan. För att vinna gehör i kammaren
              måste man ha en majoritet eller åtminstone ett borgerligt alternativ.
              Men ni föreslår att frågan ska återremitteras för ny beredning.
              Så slingrar ni er ur en svår diskussion.
            </seg>
            <seg n="5f5b52b5">
              Vi måste kunna ta ställning till hur försvarets nya grundorganisation
              ske se ut. Om riksdagen inte fattar det beslutet nu återstår det
              att ta ett budgetbeslut i morgon eller i övermorgon, och då fattas
              det 600 miljoner kronor. Då ska Försvarsmakten genomföra denna
              besparing utan att kunna röra den egna organisationen, vilket
              naturligtvis blir en orimlig situation. Inte heller på den punkten
              tar ni ert ansvar.
            </seg>
            <seg n="763d55c0">
              Med de utredningsresurser som de olika partierna i riksdagen
              har kan man lägga fram alternativa förslag. Det har ni haft tid
              på er att göra ända sedan den 27 september. Ni har en bra grund
              i det material som i Försvarsberedningen har presenterats från
              de olika partiernas sida i början av sommaren. Det har också varit
              många diskussioner i försvarsutskottet under hösten där man diskuterat
              den försvarsproposition som vi nu ska ta ställning till.
            </seg>
            <seg n="195add93">
              Det har funnits många möjligheter, och jag tycker därför att
              det hade varit mera hederligt om man hade haft ett eget alternativ
              som kammaren kunde ha tagit ställning till. Tyvärr får vi inte
              se det alternativet.
            </seg>
          </u>
          <note type="speaker" n="a2e0b684">
            Anf. 163 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-a1ece5b6e7143d6c-5" n="8be744c0">
            <seg n="58b77f3e">
              Herr talman! Vi har hört flera gånger under dagen och kvällen
              att 400 miljoner är så lite. Framför allt för skattebetalarna
              är det en förskräcklig massa pengar. Men man talar inte gärna
              om att år ett är det 400 miljoner plus, år två 500 miljoner plus
              och år tre 1,2 miljarder plus i det borgerliga förslaget. Det
              är alltså 2 miljarder som skiljer s-förslaget från vårt förslag.
            </seg>
            <seg n="797d4f53">
              Man kan tycka att 2 miljarder inte heller är så mycket i en budget
              på 40 miljarder. Men vi som sitter i utskottet har fått en föredragning
              av ÖB som förklarade att 20 miljarder går till materielinköp och
              för vidmakthållande av materielen. 20 miljarder är låsta pengar
              till fasta kostnader, och det kan han inte göra mycket åt. 14
              ½ miljarder går till löner. Det är fasta kostnader, det kan han
              inte göra mycket åt. 4 ½ miljarder går till hyror. Det är fasta
              kostnader, det kan han inte göra mycket åt. Sedan kommer ett antal
              miljarder till stödmyndigheterna. Det kan han inte göra någonting
              åt. Kvar har han 1 ½ miljard till förbandsverksamhet, alltså övning
              och utbildning. 1 ½ miljard av 40! Det är i detta sammanhang man
              ska se vår ökning med 2 miljarder på de här tre åren. Det är alltså
              en ökning med 30 % för verksamheten.
            </seg>
            <seg n="6499e9bb">
              Min fråga till Lars Johansson är: Är detta lite pengar?
            </seg>
          </u>
          <note type="speaker" n="60163186">
            Anf. 164 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-5" n="a63c5ca2">
            <seg n="4eed75f9">
              Herr talman! Jag tycker att Carl-Axel Roslund på ett alldeles
              utmärkt sätt har förklarat att vi måste ta beslut om grundorganisationen.
              Man kan inte bara lämna den frågan därhän och tvinga Försvarsmakten
              och ÖB att genomföra en besparing under nästkommande år utan att
              kunna röra organisationen.
            </seg>
            <seg n="cab2abc7">
              Sedan är det naturligtvis en skillnad över tiden. Du har säkert
              rätt i dina siffror, jag ifrågasätter inte dem. Vad jag pekade
              på var situationen under det första året, som är 2005. Sedan måste
              försvaret naturligtvis acceptera den politiska viljeinriktning
              som ligger i budgetbeslutet och som innebär att de pengar som
              ni anser att försvaret skulle ha haft kvar ska vi lägga på att
              stärka polisinsatser, kriminalvårdsverksamheten etcetera, alltså
              områden som är viktiga för att öka tryggheten i landet. Det är
              det vi vill använda pengarna till. Vi vill se försvarspolitiken
              i en helhet som handlar om samhällets hela organisation, där försvaret
              är en del av det totala politikområdet. På den punkten tycker
              jag att det är viktigt att påminna om att man måste kunna använda
              den besparing som vi vill göra i försvaret inom samhället i övrigt.
            </seg>
          </u>
          <note type="speaker" n="ba63eb0d">
            Anf. 165 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-a1ece5b6e7143d6c-6" n="8be744c0">
            <seg n="47f48321">
              Herr talman! Jag ska strö lite ytterligare salt i såren, Lars
              Johansson. Förutom de 2 miljarder som vi plussar på säger vi att
              man ska göra ett omtag, det vill säga en helt ny utredning. Redan
              i dagsläget säger utredningen att kostnaderna kommer att öka med
              910 miljoner kronor. Det är flyttkostnader och investeringskostnader.
              Vi säger: Gör om utredningen och hitta en billigare och bättre
              lösning. Det är klart att det går att hitta bättre lösningar.
              Vi har hört massor med exempel här på flytthysteri och hur man
              har rustat upp hangarer och liknande för 500 miljoner som sedan
              ska lämnas. Det är klart att det går att hitta billigare lösningar.
              Vi skulle få pengar över där.
            </seg>
            <seg n="74c25be4">
              Dessutom säger ÖB att han vill ha en möjlighet att fritt förfoga
              över kontona 6.1 och 6.2. Själv uttryckte han att han skulle ha
              behövt 500 miljoner. Den borgerliga alliansen säger att man ska
              kunna ge ÖB rätt att bestämma över fördelningen mellan 6.1 och
              6.2. Det ger ytterligare pengar till ÖB:s förfogande.
            </seg>
            <seg n="983bb1dc">
              Vi har också på ett tidigt stadium sagt att vi är positiva till
              testverksamheten på Vidsel, som enligt utredningen skulle ge stora
              inkomster till försvaret. Men ni kan som vanligt inte komma till
              skott. Dessutom har vi sagt att vi måste ge ÖB en möjlighet att
              lösa den oerhörda problematiken med uppsägningarna. Vi har sagt
              att han måste ges verktyg, medan ni inte vill ge honom det.
            </seg>
            <seg n="83e4739c">
              Låt mig säga på tal om seriöst och oseriöst att utskottet är
              kallat till sammanträde kl. 8.00 i morgon. Då ska vi ta ställning
              till det förslag som hastades fram här med Vänstern och Miljöpartiet.
              Kallas detta seriöst? Vi håller på här till 23.00 och är hemma
              kl. 24.00 i natt. Kl. 8.00 i morgon ska vi fatta beslut, och vi
              ska helst ha förankrat det i vår gruppledning och liknande. Det
              kallar jag oseriöst. Ni säger att vi är fega som inte lägger fram
              ett eget förslag. Hur seriöst hade det varit om politiker, det
              vill säga lekmän, hade lagt fram ett eget förslag?
            </seg>
            <seg n="798d9191">
              Låt mig säga att det inte var en borgerlig politiker som hängdes
              ut i Aftonbladet eller Expressen som ryggradslös. Det var en politiker
              från ditt gäng.
            </seg>
          </u>
          <note type="speaker" n="45f90819">
            Anf. 166 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-6" n="a63c5ca2">
            <seg n="0a3cee1c">
              Herr talman! Beträffande det sista vet jag inte vad det handlar
              om.
            </seg>
            <seg n="64d8c53e">
              Ja, inför försvarsbeslutet i morgon ska försvarsutskottet ha
              ett extra sammanträde. Men vi riksdagsledamöter sitter ju här
              i riksdagen för att på heltid sköta vårt uppdrag. Det är klart
              att när det uppstår en ny politisk situation måste man kunna sammanträda
              och agera. Det som är tjusningen med demokrati är att det kan
              hända nya saker som gör att man också får ta en ny debatt och
              fatta ett nytt beslut.
            </seg>
            <seg n="a1b4e3c2">
              Jag ser inte det som ett problem. Jag ser det snarare som en
              möjlighet. Ofta säger man att riksdagen är ett transportkompani
              som bara ska göra det som regeringen har sagt. Så är det ju inte.
              Det uppstår nya situationer.
            </seg>
            <seg n="919edd6c">
              Jag har nämnt två frågor som har fått ny aktualitet under höstens
              behandling av försvarspropositionen. Den ena är räddningshelikoptrarna,
              där det klart och tydligt har sagts att Sjöfartsverket har ett
              ansvar för att utreda och se till att sjösäkerheten fungerar på
              samma nivå som i dag med de militära helikoptrarna i den framtida
              organisationen för Sjöfartsverket. Detta ska man ha klart till
              den 28 februari.
            </seg>
            <seg n="946157cb">
              Den andra är det beslut som vi förmodligen kommer att ta i morgon
              och som har aviserats från majoriteten, alltså Socialdemokraterna,
              Vänsterpartiet och Miljöpartiet, avseende Arvidsjaur, vad som
              ska komma efter K 4 det är viktigt att komma ihåg och hur den
              insatsen ska se ut. Det ska ni få vara med om att justera i försvarsutskottet
              i morgon. Jag välkomnar ert ställningstagande och hoppas att kammaren
              därefter kan fatta ett beslut.
            </seg>
          </u>
          <note type="speaker" n="ac9f0d6a">
            Anf. 167 KRISTER HAMMARBERGH (m):
          </note>
          <u who="krister_hammarbergh_b3c55a_w" xml:id="i-ed57af65aafdb65b-0" n="88b205b5">
            <seg n="9ca784f9">
              Herr talman! Jag har tidigare skrivit en motion som har numret
              Fö2. Bakgrunden till den är Karl Leiflands utredning. Jag kommer
              inte att yrka bifall till den, utan jag instämmer i de yrkanden
              som vår partirepresentant tidigare har lagt fram under dagen.
            </seg>
            <seg n="e455a03f">
              Bakgrunden till min motion är som sagt Karl Leiflands utredning
              Snö, mörker och kyla. Den 11 december förra året fick han i särskilt
              uppdrag att lämna förslag till hur en internationell militär test-
              och övningsverksamhet på svenskt territorium skulle kunna utvecklas.
              Mycket riktigt, i god tid innan försvarspropositionen skulle skrivas,
              överlämnade han den 13 juni sitt betänkande. Man kan konstatera
              att han onekligen tycker att detta är en mycket god idé. Han slår
              fast unika förutsättningar i norra Sverige för att etablera internationell
              test- och övningsverksamhet, och det gäller såväl flyg- som markförband.
            </seg>
            <seg n="10eae270">
              Konstigt nog har inte denna utredning behandlats politiskt, konstigt
              nog inte heller i försvarspropositionen. Detta har föranlett mig
              att bli lite orolig över om det verkligen finns ett allvarligt
              uppsåt att se till att denna verksamhet kan utvecklas.
            </seg>
            <seg n="6803b318">
              Därför ställde jag den 11 november en fråga till försvarsministern.
              På frågan när den här politiska behandlingen skulle ske fick jag
              svaret att man övervägde det. På motfrågan om det inte var konstigt
              att man först behandlade försvarspropositionen och slog fast grundorganisationen
              innan man fastställde huruvida den internationella militära test-
              och övningsverksamheten skulle utvecklas fick jag svaret att man
              övervägde det. Detta känns ju något märkligt ett mycket motsägelsefullt
              svar.
            </seg>
            <seg n="1cb9436c">
              Min oro minskade inte när Lotta Hedström från Miljöpartiet på
              en utfrågning den 9 december tog upp samma utredning, dock med
              en annan utgångspunkt än min. Hon menade att man säljer ut landsändan
              norra Sverige och ville uppenbarligen motverka möjligheten att
              få i gång internationell militär test- och övningsverksamhet.
              Det blev inget riktigt svar där heller. Av det vi kan tolka in
              i vad som hänt nu har dock Miljöpartiet fått ett oerhört stort
              inflytande på försvarspolitiken, och det gör mig som norrbottning
              väldigt orolig.
            </seg>
            <seg n="748ab765">
              Propositionen har i dag fått väldigt mycket kritik för att ha
              dåliga underlag. Även jag tillhör dem som kritiserar den. Vi fick
              en möjlighet att delta i en hearing. Jag måste säga att jag var
              väldigt besviken efter den hearingen. Det gavs inte speciellt
              många svar på de frågor som ställdes. Jag har själv konstaterat
              att när man läser den måste man verkligen försöka tolka det som
              sägs.
            </seg>
            <seg n="de7432e3">
              Men jag har också kunnat konstatera att inte ens det som sägs
              gäller. Det finns ett par exempel, bland annat när det gäller
              jägarverksamheten. På s. 153 konstaterar man att det är angeläget
              att jägar- och underrättelseutbildning kan bedrivs på en plats
              vid en särskild utbildningsplattform med hänsyn till tjänstens
              särart. Det påpekas också att det är fördelar med att bedriva
              den i norra Sverige.
            </seg>
            <seg n="2eaa18f2">
              Tio sidor senare drar man en annan slutsats och gör på ett helt
              annat sätt. Det är mycket motsägelsefullt. Det hänger inte ihop.
            </seg>
            <seg n="494c8244">
              På s. 168 talar man om att helikopterverksamheten i Boden, de
              markoperativa helikoptrarna, ska flytta till Luleå, till F 21
              även räddningshelikoptrarna. Men bläddrar man fram till s. 244
              och konsekvenserna av besluten ser man att det plötsligt bara
              handlar om räddningshelikoptrarna.
            </seg>
            <seg n="0a24a471">
              Tydligen gäller inte ens det som är skrivet i propositionen.
              Den fråga man ställer sig är: Vad ytterligare i den här propositionen
              gäller inte? Hur ska den över huvud taget tolkas?
            </seg>
            <seg n="03448f60">
              På en fråga säger han som har författat slutorden att han inte
              riktigt minns hur han formulerade det. Som förtroendevald får
              jag då säga att jag naturligtvis känner en viss oro över beslutsunderlaget.
            </seg>
            <seg n="37140602">
              Det här beslutet kommer att innebära att endast 3 helikoptrar
              av 50 kommer att finnas kvar i norra Sverige tre helikoptrar på
              halva landets yta. Jag tycker att det är beklagligt.
            </seg>
            <seg n="c250e478">
              Det behöver inte göras några investeringar där de finns i dag,
              i Boden. Det behöver inte heller göras några investeringar i det
              fall de skulle flyttas till F 21 i Luleå.
            </seg>
            <seg n="ae59e531">
              Vad som är beklagligt är att man går ifrån baseringsförslaget
              för Försvarsmaktens helikoptrar, där man för två år sedan talade
              varmt om en basering i Boden just på grund av flygsäkerhetstänkandet
              och de skälen. Nu tycks flygsäkerheten vara bortglömd och inte
              gälla längre.
            </seg>
            <seg n="bb5d7e0d">
              När det gäller K 4 har man inte alls tagit hänsyn till förbandets
              faktiska produktionskostnader. Det verkar finnas systematiska
              fel i den ekonomiska analysen. Det är bara hyreskostnaden. Tydligen
              har det också gjorts gällande att man kan spara dessa hyreskostnader
              genom att bjuda ut kasernerna på den öppna marknaden. Låt mig
              säga det: Det kommer att vara oerhört svårt i det lilla samhället
              Arvidsjaur att få en annan, alternativ användning.
            </seg>
            <seg n="f5a0690e">
              K 4 i Arvidsjaur har lyckats bättre än vad andra förband har
              gjort när det gäller att rekrytera värnpliktiga och att rekrytera
              befäl. Det är det förband som har lyckats bäst med de nya internationella
              uppgifterna, nämligen att snabbt kunna sätta upp enheter som går
              in i olika typer av tjänster i olika typer av krishärdar. Den
              typen av faktiska resultat från förbandet tycks inte alls ha räknats.
              Det är bara att beklaga.
            </seg>
            <seg n="42eaa4cb">
              Vi har ett behov av att kunna ställa upp internationellt. Vi
              kommer också att ha ett behov av att kunna ställa upp med lätt
              infanteri. Den förmågan tappar vi nu väldigt snabbt på grund av
              den här propositionen.
            </seg>
            <seg n="e0369a4c">
              Orten drabbas; det kan vi konstatera. Men jag tror också att
              vinterförmågan hos våra förband drabbas. Det är de facto så att
              man inte kan förfrysa sig till vinterförmåga, vilket jag tycker
              intrycket är när man läser propositionen. Man ska bedriva en kort
              vinterutbildning i någon vecka, och det gäller såväl helikoptrar
              som elitförband. Man kan inte förfrysa sig till vinterförmåga!
            </seg>
            <seg n="8e499bbe">
              Arvidsjaur har gratulerats flera gånger i dag. Jag tror att det
              är dags att sluta med de gratulationerna. Det har tydligen träffats
              en överenskommelse i dag. Den är väldigt motsägelsefull; det kommer
              in TT-meddelande efter TT-meddelande.
            </seg>
            <seg n="d6553f05">
              Jag ser min bänkkollega nästan Siv Holma. Vi har ju haft en diskussion
              i Norrbotten där vi borgerliga partier har blivit anklagade för
              att lägga ned våra röster när det gäller försvarsbeslutet. Det
              kommer nu inte att ske. Sedan skulle Vänstern lägga ned rösterna.
              Sedan skulle Siv Holma själv inte lägga ned sin röst utan rösta
              emot, men nu ska hon tydligen ändå lägga ned sin röst.
            </seg>
            <seg n="0bf423ef">
              Jag tror att det är väldigt viktigt för medborgarna uppe i Arvidsjaur
              och Norrbotten att få veta vad som egentligen gäller. Den här
              överenskommelsen verkar ju inte Socialdemokraterna och Vänstern
              själva vara speciellt överens om.
            </seg>
            <seg n="cda7be6d">
              Gruppledaren Britt Bohlin Olsson säger: K 4 läggs ned. Jägarna
              flyttar och grundutbildningen läggs ned. Inte en stavelse ändras
              i försvarsbeslutet. Skillnaden när det gäller militären är väldigt
              marginell.
            </seg>
            <seg n="b39073f5">
              Siv Holma gör en annan tolkning av överenskommelsen och stöder
              den. Hon säger att hon har slagit vakt om K 4 och tror att det
              är så långt hon kan komma. Jägarutbildningen blir kvar.
            </seg>
            <seg n="562db18e">
              Frågan är: Vad gäller egentligen?
            </seg>
            <seg n="0b703b23">
              Jag tycker att detta är politik när den är som sämst. Det har
              sagts tidigare i dag också. Vad ska väljarna tro? Det är helt
              uppenbart att demokratin skadas på de här orterna. Det skadar
              förtroendet när löften inte innehåller någonting. Men det skadar
              tyvärr inte bara de politiska partier och de politiker som i dag
              beter sig på det här sättet. Det skadar hela det politiska systemet.
              Det drabbar alla oss förtroendevalda.
            </seg>
            <seg n="2fce6dcf">
              Här skulle jag vilja uppmana många till sans och vett. Det är
              bättre att ha ett ärligt kärvt besked än att slå blå dunster i
              ögonen på folk.
            </seg>
          </u>
          <note type="speaker" n="093b40a4">
            Anf. 168 LISELOTT HAGBERG (fp):
          </note>
          <u who="liselott_hagberg_2892c4_w" xml:id="i-253ae7c8a77882ec-0" n="4ad452dc" next="i-7a9a3dd330b305a1-0">
            <seg n="d7ae7490">
              Herr talman! I regeringens försvarsproposition föreslås, förutom
              alla de andra förband som har nämnts i dag, även nedläggning av
              Södermanlands regemente P 10 i Strängnäs. Jag har läst. Jag har
              lyssnat. Jag har försökt förstå de överväganden som ligger till
              grund för den bedömningen, men jag kan inte påstå att skälen till
              de gjorda ställningstagandena är särskilt väl beskrivna vare sig
              skriftligt i propositionen eller muntligt i de föredragningar
              som jag har haft möjlighet att ta del av.
            </seg>
            <seg n="f4532832">
              Låt mig peka på några exempel ur propositionen, där P 10 omnämns
              på några ställen. Det konstateras till exempel att P 10 har goda
              produktionsförhållanden med mera. Försvarsministern sade tidigare
              i debatten att det inte finns några dåliga förband kvar. Därför
              har det varit särskilt svårt att välja ut dem som inte ska vara
              kvar. Så mycket viktigare, menar jag, att det finns bra motiveringar
              i fråga om de förband som föreslås läggas ned.
            </seg>
            <seg n="ebe24caf">
              Det konstateras vidare att en större tonvikt läggs vid internationalisering
              samt att de så kallade nya hoten har blivit tydligare. Jag fortsätter
              att läsa delar av propositionen: Detta perspektiv tillsammans
              med inriktningen att skapa en för hela Försvarsmakten väl balanserad
              grundorganisation leder till att regeringen anser att P 10 bör
              läggas ned.
            </seg>
            <seg n="5d132dc4">
              Jag tycker att de raderna rimmar väldigt illa med verkligheten
              eftersom en betydande del av den trupp som sätts in i internationella
              uppdrag utbildas just vid P 10 i Strängnäs. P 10 har dessutom
              varit väldigt framgångsrikt när det gäller att utbilda förband
              av den typ som ofta efterfrågas i internationella sammanhang.
            </seg>
            <seg n="eb207ada">
              Vad är det då egentligen som motiverar en nedläggning av just
              P 10? Jag har inte fått några riktigt bra svar på det. Det var
              också därför som jag väckte en motion till propositionen. Den
              motionen innehåller ett par yrkanden. Dels handlar den om att
              P 10 även i fortsättningen ska ingå i försvarets grundorganisation.
              Dels handlar den om till P 10 hörande övnings- och skjutfält.
            </seg>
            <seg n="b3046151">
              Utskottets motivering gör inte heller att det för mig som enskild
              ledamot blir tydligare eller lättare att förstå de ställningstaganden
              som gjorts. I betänkandet som ligger till grund för det beslut
              som vi ska fatta senare i dag eller i morgon jag har inte riktigt
              fått klart för mig när det kommer att bli konstaterar utskottet
              att det accepterar den detaljorganisation som regeringen fastslår.
            </seg>
            <seg n="b4ade8c6">
              Mina partikamrater i utskottet har reserverat sig tillsammans
              med övriga borgerliga partier. Motiven till detta är väl kända
              vid det här laget eftersom det är ett antal talare som har varit
              uppe före mig. Jag instämmer förstås i de yrkanden som har gjorts
              tidigare och förutsätter att reservationerna stöds av en majoritet
              så att riksdagen ges möjlighet att fatta beslut utifrån ett bättre
              underlag än det vi har på bordet i dag.
            </seg>
            <seg n="909db8f3">
              Jag skulle kunna sluta här, och det skulle nog många önska eftersom
              tiden rinner iväg, men jag ska ändå beröra det andra yrkandet
              i motionen. Det gäller ett worst case , eller ett i-värsta-fall-läge,
              det vill säga om beslutet ändå blir att P 10 inte kommer att finnas
              kvar i framtiden. I ett sådant läge är det förstås oerhört betydelsefullt
              att även övnings- och skjutfält avyttras. Hur det blir med detta
              framgår inte heller av betänkandet.
            </seg>
            <seg n="a8843503">
              Strängnäs är nämligen utpekat som en av Sveriges 40 framtidsorter.
              Det är en av de orter som bedöms ha de bästa förutsättningarna
              vad gäller företagsetableringar. Ett beslut som innebär att Försvarsmakten
              lägger ned regementet men behåller ägandet av övningsområden och
              skjutfält vore därför sämsta tänkbara läge för kommunens del.
              Det skulle dels betyda en mängd förlorade arbetstillfällen, dels
              betyda att en död hand läggs över stora markområden, markområden
              som vid en eventuellt nedläggning skulle vara möjliga att exploatera.
            </seg>
            <seg n="778574b5">
              Herr talman! Jag menar därför att det är ett anständighetskrav
              att skjut- och övningsfält som tillhör P 10 saneras och görs tillgängliga
              för Strängnäs kommun om förbandet skulle läggas ned.
            </seg>
          </u>
          <note n="ec1fc5c7">
            Anf. 169 LARS LINDÉN (kd):
          </note>
          <u who="liselott_hagberg_2892c4_w" xml:id="i-7a9a3dd330b305a1-0" n="4ad452dc" prev="i-253ae7c8a77882ec-0">
            <seg n="9a23aa92">
              Herr talman! När jag de senaste månaderna har mött militärer
              och kommunpolitiker från platser som negativt berörs av föreslagna
              förändringar av försvarets grundorganisation är det en reaktion
              som har dominerat. Man säger sig aldrig ha sett en så bristfällig
              statlig utredning. Frågan till oss som politiker har varit varför
              det har blivit så här. Tål inte fakta att komma i dagen? Var Försvarsutredningen
              bara tänkt att vara en låtsasutredning, ett spel för galleriet?
              Har man redan före utredningen bestämt vilka enheter som skulle
              bort?
            </seg>
            <seg n="90d74013">
              Berörda orters representanter tycker att mycket talar för att
              det är så läget är. Deras respekt för riksdagen kan delvis återupprättas
              om vi i dag avslår det här betänkandet och startar en ny utredning.
              Ett gruppbefäl som också är en kommunledare i Östersund sade bland
              annat till oss när vi nyligen var där: Om vi själva hade kunnat
              läsa utredningen och jämföra olika alternativ och då funnit att
              utredningen seriöst visat att vissa orter hade sämre förutsättningar
              än andra och att förband därför måste läggas ned hade vi respekterat
              det även om det drabbat oss. Men nu finns det inte någon seriös
              jämförande genomlysning av olika alternativ. Det var vad dessa
              besvikna jämtar sade.
            </seg>
            <seg n="1269f355">
              Nu går den här statliga utredningen till historien som en av
              de minst seriösa i svensk historia. Politikerföraktet växer med
              den här hanteringen, och det borde oroa både försvarsminister
              och regering. Att denna utredning inte gjorts transparent misstänker
              nog många beror just på att den inte klarar denna genomlysning.
            </seg>
            <seg n="b8849f14">
              Som ledamot i näringsutskottet är jag inte kompetent att uttala
              mig i försvarspolitiska frågor, men regionalpolitiken ligger inom
              vårt utskotts ansvarsområde. Det är därför jag har begärt ordet
              i den här debatten. Varför har man nästan helt bortsett från utredningsdirektivet
              om att även de regionalpolitiska aspekterna skulle beaktas? Varför
              har de försvunnit? Beträffande Östersund och Arvidsjaur kan vi
              inte se någon seriös behandling av de regionalpolitiska följderna
              av utredningens förslag. Den totala avvägningen av försvarspolitiska
              och regionalpolitiska konsekvenser saknas. Nu först, i sista minuten,
              slänger Socialdemokraterna in ett återremissförslag av regionalpolitiska
              skäl för att säkra majoriteten för sitt förslag.
            </seg>
            <seg n="9bbbf498">
              Kristdemokraterna blir upprörda över att regeringen återigen
              bara pratar om vikten av god regionalpolitik men i handling visar
              att man struntar i det här. Man offrar Norrland i det här ärendet
              där det, krasst sett, är minst röster att förlora. Näringsutskottet
              har inte fått vara med i den här utredningsprocessen trots att
              det är vi som kommer att få lösa dessa orters stora problem om
              försvaret eller delar av försvaret försvinner från de här orterna.
              I Östersund och Arvidsjaur har man i stället fått veta av Ulrica
              Messing att hon inte anser att det blir några större regionalpolitiska
              problem i de här inlandskommunerna. Det är ett oseriöst uttalande
              om man inte samtidigt talar om hur man ska skaffa fram ersättningsarbeten
              och hur detta ska finansieras. Vi har inte fått några säkra besked
              om det.
            </seg>
            <seg n="e1a73900">
              Herr talman! I den situation som vi nu har hamnat finns det ingen
              annan utväg än att avslå det liggande förslaget och tillsätta
              en ny oberoende utredning, en utredning som uppvisar en seriös
              kostnadsjämförelse mellan de olika alternativen till grundorganisation
              och sedan sammanväger detta med regionalpolitiska kostnader för
              de olika alternativen. Med en sådan transparent utredning finns
              förutsättningar för ett bättre förankrat beslut. De berörda orterna
              ser i svart på vitt om deras förtjänster är för svaga eller om
              de håller måttet. Nu är detta mörkat i nuvarande betänkande. Det
              skapar onödig besvikelse och politikerförakt. Det är möjligt att
              man kommer fram till samma resultat med en ny utredning, men det
              blir en helt annan känsla och förankring hos både militärer och
              hos svenska folket.
            </seg>
          </u>
          <note n="6afdefab">
            Herr talman! Jag avslutar med att yrka bifall till reservation
            9 i betänkande FöU4.
          </note>
          <note type="speaker" n="6acd11f1">
            Anf. 170 SIV HOLMA (v):
          </note>
          <u who="siv_holma_83a676_w" xml:id="i-f50ebfd044b57d38-0" n="913f4134">
            <seg n="e758b5ba">
              Herr talman! Regeringens försvarsproposition har två huvudelement.
              Det ena är att Sveriges försvar knyts ihop med ett framtida EU-försvar.
              Det andra är att försvarsorganisationen bantas kraftigt och att
              antalet förband minskar.
            </seg>
            <seg n="9a29eb96">
              De borgerliga partierna och Miljöpartiet bejakar EU-anknytningen.
              Miljöpartiet gör visserligen ett särskilt yttrande om detta, men
              det är ändå bara ett yttrande. Däremot avvisar de borgerliga partierna
              den föreslagna bantningen av Försvarsmakten.
            </seg>
            <seg n="b4906184">
              För Vänsterpartiet ligger det till så att vi i flera år har drivit
              att försvarsanslaget ska minska, och vi har också medverkat till
              att minska försvarets totalram. Däremot är vi djupt kritiska till
              att alliansfriheten avvecklas än mer och att försvaret knyts fastare
              till en framtida EU-armé. Om detta har Vänsterpartiet redan formulerat
              sina synpunkter i tidigare debatt.
            </seg>
            <seg n="c1fc2bd0">
              Herr talman! Jag yrkar bifall till den ekonomiska ramen för försvarsanslaget
              i budgetpropositionen.
            </seg>
            <seg n="81f82f1d">
              I debatten om riksdagens försvarsbeslut har det hävdats att man
              inte kan lita på Vänsterpartiet när det gäller den ekonomiska
              överenskommelsen mellan s, mp och v och att om några av oss lägger
              vår röst på den borgerliga reservationen så skulle budgetöverenskommelsen
              riskeras. Detta är inte ett helt korrekt påstående. Vänsterpartiet
              ställer enhälligt upp på budgetöverenskommelsen. Om detta finns
              inga avvikande synpunkter.
            </seg>
            <seg n="ea115833">
              Däremot kan vi ha olika sätt att komma fram till den överenskomna
              budgetramen. Jag vill att Vänsterpartiet inte bara ska förväntas
              komma överens om anslaget eller nivån på anslaget utan också kunna
              påverka innehållet i till exempel försvaret. Vi menar också att
              inom den överenskomna budgetramen ryms de två förändringar som
              Vänsterpartiet har redogjort för i sin reservation 10, det vill
              säga att K 4 i Arvidsjaur behålls och att en utredning av räddningstjänst
              med helikopter görs innan några förändringar verkställs. Jag gör
              den helhetsbedömningen att med mindre pengar till försvaret, som
              i sin tur innebär omställning av försvaret till en ny organisation,
              ligger Vänsterpartiet närmare s och mp än den borgerliga alliansen.
            </seg>
            <seg n="c8921676">
              Under de senaste veckornas debatt om försvarspropositionen har
              det riktats kritik mot bristerna i underlaget. Jag är förvissad
              om att Vänsterpartiets försvarspolitiskt ansvariga har gått igenom
              underlaget på bästa sätt. Men trots detta kan det kvarstå skäl
              till att fortsätta rikta kritik mot bristerna i underlaget.
            </seg>
            <seg n="2226e024">
              K 4 i Arvidsjaur kan man med en omdisponering på 10 miljoner
              kronor inom Försvarsmaktens totala ram behålla i Arvidsjaur. Under
              de senaste dagarna har samtal pågått mellan mitt parti och Socialdemokraterna,
              och jag hoppas naturligtvis på att s, mp och v ska hitta en lösning
              när det gäller Arvidsjaur. Kommer de tre samarbetspartierna fram
              till en positiv gemensam lösning kan jag tänka mig att stödja
              betänkandets förslag till en ny grundorganisation.
            </seg>
            <seg n="043cf85b">
              Jag vill rikta mig framför allt till arvidsjaurborna, som i dag
              med rätta kan känna sig besvikna över att K 4 läggs ned. Ambitionen
              med mitt agerande har varit att uttömma alla möjligheter för att
              K 4 skulle kunna bibehållas i Arvidsjaur. Nu finns det ett återremissförfarande
              till försvarsutskottet, och jag anser att det kan skapa möjligheter
              för att klara jägarutbildningen och att ha den kvar i Arvidsjaur.
              Det kan också skapa möjligheter till att Arvidsjaur tillförsäkras
              fler kompletterande jobb inom civil testverksamhet och militär
              test- och övningsverksamhet.
            </seg>
            <seg n="78060661">
              Ansvaret ligger allra tyngst på den socialdemokratiska regeringen
              för att överenskommelsen mellan s, v och mp förverkligas. Jag
              kommer noggrant att granska försvarsutskottets nya skrivningar
              innan jag tar slutgiltig ställning. Jag kan bli mycket fundersam
              över Tone Tingsgårds sätt att uttrycka förutsättningarna för Arvidsjaur
              i dagens debatt. Hennes uttalande stärks av hur den socialdemokratiska
              gruppledaren Britt Bohlin Olsson uttryckte det i ett TT-telegram.
              Om deras sätt att beskriva överenskommelsen mellan s, v och mp
              är riktigt, då får jag svårt att stödja det liggande förslaget
              till grundorganisation.
            </seg>
            <seg n="9d896c0b">
              Det kan vid ett första påseende uppfattas som att jag av lokalpatriotiska
              eller regionalpolitiska skäl talar för att K 4 blir kvar i Arvidsjaur.
              Jag kan inte förneka att de regionalpolitiska skälen finns, men
              framför allt har det för mig handlat om de försvarspolitiska och
              ekonomiska motiven. Vi i Vänsterpartiet är överens med både s
              och mp om att jägarutbildningen ska vara kvar, men vi är inte
              överens om på vilken ort den bäst bedrivs. Det är många före mig
              som har beskrivit att de ekonomiska vinsterna är i det närmaste
              obefintliga och att jägarutbildningen bedrivs på ett väldigt rationellt
              och effektivt sätt. Jag utgår ifrån att överenskommelsen kommer
              att innebära att jägarutbildningen kan vara stationerad i Arvidsjaur.
            </seg>
          </u>
          <note type="speaker" n="0d877c78">
            Anf. 171 KRISTER HAMMARBERGH (m) replik:
          </note>
          <u who="krister_hammarbergh_b3c55a_w" xml:id="i-ed57af65aafdb65b-1" n="88b205b5">
            <seg n="dd8a009d">
              Herr talman! Siv Holma, jag vet inte om siffran 10 miljoner kronor
              håller streck om det är så pass lite pengar det handlar om. Varför
              är det i så fall så svårt att övertyga era samarbetspartner, Socialdemokraterna
              och Miljöpartiet, om att rädda K 4? 10 miljoner kronor är oerhört
              lite pengar. Stämmer den siffran?
            </seg>
            <seg n="ff28b5c9">
              Både du och jag kommer från ett län du kommer från en sådan ort
              också som har fått kännas vid försvarsnedläggningar tidigare i
              Kiruna. Det utlovades ersättningsarbeten då, och du känner liksom
              jag till erfarenheterna av det: Det har lovats mer än vad som
              över huvud taget har tillkommit. Samma sak gäller Boden. Många
              av de få jobb som kom jämfört med de som utlovades i Boden efter
              det förra försvarsbeslutet tas nu bort på grund av det här försvarsbeslutet.
              Därför är nog arvidsjaurborna inte speciellt intresserade av att
              höra att det kommer diverse löften om ersättningsarbeten. Det
              är få i Norrbotten som tror på dem längre.
            </seg>
            <seg n="bcb4bebd">
              Därför är det väldigt viktigt för norrbottningarna hur du kommer
              att rösta, och jag har svårt att tolka de signaler du ger i dag.
              Kommer du att medverka till att vi får ett nytt underlag så att
              K 4 får en möjlighet att fortsätta existera, eller kommer ni att
              vika er?
            </seg>
          </u>
          <note type="speaker" n="4630deb1">
            Anf. 172 SIV HOLMA (v) replik:
          </note>
          <u who="siv_holma_83a676_w" xml:id="i-f50ebfd044b57d38-1" n="913f4134">
            <seg n="a933c161">
              Herr talman! När det gäller den sista frågan om K 4 i Arvidsjaur
              så har jag inte sett några sådana förslag från de borgerliga partierna.
              Ni har inte yrkat på dem vad jag förstår. Jag vet att det förekommer
              en del enskilda motioner, men inte på partinivå.
            </seg>
            <seg n="17c718ca">
              När det gäller de 10 miljoner kronorna finns det en ordentlig
              redogörelse för hur vi kommer fram till det i reservation 10,
              som jag tycker att Krister Hammarbergh kan titta på.
            </seg>
            <seg n="423fa9f8">
              Jag kan medge, när det gäller senaste försvarsnedläggningen,
              att de utlovade ersättningsjobben inte till fullo kom till de
              ställen som berördes, till exempel Kiruna och Boden. Nu när det
              här återkommer tycker jag att man ska dra lärdom av de misstag
              som gjordes förra gången och se till att ersättningsjobben kommer
              snabbare än vad de gjorde tidigare och att kommunerna på ett bättre
              sätt är involverade i arbetet med att skapa bättre förutsättningar.
            </seg>
            <seg n="9ca3c3c5">
              När det gäller frågan om hur jag ska rösta försökte jag förklara
              att det är väldigt avhängigt av hur överenskommelsen kommer att
              redovisas i försvarsutskottets betänkande. Utifrån hur våra förhandlare
              har beskrivit det uppfattar jag att mina motiv till att stödja
              en borgerlig reservation har fallit, men nu är det upp till bevis
              så vi får se vad som verkligen gäller. Det återstår att få granska
              i morgon.
            </seg>
          </u>
          <note type="speaker" n="c126fa9f">
            Anf. 173 KRISTER HAMMARBERGH (m) replik:
          </note>
          <u who="krister_hammarbergh_b3c55a_w" xml:id="i-ed57af65aafdb65b-2" n="88b205b5">
            <seg n="5a05d50c">
              Herr talman! Från vår sida har vi dragit den slutsats som många
              av er har dragit, nämligen att beslutsunderlaget är bristfälligt.
              Drar man den slutsatsen kan man rimligen inte fatta beslut på
              grundval av det, och då begär man ett nytt beslutsunderlag. Är
              ambitionen att ni ska förhandla er till ett bättre beslutsunderlag
              fram till kl. 8 i morgon?
            </seg>
            <seg n="863a2ef5">
              När det gäller ersättningsjobben är det ju inte på det sättet
              som Siv Holma beskriver. Nu ska de komma fram snabbare. Vi är
              överens om verklighetsbilden: Det har inte fungerat. Men faktiskt
              är det på det sättet just nu att de få ersättningsjobb som har
              kommit till ju tas bort nu. Vad är det som talar för att det ska
              bli bättre?
            </seg>
          </u>
          <note type="speaker" n="4e17864f">
            Anf. 174 SIV HOLMA (v) replik:
          </note>
          <u who="siv_holma_83a676_w" xml:id="i-f50ebfd044b57d38-2" n="913f4134">
            <seg n="a27cb556">
              Herr talman! När det gäller ersättningsjobben tycker jag att
              det i första hand är den socialdemokratiska regeringens ansvar
              att se till att de beslut som fattas också verkställs. Det är
              svårt för ett oppositionsparti som Vänsterpartiet att gå in och
              agera verkställare. Jag tycker att man ska dra erfarenheter av
              det som har hänt och göra det på ett bättre sätt.
            </seg>
            <seg n="bfb033dd">
              När det gäller bristfälligt underlag sade jag i mitt anförande
              att jag uppfattar det så att Vänsterpartiets representant, som
              haft möjligheter att följa frågan, satt sig in i de olika underlagen.
              Sedan kan man komplettera genom att själv ta reda på en del saker
              och också göra besök ute i landet för att skapa sig en uppfattning
              om vad som faktiskt föreligger. Jag har en känsla av att så också
              skett i det här fallet. Det finns i underlaget säkert sådant som
              kunde ha gjorts bättre. När man gör sådana här utredningar brukar
              det vara så att man inte alltid kan göra saker och ting hundraprocentigt.
            </seg>
            <seg n="0a677066">
              Beträffande K 4 i Arvidsjaur har vi i vår partireservation redovisat
              bristerna. Vi har också kommit med förslag till lösning, som gått
              ut på att K 4 ska vara kvar. Nu kan vi via den här överenskommelsen
              förhoppningsvis skapa hyggliga eller rimliga förutsättningar för
              Arvidsjaur när det gäller jägarutbildningen och två kompletterande
              områden så att det ska finnas någon form av jobbgaranti.
            </seg>
          </u>
          <note type="speaker" n="f07892af">
            Anf. 175 HÅKAN LARSSON (c):
          </note>
          <u who="hakan_larsson_9da24e_w" xml:id="i-283e3308da7512d1-0" n="dfbcda81">
            <seg n="425279a2">
              Herr talman! Vi kan lugnt säga att det här är en heldagsdebatt.
              Själv deltog jag i remissdebatten när försvarsministern lämnade
              försvarspropositionen till riksdagen den 24 september. Redan då
              fanns det många frågetecken beträffande underlagsmaterialet i
              propositionen. Jag och många med mig tycker att det förskräckliga
              är att intrycket bara blivit värre sedan den där dagen i september.
            </seg>
            <seg n="15bf46da">
              Regeringen, med försvarsministern i spetsen, har struntat i alla
              invändningar och i alla mycket sakliga synpunkter som förts fram.
              Först i denna sena timme, när propositionen är på väg att avslås,
              agerar man i fråga om Arvidsjaur för att samla tillräckligt med
              röster. Jag befarar att Vänsterpartiet och arvidsjaurborna är
              på väg att bli lurade även i den frågan.
            </seg>
            <seg n="ac17b8dd">
              Sedan debatten i september har kritiken alltså varit stark. Frågorna
              om vilka avvägningar som gjorts, vilka kalkyler man egentligen
              bygger på, har inte besvarats. I stället för att välkomna en konstruktiv
              debatt har man redan från början bestämt sig för att driva igenom
              förslaget utan att visa den minsta lyhördhet. Faktum är att endast
              ett förslag utarbetats, olika alternativ har inte vägts mot varandra
              och det förslag man lagt fram har inte remissbehandlats. Var och
              en med öppet sinne borde kunna dra slutsatsen att det på detta
              undermåliga underlag inte går att fatta ett bra och välavvägt
              beslut i en så viktig fråga som denna.
            </seg>
            <seg n="4ffe7894">
              Eftersom jag företräder Jämtlands län har jag av naturliga skäl
              engagerat mig mest i propositionens förslag om Östersundsgarnisonen.
              Om regeringens proposition blir verklighet innebär det att den
              mest väl sammanhållna garnisonen i landet skrotas. Det är i så
              fall den största statliga nedläggningen i Sverige någonsin.
            </seg>
            <seg n="26881355">
              F 4, I 5, Arméns tekniska skola och övriga militära skolor ska
              i ett slag raseras. Förlusten av de närmare 1 500 arbetstillfällena
              i Östersund skulle motsvara ungefär 20 000 arbetstillfällen i
              Helsingfors. De indirekta effekterna kan beräknas vara tre gånger
              större. Jag vill be ledamöterna att lite grann fundera över vilka
              reaktionerna hade blivit om 60 000 arbetstillfällen på ett bräde
              försvunnit i Helsingforssregionen. Då skulle Aktuellt och Rapport
              och Dagens Nyheter och alla andra ha levt rullan varje dag.
            </seg>
            <seg n="2bf5d280">
              Detta föreslår man alltså, trots att vikten av sammanhållna och
              effektiva garnisoner framhölls även i regeringens egna direktiv.
              Man sade att kostnaderna för nyinvesteringar och omlokaliseringar
              skulle minimeras och förändringarna på sikt leda till lägre driftskostnader.
              Dessutom skulle man ta miljöhänsyn. I Jämtland finns gott om plats
              och miljögodkända övnings- och skjutfält till skillnad från vad
              som är fallet vid flera av de förband som föreslås finnas kvar.
            </seg>
            <seg n="3eef2fe9">
              Lägg till detta att det tydligt sades att regionalpolitiska och
              arbetsmarknadspolitiska hänsyn skulle vägas in. Så har inte skett.
              I stället lägger regeringen fram ett förslag som lämnar halva
              Sverige tomt på militära förband. Har man förstått att detta kan
              få allvarliga konsekvenser för försvarsviljan?
            </seg>
            <seg n="6432a3e1">
              Sedan det senaste försvarsbeslutet har man investerat ungefär
              450 miljoner kronor bara i Östersundsgarnisonen. Det är endast
              ett par veckor sedan som de senaste nybyggnaderna invigdes. Fastighetsbeståndet
              är i dag i mycket gott skick. Investeringsbehovet är litet, inte
              minst i jämförelse med de förband som föreslås finnas kvar.
            </seg>
            <seg n="83d2080e">
              Det allvarligaste exemplet på det slöseri med skattemedel som
              faktiskt föreslås i propositionen är förslaget att flytta Arméns
              tekniska skola från Östersund till Halmstad. När ATS 1984 av regionalpolitiska
              skäl lokaliserades till Östersund investerades 500 miljoner kronor
              i dåtidens penningvärde. Sedan dess har man investerat mycket
              mera, och i dag är ATS, tillsammans med övriga militära skolor,
              en toppmodern utbildningsanläggning som dessutom är lokaliserad
              i direkt anslutning till det nya Mittuniversitetet.
            </seg>
            <seg n="5b14473c">
              I det förra försvarsbeslutet beräknades värdet av ATS till 1,7
              miljarder kronor, och sedan dess har ytterligare stora summor
              investerats. Värdet borde vara ännu mycket större i dag. Ändå
              är man beredd att i ett slag överge denna investering.
            </seg>
            <seg n="9d6ddc0d">
              I regeringens proposition föreslås alltså att ATS avvecklas.
              I stället ska motsvarande verksamhet byggas upp i Halmstad, där
              man ska skapa Försvarsmaktens tekniska skola. Problemet är att
              den investering som det talas om i propositionen, ett teknikhus
              för 320 miljoner kronor och elevbostäder för 70 miljoner kronor,
              inte på långa vägar skulle räcka till att skapa samma arbetsförutsättningar
              som redan finns i Östersund. Förmodligen kommer det i så fall
              att krävas investeringar i miljardklassen. Det är därför jag i
              min motion föreslog att en oberoende instans skulle granska kostnaderna
              för de omflyttningar som föreslås i propositionen.
            </seg>
            <seg n="17a3416d">
              När försvarsministern besökte Östersund den 3 november förklarade
              hon att orsaken till lokaliseringen till Halmstad var att Luftvärnsregementet,
              Lv 6, ska finnas kvar där. Nu finns det information om att man
              i Högkvarteret för närvarande diskuterar en nedläggning av just
              detta regemente för att möta den underfinansiering i försvarsbudgeten
              som är ett faktum. I så fall framstår idén om att flytta en väl
              fungerande verksamhet i Östersund, där det finns toppmoderna lokaler,
              och bygga upp den på nytt i Halmstad som ännu mer absurd. Maken
              till omvänd regionalpolitik och slöseri med skattemedel får man
              leta efter!
            </seg>
            <seg n="adfcca5a">
              I verkligheten kan hela den framtida utbildningen vid den planerade
              Försvarets tekniska skola genomföras i befintliga välutrustade
              lokaler i Östersund, vid dagens ATS och till en mindre del inom
              F 4-området, oberoende av om flygflottiljen finns kvar eller ej.
              Det går alltså att undvika miljardinvesteringar och därmed högre
              hyreskostnader om man tar till vara de investeringar som redan
              är gjorda. Men så har uppenbarligen varken AG GRO eller regeringen
              resonerat. Man tar sig för pannan!
            </seg>
            <seg n="1d5a78fe">
              Liknande kritik mot propositionen framförs från en rad andra
              håll i landet. Det handlar alltså inte i det här fallet om något
              bygdeutspel från Jämtland. Det handlar om en bred sakkritik från
              en mängd olika håll mot ett undermåligt förslag och om att slå
              vakt om gjorda investeringar.
            </seg>
            <seg n="3b4d5a57">
              Underlaget bör göras om. Det beslut som fattas måste bygga på
              ett kvalitetssäkrat underlag, ha remissbehandlats och vara begripligt.
              Ett beslut som direkt berör 20 000 anställda och nästan 40 miljarder
              kronor i statsbudgeten får inte slarvas igenom. Tyvärr verkar
              det vara på väg att ske.
            </seg>
            <seg n="e09ea9ff">
              Vreden över detta förslag är stark i Jämtland med all rätt. Om
              riksdagen fullföljer regeringens förslag ska vi använda denna
              vrede till att konstruktivt utveckla vår region, men vi kommer
              inte att glömma detta handlande i så fall.
            </seg>
          </u>
          <note type="speaker" n="5d0c99c5">
            Anf. 176 TOMMY TERNEMAR (s):
          </note>
          <u who="tommy_ternemar_73b02a_w" xml:id="i-acf3c84a7a333cf9-0" n="cc764b46">
            <seg n="b66911cc">
              Herr talman! Först vill jag klart deklarera att jag delar försvarsutskottets
              uppfattning att den säkerhetspolitiska utvecklingen är sådan att
              Sveriges säkerhet på ett avgörande sätt har stärkts i och med
              integrationen i Europa samt att ett väpnat angrepp enskilt mot
              Sverige är osannolikt under en överskådlig tid. Denna utveckling
              ska vi självklart vara glada och tacksamma för.
            </seg>
            <seg n="dbc2be38">
              Det är också helt riktigt att ändra inriktning och målen för
              vårt svenska försvar. När man gör den förändring inom försvaret
              som nu föreslås möjliggör det också att kostnadsreducera verksamheten
              inom försvaret. Dessa pengar kan då användas till andra angelägna
              behov.
            </seg>
            <seg n="3511cbbf">
              Herr talman! När man däremot i betänkandet redogör för den nya
              grundorganisationen har jag svårt att dela utskottets uppfattning.
              När man fattar beslut om en ny inriktning och ändrade mål för
              försvaret förstår jag och många med mig att detta får konsekvenser
              för grundorganisationen. Men lösningen kan se lite olika ut.
            </seg>
            <seg n="6891c64f">
              Låt mig ta A 9 i Kristinehamn som exempel, som enligt förslaget
              ska flyttas till Boden. Vid förra försvarsbeslutet skrev utskottet
              följande: Det svenska artilleriet ska vara kvar i Kristinehamn,
              för där finns de bästa betingelserna för att artilleriet långsiktigt
              ska kunna utvecklas. Man investerade stora pengar, miljöprövade
              skjutfält, och fick det godkänt. Mig veterligen har inget hänt
              i dag som gör att det inte håller ännu.
            </seg>
            <seg n="b760f62f">
              Det är självklart att i det perspektiv som vi nu ser var dessa
              kostnader onödiga. Det är smärtsamt för den personal med sina
              familjer som sökte sig till A 9 i Kristinehamn. De trodde på att
              det som stod i förra försvarsbeslutet om långsiktighet inte skulle
              ändras så fort som det nu föreslås.
            </seg>
            <seg n="826bc68b">
              A 9 har också under många år utvecklat en nära relation till
              Bofors i Karlskoga. Det har inneburit en positiv utveckling både
              för Bofors i Karlskoga och för försvaret i A 9. Vi är nu många
              som är oroliga för att denna koppling går förlorad med flytten
              upp till Boden och att i förlängningen ytterligare arbetstillfällen
              kommer att hotas.
            </seg>
            <seg n="9bbb0191">
              Om det nu ändå blir så vilket jag också tror att det blir att
              förslaget om grundorganisationen går igenom här i kammaren är
              det av största vikt att regeringen står fast vid sina löften om
              att de orter som drabbas negativt av försvarsbeslutet får kompensation
              för de arbetstillfällen som går förlorade. Jag vill påstå att
              detta är en oerhört viktig förtroendefråga.
            </seg>
            <seg n="6ee1c856">
              I motionen från oss socialdemokrater från Värmland och Örebro
              belyser vi det arbete som lagts ned i vår region inom det så kallade
              säkerhetsbältet mellan Karlstad och Örebro. Det är viktigt att
              detta arbete nu får stöd och att andra myndigheter och verk kan
              utlokaliseras för att ytterligare stärka detta arbete så att det
              blir framgångsrikt.
            </seg>
            <seg n="9ab8e514">
              Det är också viktigt att man nu från arbetsmarknadshåll är med
              och hittar flexibla lösningar för den personal och deras familjer
              som nu kommer att hotas av arbetsbrist. Av tidigare erfarenheter
              vet vi att civilanställd personal har svårast att hitta nya arbeten.
              Därför är det av största betydelse att den civila personalen prioriteras.
            </seg>
            <seg n="6cd5edcf">
              De civilt anställda har i dag en stor samlad erfarenhet och kompetens
              som kan komma många till del om den tas till vara på ett rätt
              sätt, vilket kan bli en stor vinst både för de berörda men även
              för samhället i stort.
            </seg>
            <seg n="3753f15e">
              Herr talman! Trots att vi kommer att drabbas hårt i min hemkommun
              är jag övertygad om att Kristinehamn och Värmland ska utvecklas
              på ett positivt sätt och bidra till vårt lands utveckling.
            </seg>
          </u>
          <note type="speaker" n="3e2d739d">
            Anf. 177 VIVIANN GERDIN (c) replik:
          </note>
          <u who="viviann_gerdin_40bbeb_w" xml:id="i-12a344316b8813a6-1" n="d5464ac0">
            <seg n="863e311c">
              Herr talman! Jag hör till dem som är kritiska till flyttkarusellen
              och även det ekonomiska underlaget. Med anledning av att jag har
              varit kritisk vill jag gärna att någon sakkunnig eller oberoende
              ska titta över beräkningarna. Det är viktigt att säga att syftet
              är att förmera verksamheten. Det handlar inte om att göra någonting
              dyrare. Det handlar om att få en verksamhet som är effektiv till
              ett lägre pris.
            </seg>
            <seg n="fedeadbf">
              Jag vill ställa en fråga till Tommy Ternemar. Han kommer från
              Värmland, precis som jag, och också från Kristinehamn. Vi har
              tidigare här under dagen hört att flera socialdemokratiska ledamöter
              tycker sig ha fått tillräckligt underlag. Det har inte varit fullständigt,
              utan någotsånär.
            </seg>
            <seg n="2c6e433e">
              Min fråga till dig är: Kan du ställa dig bakom detta underlag
              när du som jag har fått massor med information om att omlokaliseringen
              av A 9 från Kristinehamn till Boden kommer att leda till mindre
              effektivitet och dessutom en dyrare verksamhet? Kan du verkligen
              ställa dig bakom beslutet med vetskap om alla beräkningar som
              vi har erhållit vad gäller kostnaderna?
            </seg>
          </u>
          <note type="speaker" n="cacf467c">
            Anf. 178 TOMMY TERNEMAR (s) replik:
          </note>
          <u who="tommy_ternemar_73b02a_w" xml:id="i-acf3c84a7a333cf9-1" n="cc764b46">
            <seg n="0246ba3a">
              Herr talman! Det är inte nog med att jag kommer från Kristinehamn.
              Jag är faktiskt anställd på A 9-regementet och är tjänstledig
              därifrån. Jag har varit med vid ett flertal försvarsbeslut som
              anställd inom försvaret och varit med och räknat på kostnaderna
              och sådana saker.
            </seg>
            <seg n="2201d49d">
              Jag tror att det är så när man blir utsatt för att bli förflyttad
              eller när verksamheten läggs ned på en ort att man alltid hittar
              räknesätt som gynnar den egna situationen. Det är mänskligt att
              det alltid är så. Det kommer varenda ort att kunna beskriva.
            </seg>
            <seg n="b1e5dec7">
              Jag har fullt förtroende för det underlag som ändå finns i dag.
            </seg>
          </u>
          <note type="speaker" n="167ee418">
            Anf. 179 VIVIANN GERDIN (c) replik:
          </note>
          <u who="viviann_gerdin_40bbeb_w" xml:id="i-12a344316b8813a6-2" n="d5464ac0">
            <seg n="273ab02b">
              Herr talman! Det gör mig något konfunderad när jag hör att Tommy
              Ternemar också är anställd inom verksamheten och jag kan förstå
              har en viss kunskap. Just när det gäller omlokaliseringen av A
              9 från Kristinehamn till Boden har det visat sig på flera sätt
              att det påverkar verksamheten.
            </seg>
            <seg n="db49621e">
              Det medför nya investeringar. Vi har en hel del investeringar
              som har gjorts i Kristinehamn sedan förra försvarsbeslutet år
              2000. Det kommer också att försvåra verksamheten. Vi har en hög
              kompetens som finns i Kristinehamn i dag. Många av de personerna
              kommer inte att följa med upp till norra delen. Det kommer att
              bli svårare med samövningar mellan olika enheter när man flyttar
              den enda artilleriverksamhet vi har i Sverige från mellersta Sverige
              upp till norra Sverige.
            </seg>
            <seg n="b3e7b44d">
              Allt det sammantaget gör att det inte bara är ett försvar därför
              att det finns i ens hemlän. Om man tittar försvarspolitiskt på
              frågan och även ekonomiskt ställer jag mig mycket frågande till
              detta. Varför flyttar man en verksamhet som fungerar alldeles
              ypperligt där den finns och där det också finns goda möjligheter
              att samverka med andra enheter?
            </seg>
            <seg n="6a3e59ae">
              Vi har också en närhet till flera olika skjut- och övningsfält.
              Den frågan är heller inte löst i Boden. Man har inte miljöprövat
              de skjutfält som man anser att man måste ha. Det finns några,
              men man har inte full täckning. Det finns många frågetecken.
            </seg>
            <seg n="ea7c0373">
              Av den anledningen tycker jag att det är oförsvarligt att ni
              socialdemokratiska riksdagsledamöter kan ställa er bakom detta
              och ta en sådan chansning när det är ett högriskprojekt att omlokalisera
              A 9 från Kristinehamn.
            </seg>
          </u>
          <note type="speaker" n="395584ef">
            Anf. 180 TOMMY TERNEMAR (s) replik:
          </note>
          <u who="tommy_ternemar_73b02a_w" xml:id="i-acf3c84a7a333cf9-2" n="cc764b46">
            <seg n="1c46f879">
              Herr talman! Jag tycker att det är olyckligt, precis som jag
              sade i mitt anförande, att A 9 ska behöva flytta till Boden. Men
              i annat fall skulle stora delar av regementen behöva flytta ned
              till A 9 i Kristinehamn. Ett ensamt regemente i dag kommer inte
              att klara sig långsiktigt, utan det måste ske förändringar på
              det området.
            </seg>
            <seg n="d7b8c6a2">
              Det är ändå så att vi tar ansvar för helheten, Viviann, och inte
              bara det som berör oss själva på hemmaplan. Vi ställer upp för
              den viktiga delen i propositionen att omändra inriktningen för
              svenska försvaret så att vi kan få loss pengar till andra viktiga
              ändamål.
            </seg>
          </u>
          <note type="speaker" n="0e868e1b">
            Anf. 181 BERTIL KJELLBERG (m):
          </note>
          <u who="bertil_kjellberg_096cec_w" xml:id="i-5860dc0ac99cadf2-0" n="0e6a535d">
            <seg n="6a912690">
              Herr talman! Få ärenden i riksdagen har väckt ett sådant engagemang
              och debatt bland medborgarna som det förestående försvarsbeslutet.
              Jag har förstått att det är brukligt när riksdagen ska fatta beslut
              i försvarsfrågor.
            </seg>
            <seg n="8931b512">
              Men det är med skammens rodnad på mina kinder som jag har följt
              dagens turer i ärendet. Medborgarnas respekt för demokratin och
              riksdagen har verkligen inte ökat i dag. Det faller en tung skugga
              på regeringen och dess stödpartier när vi summerar hur försvarsfrågan
              har hanterats. För demokratin och riksdagens anseende borde vi
              kunna bättre.
            </seg>
            <seg n="424d6d9b">
              Herr talman! Det som bekymrar mig närmast är förslaget att lägga
              ned Östersunds garnison. Det är en väl fungerande garnison, som
              vi nyss hört Håkan Larsson beskriva. Det kan tyckas märkligt att
              en västernorrlänning tar till orda för att försvara Jämtland och
              Östersund vi brukar inte vara så goda vänner. Men jag är övertygad
              om att en nedläggning drabbar en betydligt större region än Jämtlands
              län.
            </seg>
            <seg n="066c29cf">
              Jämtland och Västernorrland är också värdar för Sveriges nästa
              universitet Mitthögskolan blir Mittuniversitetet den 1 januari
              2005. Den militära skolverksamheten, Arméns tekniska skola och
              Militärhögskolan, är i dag väl integrerad i Mitthögskolan. Detta
              samarbete har varit till gagn för såväl Mitthögskolan som de militära
              skolorna och skapat en effektiv verksamhet för militären.
            </seg>
            <seg n="302e5170">
              Jag kan inte heller underlåta att vädra mina misstankar att vi
              som bor i närområdet kommer att få släppa till resurser för att
              hjälpa Östersund. Från Helsingforss perspektiv har man ofta diffusa
              begrepp om olika städer i norra Sverige och hur långa avstånden
              är mellan oss. Vi har också i Västernorrland erfarenheter från
              den förra försvarsnedläggningen, då Sollefteå garnison lades ned.
              Det utställdes stora löften om kompensation, och vi har inte sett
              så mycket av den kompensationen. Jag kan lova regeringen att vi
              från Västernorrland kommer att bevaka att Östersund vid en nedläggning
              av garnisonen kommer att kompenseras, men det ska inte ske på
              övriga Norrlands bekostnad.
            </seg>
            <seg n="ab3291fb">
              Herr talman! Det finns också ett annat skäl och argument för
              att inte lägga ned Östersunds garnison. Genom en nedläggning skapas
              ett militärt vakuum på en sträcka av drygt 100 mil mellan Mälardalen
              och Boden. Hela Mellansverige ja, det är faktiskt mitt i Sverige
              som Jämtland och Östersund ligger blir helt utan anknytning till
              militären. Det är inte bra för försvarets förankring i det civila
              samhället.
            </seg>
          </u>
          <note type="speaker" n="1cd1873a">
            Anf. 182 HELENA BARGHOLTZ (fp):
          </note>
          <u who="helena_bargholtz_f3bb8c_w" xml:id="i-c37739c925a5efd8-0" n="bc23d9f8">
            <seg n="1846f4db">
              Herr talman! Det är ett mycket bekymmersamt försvarsbeslut som
              riksdagens majoritet står i begrepp att fatta. Det är väldigt
              många som redan har förklarat det, och jag kan inte göra annat
              än instämma.
            </seg>
            <seg n="7632cc9a">
              Vad som bekymrar mig mycket är det låga antal värnpliktiga som
              kommer att utbildas och nedskärningarna av medel till frivilligorganisationerna.
              Detta gör att folkförankringen försvinner. Människor kommer inte
              att få den naturliga kontakten med försvaret i och med de här
              nedskärningarna. Alla de 50 000 frivilliga, som lagt ned många
              års frivilligt arbete inom försvaret, har nu mer eller mindre
              tappat sugen och försvinner undan för undan från sina organisationer.
            </seg>
            <seg n="54bf2480">
              Herr talman! Enligt propositionen föreslås nedläggning av Gotlands
              regemente. De överväganden som ligger till grund för bedömningen
              är inte särskilt väl beskrivna i propositionen.
            </seg>
            <seg n="563446a8">
              Inför beslutet i fråga är det viktigt att fästa uppmärksamhet
              på ett par viktiga aspekter. Då vill jag betona att det inte handlar
              om regionalpolitik, utan det handlar om försvarspolitik. Gotland
              klarar sig nog bra utan försvaret, men försvaret klarar sig inte
              utan Gotland. Det är jag som mångårig sommargotlänning helt övertygad
              om.
            </seg>
            <seg n="bbba9614">
              Sveriges militär har redan i dag ett stort engagemang i internationella
              insatser. En betydande del av den trupp som sätts in i internationella
              uppdrag utbildas vid P 18 i Visby. Det framtida försvaret kommer
              i än större utsträckning att vara inriktat på internationella
              insatser inom ramen för EU och FN. Då måste Sverige ha en hög
              ambitionsnivå när det gäller denna typ av uppdrag för att trygga
              fred och säkerhet.
            </seg>
            <seg n="eb366d3a">
              När kvinnor och män skickas ut på internationella uppdrag är
              det viktigt att de har den bästa möjliga utrustningen och den
              bästa möjliga utbildningen. För att kunna garantera Försvarsmaktens
              förmåga att utbilda trupp som motsvarar ambitionerna för de internationella
              insatserna finns det väldigt mycket som tyder på att det behövs
              ytterligare plattformar som kan utbilda stridande förband. Eftersom
              P 18 redan i dag är en framgångsrik utbildare till internationella
              insatser och dessutom utbildar förband av den typ som ofta efterfrågas
              i internationella sammanhang förefaller det självklart att P 18
              har en plats i försvarets grundorganisation även i framtiden.
            </seg>
            <seg n="c94785f9">
              Sammanfattningsvis, herr talman, talar följande argument för
              att en av grundorganisationernas utbildningsplattformar bör finnas
              på Gotland även i framtiden.
            </seg>
            <seg n="c66915fc">
              Herr talman! Med detta vill jag yrka bifall till alliansens yrkanden.
            </seg>
          </u>
          <note type="speaker" n="610e9658">
            Anf. 183 CHATRINE PÅLSSON (kd):
          </note>
          <u who="chatrine_palsson_ahlgren_5042e1_w" xml:id="i-b644b6c34733a146-0" n="f81d5432">
            <seg n="51d4b6e1">
              Herr talman! Kära vänner! Det har varit en lång debatt, och mycket
              är sagt. Jag ställer mig naturligtvis bakom den kritik som har
              framförts av det undermåliga underlaget.
            </seg>
            <seg n="cf796f02">
              Jag vill redan nu, herr talman, yrka bifall till alliansens reservation.
            </seg>
            <seg n="2d81bebf">
              Jag tänkte säga några ord om militärdistriktet i Kalmar. För
              mig verkar det egendomligt att Kalmars militärdistrikt ska försvinna.
              I och för sig är kalmarlänsborna ganska vana vid att regeringen
              inte vill satsa hos oss, men när det gäller den här militärorganisationen
              finns det många skäl för att den skulle vara kvar.
            </seg>
            <seg n="3e54c0fc">
              Man har sagt att de har värderats inbördes. Det handlar om rekrytering,
              förutsättningar för ledning, territorial närvaro, personalförsörjning,
              antal hemvärnsmän samt områdets storlek. Jag ska här anföra några
              argument som talar för Kalmar. Det är Växjö som har fått det här,
              och då jämför jag dem.
            </seg>
            <seg n="9c025d7f">
              Rekryteringsgrunden är bättre i Kalmar län än i Kronobergs län,
              då invånarantalet är drygt 234 000 i Kalmar län mot 177 000 i
              Växjö. Kalmar kommun har en högskola, en sjöbefälsskola och ett
              flertal gymnasier som grund för den kommande rekryteringen. Organisationen
              Kalmargruppen har 1 500 hemvärnsmän att leda. Kronoberg har endast
              600.
            </seg>
            <seg n="c5aa889c">
              Det geografiska läget talar också för Kalmar, som har en ca 260
              kilometer lång kuststräcka längs fastlandet, vartill kommer Öland
              med en kuststräcka på ytterligare 134 kilometer.
            </seg>
            <seg n="c3d1f649">
              Jag vill också tillägga att Kalmar län till ytan är det näst
              största inom nuvarande södra militärdistriktet.
            </seg>
            <seg n="f73c6034">
              Det finns mycket viktiga skyddsobjekt på den civila sidan inom
              Kalmar län, såsom Oskarshamns kärnkraftsgrupp med tre aktiva reaktorer
              samt Clab med centrallager för reaktoravfall.
            </seg>
            <seg n="86b0d248">
              Det finns också tre flygplatser i länet med internationella rutter
              och fem hamnar med stor kapacitet för internationell trafik. Ölandsbron
              är också av infrastrukturell vikt.
            </seg>
            <seg n="d1896991">
              I Kalmar län finns två mycket viktiga knutpunkter för elförsörjning
              till Gotland och Öland. Bland de militära skyddsobjekten av vikt
              för riket kan nämnas fem PS 870 det är en radar som är gemensam
              för flygvapnet och marinen samt flera andra kommunikations- och
              ledningsfunktioner.
            </seg>
            <seg n="b8639dac">
              Herr talman! Eftersom jag ser detta som en möjlighet för regeringen
              att titta över det här en gång till, vill jag skicka med att då
              bör man också prioritera Kalmar militärdistrikt.
            </seg>
          </u>
          <note type="speaker" n="966275f7">
            Anf. 184 PETER PEDERSEN (v):
          </note>
          <u who="peter_pedersen_f67f9c_w" xml:id="i-6d575cc9e9a0412a-0" n="e454c6a0">
            <seg n="75e066f7">
              Herr talman! Jag ska försöka att prata mer från hjärtat och mindre
              från manus. Vi riksdagsledamöter har ju fått höra att vi ska försöka
              prata mer fritt och inte vara så bundna av manus. Jag tycker inte
              att det är speciellt svårt i den här frågan.
            </seg>
            <seg n="e0661e24">
              Vi har hört att några ledamöter tycker att det lite trist att
              vi ska behöva diskutera den här frågan till elva i kväll, och
              sedan ska vi gå upp och fortsätta behandlingen i morgon klockan
              åtta. Det är väl ändå en ganska lätt börda att bära jämfört med
              den som de tusentals människor runtom i landet får bära som kommer
              att påverkas på ett negativt sätt av det beslut som vi fattar.
            </seg>
            <seg n="6d970127">
              Jag vill slå fast att vi inte får bli populistiska och bara försöka
              lyfta fram våra egna regioner, län eller orter. På min ort finns
              det inget förband som ska läggas ned. Däremot finns det ett i
              närheten, och jag ska därför försöka att undvika att nämna det
              och hålla på en mer strukturell nivå.
            </seg>
            <seg n="a79d36bb">
              Jag och Vänstern är överens med den socialdemokratiska regeringen
              och Miljöpartiet om den budgetram som gäller att vi måste skära
              ned på det svenska försvaret. Det finns något jag för egen del
              saknar för att kunna stå bakom den uppgörelse som nu finns. En
              rimlig ordning i allt beslutsfattande, inte minst det politiska,
              bör ju vara och låt oss ta försvaret som exempel att man frågar
              sig vilket försvar vi egentligen ska ha i Sverige. I början av
              målbeskrivningen för totalförsvaret säger man så här: Utskottet
              anser att det militära försvaret skall dimensioneras av vår vilja
              att upprätthålla en grundläggande försvarsförmåga och kompetens
              samt kraven på att hävda vår territoriella integritet och bidra
              till internationell fred och säkerhet.
            </seg>
            <seg n="df86f80d">
              I den här debatten pratar vi nästan bara om den senare delen.
              Sedan säger man så, och det har nästan ingen tagit upp vad jag
              har hört: Utskottet anser dock att begreppet grundläggande försvarsförmåga
              behöver konkretiseras.
            </seg>
            <seg n="eeb96653">
              Jag tycker att det verkar vara en ganska allvarlig kritik. Man
              ifrågasätter om vi har klarlagt vad vi menar med grundläggande
              försvarsförmåga. Där bör man nog skynda sig och ta fram ett sådant
              underlag.
            </seg>
            <seg n="81294e6d">
              Det första är: Vilken typ av försvar behöver vi? Hur organiserar
              vi verksamheten i till exempel förband för att vi ska uppnå det
              här försvaret? Vilken summa pengar krävs för att vi ska uppnå
              detta?
            </seg>
            <seg n="38d510fc">
              Det är många talare som har sagt att det inte går att läsa sig
              till utifrån det material som finns att man har fattat det rätta
              beslutet utifrån den målbeskrivning som finns. Jag kan inte säga
              att det här är rätt beslut. Jag kan inte heller säga att det är
              fel beslut. Och det är själva grundproblemet. Det är många som
              har efterfrågat ett bättre underlag.
            </seg>
            <seg n="02179c1d">
              Det finns en annan huvudpunkt som man också tar upp i betänkandet,
              och det är sant. Det håller jag helt och hållet med om. Man säger
              så här: Varje förändring som gäller Försvarsmaktens grundorganisation
              berör ett mindre eller större antal personer, både inom och utom
              Försvarsmakten. Vid större förändringar berörs även kommuner och
              regioner. Det är därför viktigt att regeringens bedömning om grundorganisationen
              är spårbar och förståelig för dem som berörs, även om de inte
              delar regeringens uppfattningar och slutsatser.
            </seg>
            <seg n="a3e2620d">
              Det här är själva grundfrågan, förutom att man inte riktigt har
              definierat vad försvarsförmågan egentligen innebär. Oavsett var
              vi skulle ha sparat in 3 miljarder, och det innebär att vi måste
              lägga ned förband någonstans, kommer alltid någon politiker och
              några människor att tycka att det är fel beslut och att fel förband
              läggs ned.
            </seg>
            <seg n="99e3ce16">
              Jag har pratat alternativa lösningar där man inte lägger ned
              verksamheten i Östersund och flyttar den till Halmstad utan kan
              tänka sig en flyttning i motsatt riktning. Det finns flera exempel
              där det finns valmöjligheter att omlokalisera verksamheten. Sedan
              prissätter man det med hyreskostnader, omlokaliseringskostnader,
              tapp av kompetens, det vill säga vad kostar det att rekrytera
              ny personal när man inte kan räkna med att alla följer med till
              den nya orten, och så vidare. Om det hade funnits några alternativa
              lösningar som hade varit prissatta hade jag faktiskt kunnat möta
              dem som bor i till exempel Östersund eller Kristinehamn och kunnat
              förklara att det är ett tufft beslut och att de kommer att bli
              arbetslösa eller att deras verksamhet ska omlokaliseras till en
              annan ort, men utifrån det här underlaget är detta det bästa beslutet,
              försvarspolitiskt, ekonomiskt, regionalpolitiskt och arbetsmarknadspolitiskt.
              Det måste vi alltid kunna stå för.
            </seg>
            <seg n="7c0cc9be">
              Problemet är att vi inte kan det med det material som finns.
              Vi har ett förslag inom ramen för en nedskärning på 3 miljarder.
              Det finns inga alternativa lösningar som är prissatta så att man
              kan yrka på det ena eller andra. Antingen antar vi detta, eller
              så förkastar vi det.
            </seg>
            <seg n="b9d97518">
              Jag för min del finner det glädjande att regeringen nu har insett
              att samarbetet består av tre partier. Förutom Socialdemokraterna
              är det Vänsterpartiet och Miljöpartiet. Nu verkar det som om vi
              hittar en vettig lösning för Arvidsjaur. Jag konstaterar att ett
              enormt arbete kvarstår för de andra orterna som kommer att drabbas
              på ett likartat sätt så att de får en lika bra behandling i framtiden.
            </seg>
            <seg n="3c5ecf6e">
              Eftersom jag försöker att vara en rak och ärlig person i det
              privata tycker jag att det är min plikt att vara det även som
              politiker. Jag kan alltså inte hävda att jag kan fatta ett klokt,
              rationellt och bra beslut utifrån det beslutsunderlag som finns.
              Jag konstaterar att mitt eget parti, Vänsterpartiet, har en partimotion
              där yrkande 20 går ut på att förslaget ska återremitteras och
              att ett nytt förslag ska tas fram. Partiet har valt att inte prioritera
              det yrkandet av skäl som jag kan acceptera eftersom det har blivit
              en framgång i Arvidsjaur. Man har lyft fram just Arvidsjaurexemplet.
              I den debatt som har varit hittills och med den kritik som jag
              har anfört mot underlaget har jag sagt att det enda rimliga i
              den här situationen är att återföra frågan. Det krävs en ny utredning
              som tar fram de alternativa förslagen och de alternativa lösningar.
            </seg>
            <seg n="b73b0c37">
              Därför kommer jag, trots olika epitet och olika provokationer
              som jag hört här i debatten om vilka det är som har påverkat svensk
              försvarspolitik och vilka det är som avgör frågan, att stå fast
              vid mitt ord och det som jag har skrivit i olika debattartiklar
              i medierna.
            </seg>
            <seg n="c2dfb7b3">
              I morgon kommer jag alltså att rösta på den borgerliga reservation
              nr 9. Det gör jag inte därför att jag tycker att den är så lysande
              skriven. Om jag själv eller Vänsterpartiet hade skrivit den hade
              vi nog ändrat på några formuleringar. Vi hade till exempel inte
              hänvisat till ekonomiska ramar som redan har fallit när vi kommer
              till omröstningen. Huvudpunkten är det som står i slutet, nämligen
              att man begär att frågan ska återgå och att man kräver en ny utredning
              som gör att man får jämförbara siffror.
            </seg>
            <seg n="7ab8406c">
              Jag är beredd att någon gång under min tid här i riksdagen bryta
              mot partilinjen och rösta med den borgerliga så kallade alliansen
              utan att för den skulle tillhöra den, vilket jag tycker är tacksamt
              i alla andra frågor. Men i just den här frågan tycker jag faktiskt
              att den borgerliga alliansen har rätt. Man har samma ståndpunkt
              som Vänstern har i en partimotion som de har valt att inte lyfta
              fram. Därför kan jag förena dessa två intressen på ett rationellt
              sätt. Min kritik kvarstår alltså. Jag kommer inte att kunna stödja
              majoritetens förslag i morgon även om jag tycker att den särlösning
              som man nu har hittat för Arvidsjaur är glädjande.
            </seg>
          </u>
          <note type="speaker" n="b2c27bc6">
            Anf. 185 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-9dce7ab84a684dff-0" n="79e9b419">
            <seg n="6e43e1e6">
              Herr talman! Debatten har varit lång, och mycket har sagts. Trots
              det vill jag belysa hur situationen ser ut i kommuner med försvarsverksamhet
              som inte är direkt förbandsanknuten. Det är orter med försvarsindustri
              eller underhåll av försvarets materiel. Det är inte första gången
              som förändringar sker så jag tror att vi kan lära oss något av
              historien.
            </seg>
            <seg n="6f06c64c">
              Förändringar är svårt, och än svårare blir det i en så omfattande
              och komplex fråga som försvaret. Jag har förståelse för den vanmakt
              som folk känner i landet när man blir drabbad av försvarsbeslutet.
              Många upplever det som om mattan dras undan för hela tillvaron.
              Jag har samtidigt förståelse för att försvaret måste förändras
              utifrån den verklighet vi har i dag. Det är ett stort och ansvarsfullt
              beslut som ska fattas. Görs felaktiga överväganden kan konsekvenserna
              bli kännbara.
            </seg>
            <seg n="072cf16e">
              Det är oerhört viktigt att beslutet fattas på saklig grund och
              efter väl underbyggda överväganden. Det kan ifrågasättas om materialet
              uppfyller det kravet.
            </seg>
            <seg n="a8888fbf">
              Försvarsbeslutet får inte framstå som en panikåtgärd för att
              kortsiktigt skramla fram lite pengar till andra sektorer. Ett
              beslut av den här arten måste vara väl analyserat. Det som främst
              förs fram i debatten är effekterna på de traditionella förbandsorterna.
              Det finns även andra orter och sektorer som drabbas.
            </seg>
            <seg n="42843f31">
              Jag kommer från en ort Arboga som för åtta år sedan genom ett
              hastverk i beslutsprocessen flyttade ett väl fungerande flygunderhåll
              till en annan ort. I dag finns huvuddelen av verksamheten i andra
              länder länder som Holland, England och USA. Kommunen har ännu
              inte hämtat sig från förändringen trots de så kallade statliga
              paket som har skickats till Arboga.
            </seg>
            <seg n="bf89de47">
              Jag är övertygad om att en mängd orter kommer att kräva statliga
              paket och att vi sätter i gång en flyttkarusell med det beslut
              som ligger som förslag. Som jag uppfattade försvarsministern skulle
              orter som drabbas kompenseras på samma villkor som Arvidsjaur.
              Det blir intressant att se vad de paketen kommer att kosta.
            </seg>
            <seg n="48da6e47">
              I Arboga är arbetstillfällena fortfarande till närmare en tredjedel
              knutna till försvaret. Beslutet om försvarets framtid kommer alltså
              att hårt drabba orter som Arboga.
            </seg>
            <seg n="f6f7db48">
              Jag vet att kommunen, företagen och den direkta militära verksamheten
              ser med oro på det som händer i dag och på bristen på tankeprocess
              bakom besluten.
            </seg>
            <seg n="7966dfce">
              Samtidigt som försvarsbesluten ska tas sker en outsourcing av
              verksamhet, vilket görs utifrån ett snävt och fragmenterat synsätt.
              Vad blir resultatet? Det vet ingen. Var finns helhetssynen? Det
              vet ingen. Visionerna finns inte på området. Det här kan bli förödande
              för såväl företag som kommuner och försvaret självt. Det sker
              redan i dag.
            </seg>
            <seg n="10fb47d9">
              Det som kanske främst är besvärande är bristen på utveckling
              och spetsprojekt på industrisidan i svensk ägo och den därmed
              alltmer ökande bindningen till USA, eller till länder i Europa
              som satsar på spetskunskap; det är till exempel Frankrike och
              Tyskland. Sverige har tidigare alltid haft någon form av spetsprojekt
              på industrisidan. Frågan är hur det, med det här försvarsbeslutet,
              kommer att se ut i framtiden.
            </seg>
            <seg n="28f3825c">
              Det kommersiella underlaget för traditionell försvarsindustri
              är viktigt, men även det måste förändras. I det arbetet håller
              staten i dirigentpinnen. Det är en pinne som i den allmänna yran
              nu håller på att brytas sönder.
            </seg>
            <seg n="615c70fc">
              Svensk försvarsindustri och svenskt underhåll inom sektorn har
              ett berättigande om det sköts rätt. Den framtida kopplingen till
              projekt som public safety , alltså ett robust samhälle, skulle
              gagna landet. Det är återigen en helhetssyn i samhällsarbetet
              som erfordras.
            </seg>
            <seg n="a4334cbd">
              Det är kopplingen mellan försvaret, räddningsverk och kommuner
              som måste lyftas fram i fokus. Var finns den kopplingen i dag?
              Var finns den kopplingen i liggande förslag till försvarsbeslut?
              Var finns den kopplingen till den fragmenterade outsourcing som
              i dag sker inom försvaret vid sidan av det beslut som ska tas
              i dag? Bristen på helhetssyn i försvarsbeslutet är alltså besvärande.
            </seg>
            <seg n="5f881d34">
              Den kritik som framförs från professionen även om jag bara räknar
              in en del av alla de mejl, skrivelser, cd-skivor och liknande
              som har kommit gör det än mer besvärande. Det är inte värdigt
              ett land som Sverige att så lättvindigt ta beslut för att vinna
              de korta segrarna.
            </seg>
            <seg n="7f35c007">
              Försvaret är, och har av tradition varit, ett av våra viktigare
              beslutsområden. Det får inte utsättas för nyckbeslut som sargar
              hela vår trovärdighet. Jag blir något fundersam när en ledamot
              från regeringspartiet säger att de strategiska vägvalen kommer
              att göras för industrin framöver. Jag håller med Lars Johansson
              när han säger: Man tar sig för pannan.
            </seg>
            <seg n="fb8fad7d">
              Vad är det som sker? Ska de strategiska besluten ske efter det
              att man har avvecklat stora delar av försvaret?
            </seg>
            <seg n="9d18aaba">
              Kopplingen mellan det gamla och det nya försvaret kopplat till
              en framtidsindustri i landet är helt frånvarande. En ansvarig
              företagsledare på den privata sektorn skulle knappast ha hanterat
              den situation vi nu befinner oss i på det här viset.
            </seg>
            <seg n="ee30f334">
              Det är dags för eftertanke, en eftertanke som kan ge alla dem
              som drabbas svensk försvarsindustri och de som ställer kvalitativt
              stora krav på framtidens försvar svar på de frågor som inte finns
              besvarade i dag. Jag tycker att det kravet är rimligt och befogat.
            </seg>
          </u>
          <note type="speaker" n="b65aeb4b">
            Anf. 186 CLAES-GÖRAN BRANDIN (s):
          </note>
          <u who="claes-goran_brandin_f1a62d" xml:id="i-0c7b5eacd2da6365-0" n="46abd140">
            <seg n="14d7c801">
              Herr talman! Jag har på olika sätt engagerat mig i försvarsfrågan
              under hösten med inriktning på att försvarsverksamheten ska vara
              kvar i Göteborg. För mig handlar det inte om att rädda arbetstillfällen,
              utan mitt fokus har varit att se till de säkerhetspolitiska aspekterna
              på försvarsbeslutet.
            </seg>
            <seg n="93e7c35f">
              Jag står till fullo bakom inriktningen av försvaret såsom det
              kommer till uttryck både i propositionen och i utskottets betänkande.
              Vi är alla överens om att hotbilden ser annorlunda ut i dag och
              att vi utifrån detta ska lägga om försvaret. Jag är också nöjd
              med att vi genom försvarsbeslutet nu för över resurser från försvaret
              till polisen, vilket innebär att vi kan satsa mer på tryggheten
              i vardagen.
            </seg>
            <seg n="af307609">
              Men samtidigt som jag står bakom inriktningsbeslutet har jag
              varit en av kritikerna i diskussionen inför årets försvarsbeslut.
              Jag har tyckt, och tycker fortfarande, att förbandslistan hastades
              fram utifrån ett underlag som inte speglade verkligheten.
            </seg>
            <seg n="1a8c401d">
              Som socialdemokratisk riksdagsledamot från Göteborg är jag bekymrad
              över nedläggningen av amfibieregementet i Göteborg och helikopterskvadronen
              på Säve. Från den socialdemokratiska Göteborgsbänken har vi under
              hela hösten fört diskussioner både internt i partiet och genom
              skriftliga frågor till både försvars- och näringsministern.
            </seg>
            <seg n="d59eeb60">
              Vi har drivit kravet på att få en genomlysning av vilka underlag
              som legat till grund för förslagen att lägga ned både Amf 4 och
              helikopterskvadronen på Säve.
            </seg>
            <seg n="ffe540f0">
              När det gäller helikopterverksamheten på Säve har det funnits
              berättigad kritik mot att den ska läggas ned utan att det pekas
              ut en annan lösning. Här finns en omfattande dokumentation om
              den samverkan som i dag sker mellan sjöräddning, polis, brandkår
              och militär. Jag kan nämna händelsen med Scandinavian Star, för
              ett antal år sedan. I den delen har vi nu fått besked.
            </seg>
            <seg n="d572c53f">
              Näringsministern har gett Sjöfartsverket i uppdrag att säkerställa
              säkerheten i Västerhavet. Enligt min mening sker detta enklast
              genom att man skriver kontrakt med försvaret om att Säve förblir
              intakt.
            </seg>
            <seg n="cb374d07">
              Herr talman! Vi har också ifrågasatt de ekonomiska och faktiska
              bedömningarna av förutsättningarna för amfibieverksamheten. Vår
              bedömning har varit, och är, att Göteborg erbjuder minst lika
              bra förutsättningar för övningsverksamheten.
            </seg>
            <seg n="8bb4ccd5">
              I och med dagens försvarsbeslut läggs Göteborgs enda regemente
              ned och vi får en kuststräcka på 60 mil utan marint försvar. Trots
              god tillgång till övningsområden med bland annat isfria hamnar
              året runt och ett väl utvecklat samarbete med civila myndigheter
              flyttas den militära grundutbildningen från Göteborg. Även om
              det i dag inte finns något hot mot Europas största hamn kan det
              i framtiden inte uteslutas.
            </seg>
            <seg n="b43d70a6">
              Vi har dessvärre inte fått gehör för våra synpunkter när det
              gäller amfibieverksamheten. Det är jag givetvis besviken över
              eftersom jag tror att vår bedömning är riktig. Det är en besvikelse
              som också alla de göteborgare känner som engagerat sig för amfibieregementets
              och helikopterskvadronens fortlevnad. Detta visar att göteborgarna
              känner stor oro för säkerhetsfrågorna på land och till sjöss.
            </seg>
            <seg n="f0ae6ee1">
              Avslutningsvis vill jag säga att jag inte tror att sista ordet
              är sagt i denna fråga. Nästa år ska vi här i riksdagen behandla
              den säkerhetspolitiska propositionen. Jag tror att mycket av innehållet
              i dagens diskussion återkommer i den behandlingen. Jag tycker
              att det är djupt olyckligt att särskilja dessa två propositioner.
              Jag tror att diskussionen och utfallet blivit annorlunda om vi
              samkört dem.
            </seg>
            <seg n="e055e219">
              Herr talman! Detta ville jag ha sagt innan vi går till omröstning
              om försvarspropositionen.
            </seg>
          </u>
          <note n="5893278e">
            I detta anförande instämde Gunilla Carlsson i Hisings-Backa,
            Rolf Lindén och Siw Wittgren-Ahl (alla s).
          </note>
          <note type="speaker" n="7ca6e809">
            Anf. 187 DAN KIHLSTRÖM (kd):
          </note>
          <u who="dan_kihlstrom_3fcda0_w" xml:id="i-6e57fbe13e15705e-0" n="e9bf109e">
            <seg n="b9d956b2">
              Herr talman! Jag tycker att det har varit intressant att höra
              alla röstförklaringar här och all kritik mot underlaget som har
              framkommit från ledamöter från majoriteten och att man ändå kommer
              till så olika slutsatser när det gäller själva omröstningen som
              vi ska ha i kväll eller i morgon.
            </seg>
            <seg n="94c0f99d">
              Min uppfattning är också att regeringen ska återkomma med ett
              nytt förslag till grundorganisation. Från snart sagt alla håll
              påpekas att underlaget för vårt beslut här i dag, eller om det
              blir i morgon, är bristfälligt. Det är dåligt underbyggt, och
              det håller inte heller ekonomiskt. Konsekvensbeskrivningarna lyser
              med sin frånvaro. Och mycket pekar på att det lika gärna kan bli
              en rad fördyringar i stället för besparingar.
            </seg>
            <seg n="dffada14">
              Det är anmärkningsvärt att de försvarsverksamheter som vi i dag
              har i Värmland ska flyttas och förändras utifrån ett sådant bristfälligt
              underlag. Vi har under debattens gång i dag hört om ett dåligt
              underlag, specifikt för till exempel Arvidsjaur. Och i sista stund
              sker överenskommelser. Om underlaget nu är så just i fråga om
              Arvidsjaur, kan det ju lika gärna vara så när det gäller exempelvis
              A 9 i Kristinehamn. Precis som har sagts tidigare är väl förhandlingar
              och uppgörelser om Arvidsjaur bara ett erkännande av det bristfälliga
              underlaget.
            </seg>
            <seg n="d35634e2">
              En av konsekvenserna av regeringens förslag är som bekant att
              all försvarsverksamhet i Värmland ska flyttas till andra orter
              i landet.
            </seg>
            <seg n="df029dd8">
              Jag har stor förståelse för att ominriktningen av det svenska
              försvaret måste fortsätta. Jag skulle till och med kunna sträcka
              mig så långt som att säga att vi i Värmland motvilligt skulle
              acceptera en nedläggning av till exempel A 9 i Kristinehamn om
              det vore så att försvarsstrategerna hade kommit fram till att
              vi inte behöver artilleriet i det framtida svenska försvaret.
            </seg>
            <seg n="f4bd6005">
              Men det är anmärkningsvärt att flytta en mycket väl fungerande
              verksamhet från Kristinehamn, där investeringar på flera hundra
              miljoner gjorts under de senaste åren, från Hammarö, jag tänker
              på Försvarsmaktens sjukvårdscentrum där också stora investeringar
              har skett, och från FM Log i Karlstad till andra orter. I samtliga
              fall är det svårt att se att det faktiskt innebär några besparingar.
              Tvärtom kastas återigen, vad jag kan förstå, stora investeringar
              i sjön. Det har gått bara fyra år sedan det konstaterades att
              artillerikompetensen var störst just i Kristinehamn. Då är frågan:
              Vad har inträffat under dessa år som gör att regeringen denna
              gång gör en helt annan bedömning?
            </seg>
            <seg n="98375c1b">
              Jag vill också säga att jag är orolig för försvarsindustrins
              framtid i Karlskoga. Den högteknologiska kompetensen kring utveckling
              av artilleri, som är i världsklass, finns i dag i denna region.
              Ett mycket nära samarbete finns med A 9 i Kristinehamn. Och på
              A 9 finns bra utbildning, goda övningsförhållanden och officerare
              och civil personal med unik kompetens i fråga om artilleri. Undersökningar
              på regementet visar att denna kompetens utraderas på grund av
              att få officerare vill flytta med verksamheten till Boden.
            </seg>
            <seg n="959b68ae">
              Avslutningsvis vill jag säga att det inte är orimligt att tro
              att en ordentlig förnyad utredning och konsekvensanalys skulle
              visa att det är bättre att behålla den kompetens och kvalitet
              som finns i Värmland och i Karlskogaområdet.
            </seg>
            <seg n="2be6dda3">
              I debatten har vi, precis som jag sade inledningsvis, hört diverse
              utspel från ledamöter i majoriteten som suckar över regeringens
              förslag. Men det hjälper inte att sucka. Det avgörande blir hur
              vi trycker på voteringsknappen. Jag kommer att rösta på reservation
              9.
            </seg>
          </u>
          <note type="speaker" n="8212496d">
            Anf. 188 SVEN BERGSTRÖM (c):
          </note>
          <u who="sven_bergstrom_2b3561_w" xml:id="i-464c835fb7ea6439-0" n="1cb66409">
            <seg n="13173a83">
              Herr talman! När jag har lyssnat till denna maratondebatt om
              Sveriges försvarspolitik kommer jag osökt att tänka på nobelpristagaren
              Eugene ONeills sista drama Lång dags färd mot natt . Dramaten
              satte upp detta drama första gången 1956, och sedan dess har det
              spelats ett otal gånger på olika scener. Nu har vi också sett
              den svenska riksdagens variant av denna uppsättning.
            </seg>
            <seg n="5af416a9">
              Till skillnad från de allra flesta talare i denna debatt har
              jag inget regemente och ingen annan militär verksamhet heller
              att tala för i min egen valkrets Gävleborg. Vi blev av med I 13
              i Gävle i början av 90-talet, och vi blev av med F 15 i Söderhamn
              Åsa Lindestam nickar några år senare. Jag sitter inte heller i
              försvarsutskottet. Men jag ser försvars- och säkerhetspolitiken
              som ett väldigt viktigt område som man inte kan behandla som vilken
              trafikfråga eller socialförsäkringsfråga som helst, om ledamöterna
              i dessa utskott ursäktar. Detta grundlades kanske under min tid
              som officersaspirant vid I 16 i Halmstad. Jag tycker nämligen
              att detta handlar om en dimension med långt mycket större aspekter
              och effekter i fråga om säkerhet och trygghet för oss själva och
              vår nation men också om vårt anseende i omvärlden.
            </seg>
            <seg n="9b38adae">
              I Sverige har vi haft en värdefull tradition att söka breda,
              stabila och långsiktigt hållbara beslut i frågor om försvar och
              säkerhetspolitiska ställningstaganden. Det har varit av stort
              värde att partierna har förmått höja sig över snäva partipolitiska
              perspektiv och sökt sig fram till breda överenskommelser som har
              skapat förtroende och respekt inte bara i vårt land utan också
              i den omvärld som iakttar vad som sker i Sverige.
            </seg>
            <seg n="e67abc6d">
              Den här gången har den ytterst ansvariga, landets försvarsminister,
              valt en annan väg. Man väljer att fullfölja och lägga fram ett
              mycket illa underbyggt, motsägelsefullt och ologiskt förslag som
              röner kritik från alla håll inklusive många socialdemokratiska
              ledamöter, som vi har lyssnat på här i dag, och som med en undertryckt
              förtvivlan har vittnat om hur man trots alla invändningar och
              brister som man ser i förslaget ser sig tvingade att rösta för
              regeringens förslag.
            </seg>
            <seg n="b456dfd0">
              Under dagens debatt det heter överläggningar när talmannen sammanfattar
              vad som har skett här i dag har skyttegravarna grävts ännu djupare
              mellan olika parter. Försvarsministern har glasklart slagit fast
              att förslaget ligger fast och att också K 4 i Arvidsjaur ska läggas
              ned. När man också avvecklar garnisonen i Östersund lämnas halva
              Sverige, området mellan Uppsala och Luleå, helt tomt på militär
              verksamhet.
            </seg>
            <seg n="564fcb67">
              I detta sammanhang är det nära till hands att kommentera Vänsterpartiets
              agerande i denna fråga. Det finns ett uttryck som lyder att man
              säljer smöret och tappar pengarna. Jag vet inte om Vänsterpartiet
              någonsin fick några pengar. Tolkningen av den så kallade uppgörelsen
              om Arvidsjaur är att det nog ska vara kvar på något sätt. Försvarsministern
              har ju glasklart slagit fast att man ska avveckla verksamheten
              i Arvidsjaur. Hon sade dessutom att Arvidsjaur liksom andra drabbade
              orter ska kompenseras på likartat sätt. Det är självklart. Men
              vad är det som Vänstern ser i detta som skulle göra att man anser
              att det skulle finnas skäl att ompröva sitt ställningstagande
              och nu rösta med majoriteten? Man har verkligen sålt smöret och
              tappat pengarna utan några som helst bindande löften som jag kan
              se om att det sker någonting med Arvidsjaur, helikoptrar och annat
              som man har sagt var ett villkor.
            </seg>
            <seg n="4398b84d">
              Men till skillnad från Eugene ONeills drama Lång dags färd mot
              natt har kanske debatten och dramat här i kväll inte något slut,
              inte här i kväll i alla fall och antagligen inte i morgon heller,
              åtminstone inte om kammaren fattar beslut om ett yrkande om återremiss
              till försvarsutskottet, vilket nu uppenbarligen ser ut att samla
              en majoritet på allvar. Man kan möjligen välkomna att det blir
              en återremiss. Men då utgår jag från och jag utgår från att kammarens
              ledamöter delar min uppfattning på den punkten att man också gör
              ett rejält omtag i den här frågan och låter olika parter komma
              till tals och låter det remissförfarande som aldrig gjordes tidigare
              nu bli av ordentligt, annars är det bara demonstrationspolitik
              att skicka tillbaka det med några lösa skrivningar och rösta om
              det igen.
            </seg>
            <seg n="9c9e3b7d">
              Jag utgår från att Eskil Erlandsson och försvarsutskottet tar
              det på stort allvar att man nu får en återremiss och verkligen
              hanterar ärendet på det sättet, för annars blir det ett fullföljande
              av den, skulle jag vilja säga, genanta process som hela det här
              ärendet är ett uttryck för. Det är en närmast förnedrande process
              för alla oss som faktiskt har trott att det politiska systemet
              förmår hantera komplicerade ärenden på ett klokt sätt.
            </seg>
            <seg n="c51c0685">
              Vi som är politiskt förtroendevalda tycker att vi ibland blir
              illa behandlade i medierna och att vi blir orättvist uthängda
              därför att de inte förstår alla sammanhang. Men här bjuder vi
              verkligen på förnedring och på ett genant uppträdande när vi gör
              på det här sättet.
            </seg>
            <seg n="d43b6f06">
              Det är ett illa underbyggt förslag och en stor splittring i en
              fråga som borde vara samlande. Vi borde anstränga oss från alla
              håll. Också vi i Centerpartiet och de andra borgerliga partierna
              kan möjligen vara självkritiska.
            </seg>
            <seg n="8a8534f7">
              Vi borde ha ansträngt oss ytterligare, för precis som här sägs
              skiljer det inte så hiskligt mycket i pengar. Men substansen,
              mina vänner, är oerhört ologisk. En flyttkarusell sätts i gång
              där man säger sig spara pengar på ett håll men där man får investera
              stora summor för att bygga upp verksamheten på ett annat håll.
              Det kan rimligen inte vara en klok politik om man långsiktigt
              ska spara pengar.
            </seg>
            <seg n="fcb6ab73">
              Med detta ser jag fram emot den hantering som försvarsutskottet
              uppenbarligen ska ha. Det förefaller ju finnas en majoritet för
              det här yrkandet. Men jag utgår, som sagt, från att försvarsutskottet
              tar detta på största allvar och verkligen gör en omtagning värd
              namnet.
            </seg>
          </u>
          <note type="speaker" n="1e12f068">
            Anf. 189 LILIAN VIRGIN (s):
          </note>
          <u who="lilian_virgin_5ea8cf_w" xml:id="i-e2c323f9ce249d17-0" n="947991d9">
            <seg n="eb7d77fb">
              Herr talman! Vi kommer strax att fatta beslut om försvarets grundorganisation.
              Vi från Gotland har tillsammans med företrädare för de fackliga
              organisationerna och med företrädare för P 18 och Gotlands kommun
              arbetat för att vårt förband ska vara kvar. Vi har gjort det i
              förvissning om att P 18 är ett bra förband som behövs i försvaret
              och som också behövs utifrån den arbetsmarknadssituation som vi
              har på Gotland. Vi har också vägt in trygghetsaspekterna för gotlänningarna.
            </seg>
            <seg n="40770608">
              Det vi nu har konstaterat är att varken vi, P 18, de fackliga
              organisationerna eller kommunen har lyckats i ansträngningarna.
              Det beror inte på att vi har gjort ett dåligt jobb eller på att
              P 18 är dåligt, utan vi har bara inte rått på de föreställningar
              som finns och att försvaret inte vill ha kvar P 18.
            </seg>
            <seg n="fbe5b094">
              Föreställningen finns att det är besvärligt att resa till Gotland
              och att frakta saker till Gotland. Vi vet att det är fel. Gotland
              ligger inte långt borta. Vi har bra färje- och flygförbindelser.
              Vi vet också att samtliga enheter i det svenska försvaret är bra.
              När det dessutom finns en enighet i riksdagen om att det nu är
              dags att ställa om försvaret och om att det går att göra besparingar
              blir resultatet att några av förbanden kommer att försvinna.
            </seg>
            <seg n="7a0ceb56">
              Den motion som vi har väckt och där vi talar om fördelarna med
              P 18 har behandlats i försvarsutskottet. Motionen är avstyrkt.
              Inget av riksdagens partier ställer upp på att bevara P 18. I
              de förslag som riksdagen nu har att ta ställning till finns inte
              möjligheten att bevara P 18. Varken i regeringens förslag, som
              stöds av utskottsmajoriteten, eller i reservationen finns det
              utrymme för att bevara ytterligare något förband. Ändå ser varje
              nedläggningsutpekat förband en möjlighet att bli kvar. Samtliga
              tror sig veta att de står näst i tur bland de förband som borde
              bli kvar. Det är då inte konstigt att många griper efter det sista
              halmstrået och vill att regeringen ska komma med ett nytt förslag.
            </seg>
            <seg n="d417a522">
              Herr talman! När vi nu följt arbetet, alltifrån Försvarsberedningen
              och fram till beslutet i riksdagen, ser vi att möjligheten att
              bevara ytterligare något förband inte finns. Att vänta på ett
              nytt förslag ökar bara kostnaderna, och i slutändan måste ytterligare
              besparingar göras. Även om jag förstår att många på min hemort
              vill gripa det sista halmstrået och hoppas att ett nytt förslag
              bevarar P 18 kommer jag till slutsatsen att vi måste ta ett beslut
              om försvaret nu och att allt annat är att inge falska förhoppningar.
            </seg>
            <seg n="b513ba49">
              Vi har mötts av många synpunkter hemifrån Gotland. De allra flesta
              både vill och kräver att vi ska bevara P 18. Vi har många gånger
              förklarat att bland de alternativ som nu föreligger finns inget
              alternativ för att rösta för P 18. Jag hoppas att de som följer
              debatten och sedan läser reportage i medier ser att det inte i
              något förslag finns utrymme för P 18.
            </seg>
            <seg n="0b6bee4f">
              Herr talman! Jag har också funderat på hur jag ska ta ställning
              om någon yrkar bifall till en motion där det begärs att P 18 ska
              vara kvar. Men eftersom jag nu vet att inget parti står bakom
              ett beslut om att bevara P 18 ser jag det som ett falskt spel
              och kommer därför inte att rösta på ett sådant förslag.
            </seg>
            <seg n="72e2133c">
              Vad vi nu behöver inrikta oss på är att vi ska få ersättningsjobb
              på de orter som förlorar sina förband. På samma sätt som vi kräver
              att företag ska ta sitt ansvar för de anställda och uppträda som
              goda arbetsgivare ska staten ta sitt ansvar och se till att vi
              får ersättningsjobb. På Gotland har vi Thage G. Peterson som kontaktperson.
              Med hans erfarenhet av Gotland och hans kunskap om samhället ser
              jag att vi har en bra möjlighet att få statliga ersättningsjobb.
            </seg>
            <seg n="3044c0aa">
              Det förslag om ersättningsjobb till Arvidsjaur som aviserats
              är en bra början. Vi hade gärna sett att vi hade hunnit lika långt
              med andra drabbade orter, men detta lovar ändå gott för kraftfulla
              åtgärder även i Östersund, Visby och Kristinehamn.
            </seg>
          </u>
          <note type="speaker" n="8239242e">
            Anf. 190 REYNOLDH FURUSTRAND (s):
          </note>
          <u who="reynoldh_furustrand_e3f0cc_w" xml:id="i-cba294232c041688-0" n="c7caad0b" next="i-c9dec363dff93726-0">
            <seg n="f031ef17">
              Herr talman! Låt mig börja mitt anförande med att berömma försvarsministern
              av det skälet att hon faktiskt har suttit här i kammaren sedan
              kl. 9 i morse, med någon halvtimmes avbrott för middag förstås.
              Jag har suttit med i riksdagen i snart 20 år och har närvarat
              vid ett antal försvarspolitiska debatter. Men mig veterligt är
              det första gången en minister suttit med så länge. Det är berömvärt
              och borde efterföljas av andra.
            </seg>
            <seg n="4696563c">
              Herr talman! Jag står också bakom utskottets syn på hur det framtida
              svenska försvaret ska utvecklas. Nya, andra, hot måste mötas med
              en ny, en annan, organisation.
            </seg>
            <seg n="f949d3a5">
              När vi inte längre behöver utbilda lika många värnpliktiga som
              tidigare är det ett naturligt steg att också minska antalet utbildningsplatser.
              I en sådan process är det även naturligt att anställda, anhöriga
              och andra människor på berörda orter känner en oro för framtiden.
              Det är därför vårt ansvar att säkerställa en fortsatt positiv
              utveckling på de orter där förband försvinner.
            </seg>
            <seg n="e5abe496">
              På de orter där försvaret har varit en mycket betydande arbetsgivare
              måste staten ta ett extra stort ansvar. För mig är det självklart
              att orter som Arvidsjaur, Östersund och Kristinehamn men också
              Gotland måste få extra hjälp.
            </seg>
            <seg n="72cf1809">
              Herr talman! I hemlänet finns Strängnäs med sitt regemente P
              10. När nu P 10 ska läggas ned måste också Sörmland och Strängnäs
              få hjälp som är nyttig. I det här fallet handlar det inte i första
              hand om nya statliga arbetstillfällen utan snarare om att ta bort
              de hinder som finns för Strängnäs framtida utveckling. När nu
              regementet försvinner måste också skjutfälten i Härad och Lagnö
              tas bort. Det har vi uttryckt i en motion som finns behandlad
              i det här betänkandet.
            </seg>
            <seg n="f2363b24">
              Dagens skjutfält medför att stora markområden inte kan användas
              till bostäder och företagsetableringar på grund av de bullerbegränsningar
              som skjutfälten medför.
            </seg>
          </u>
          <note n="b2fd6d46">
            Utskottet säger:
          </note>
          <u who="reynoldh_furustrand_e3f0cc_w" xml:id="i-c9dec363dff93726-0" n="c7caad0b" prev="i-cba294232c041688-0">
            <seg n="6c7dc0cf">
              För att inte hindra utvecklingen på avvecklingsorterna utgår
              utskottet från att övnings- och skjutfält som inte behövs för
              verksamheten saneras och lämnas av de berörda myndigheterna Försvarsmakten
              och Fortifikationsverket så snart det låter sig göras.
            </seg>
            <seg n="a3ce4257">
              Jag vet, fru minister och ärade kammarledamöter, att Härads-
              och Lagnöfälten inte behövs. Det finns tillräckligt med kapacitet
              för Kungsängen på det egna området, och det finns en reservkapacitet
              som de kan använda.
            </seg>
            <seg n="3778251d">
              Jag instämmer helt i utskottets önskan men skulle ha varit gladare
              om man mycket tydligare hade skrivit att Försvarsmakten skulle
              få signaler om att skjutfälten i Strängnäs å det snaraste ska
              avvecklas.
            </seg>
            <seg n="c0ed09d1">
              Jag utgår från att den fortsatta processen leder till att man
              får en snar lösning på skjutfältsfrågan. Gör man inte detta blir
              det ingen positiv utveckling, och då kommer Strängnäs att få det
              mycket tufft, kanske lika tufft som andra orter.
            </seg>
          </u>
          <note type="speaker" n="0ce03379">
            Anf. 191 LENNART KLOCKARE (s):
          </note>
          <u who="lennart_klockare_4ba99b_w" xml:id="i-fc6594703d0ebce3-0" n="af1b92c6">
            <seg n="d38b39c8">
              Herr talman! Försvarsministern! Det är trevligt att försvarsministern
              har engagerat sig så mycket i den här frågan. Jag tycker att det
              är jättebra.
            </seg>
            <seg n="3bacf058">
              Till glädje för alla ledamöter tänker jag korta ned mitt anförande
              väsentligt. Som jag uppfattat det finns det en stor enighet om
              att Försvarsmaktens ekonomiska ram ska minskas. Det finns inget
              parti som har något annat förslag. Det är bara storleken på minskningen
              som man inte är överens om. Det är självklart att det hänger ihop
              med att det inte finns någon hotbild mot Sverige.
            </seg>
            <seg n="ce48cac2">
              Det innebär att militär verksamhet på någon ort kommer att minska
              eller att avvecklas, och det kommer naturligtvis att få konsekvenser
              för anställda på de orter där sådana åtgärder vidtas. Därför tycker
              vi ledamöter att det som läggs ned i vårt län är absolut fel.
              Det kan jag också tycka. Som nottbottning tycker jag att vi mer
              skulle ha beaktat de regionalpolitiska aspekterna. Det har man
              kanske inte gjort i den omfattning som jag tycker att man skulle
              ha gjort. Det finns fantastiska möjligheter i Norrbotten med subarktisk
              miljö. Det finns övnings- och testverksamheter och skjutfält.
              Därför skulle det ha funnits goda skäl att ha kvar K 4 i Arvidsjaur
              och helikopterverksamhet i Boden. Nu blir det förmodligen inte
              på det sättet.
            </seg>
            <seg n="c9061a2b">
              Den infrastruktur som finns i Norrbotten och som är förnyelsebar
              och återkommer varje år snö, vinter och kyla kommer att vara viktig
              för det som händer efter försvarsbeslutet. Vad innebär det för
              en ort som Arvidsjaur? Ja, jag tror att det kommer att ha väldigt
              stor betydelse för Arvidsjaur. Det gläder mig mycket att ärendet
              ska återremitteras till utskottet och att man från riksdagens
              sida kommer med en skrivning rörande Arvidsjaur. Jag är självklart
              glad att Arvidsjaur prioriteras i det här sammanhanget.
            </seg>
            <seg n="c4bdf494">
              Det innebär att människorna i Arvidsjaur nu kan känna framtidstro
              och inte den rädsla och osäkerhet som försvarsbeslutet skulle
              ha kunnat innebära. Det som nu föreslås skulle ha kommit även
              från regeringens sida, men nu kommer vi att fatta ett beslut om
              det i riksdagen, och det gör inte saken sämre.
            </seg>
            <seg n="35734179">
              Jag tycker naturligtvis att det här är jätteviktigt för Arvidsjaur.
              Nu kan man se framtiden an.
            </seg>
          </u>
          <note type="speaker" n="9dd02dc4">
            Anf. 192 KRISTER HAMMARBERGH (m) replik:
          </note>
          <u who="krister_hammarbergh_b3c55a_w" xml:id="i-ed57af65aafdb65b-3" n="88b205b5">
            <seg n="328144b6">
              Herr talman! Jag lyssnade väldigt noga på Lennart Klokare. Jag
              tycker att det var viktigt. Det var en sak som jag hängde upp
              mig lite grann på. Det handlar om den kompensation och den ersättning
              som Arvidsjaur ska få. Då kan vi konstatera att förbandet läggs
              ned. Annars skulle man inte få någon kompensation. Vad jag verkligen
              vill ta fasta på är att det här skulle ha kommit i alla fall.
              Vad är det för typ av ersättningsjobb? Det innebär väl rimligen
              att orten har förlorat i alla fall.
            </seg>
          </u>
          <note type="speaker" n="220658dc">
            Anf. 193 LENNART KLOCKARE (s) replik:
          </note>
          <u who="lennart_klockare_4ba99b_w" xml:id="i-fc6594703d0ebce3-1" n="af1b92c6">
            <seg n="dc6cd68b">
              Herr talman! Det som nu kommer att skrivas in skulle inte ha
              stått i betänkandet om vi bara hade beslutat om att förbandet
              ska läggas ned. Det kommer nu att skrivas in och stå i det betänkande
              som vi ska besluta om i morgon. Det gör inte saken sämre att det
              står i betänkandet. Det gör att människor i Arvidsjaur, i stället
              för den oro som de möjligen känt och det vet jag att människor
              har gjort kan känna en trygghet. Nu kommer också riksdagen att
              besluta om att det kommer att etableras ersättningsjobb i motsvarande
              grad som det finns personal på K 4 och ersättningsjobb, i mina
              ögon, som skapar tillväxt i samhället. Det tycker jag är viktigt.
            </seg>
          </u>
          <note type="speaker" n="a2276f44">
            Anf. 194 KRISTER HAMMARBERGH (m) replik:
          </note>
          <u who="krister_hammarbergh_b3c55a_w" xml:id="i-ed57af65aafdb65b-4" n="88b205b5">
            <seg n="73db14ae">
              Herr talman! Jag tycker också att det är viktigt med tillväxt
              i samhället, men jag tycker inte att arvidsjaursborna ska känna
              sig så lugna. Det är inte fråga om förbandet ska läggas ned. Er
              gruppledare har redan fastställt att det ska göras, och verksamheten
              ska flyttas också. Sedan kanske det kommer en liten del från 1
              19 i Boden vad gäller utvecklingsenhet Vinter, men det kan knappast
              kompensera förbandet.
            </seg>
            <seg n="9dda25bf">
              Jag tar fasta på vad Lennart Klockare säger om ersättningsjobb.
              Han säger att den typen av jobb skulle ha etablerats i alla fall.
              Sedan måste jag ställa en fråga till Lennart Klockare som kommer
              från Boden. Just nu försvinner en del av de få ersättningsjobb
              som kom i det tidigare försvarsbeslutet; det var förvisso väldigt
              lite som kom. Finns det någon möjlighet här för Lennart Klockare
              att ordna och dona i utskottsbetänkandet?
            </seg>
          </u>
          <note type="speaker" n="6d98e931">
            Anf. 195 LENNART KLOCKARE (s) replik:
          </note>
          <u who="lennart_klockare_4ba99b_w" xml:id="i-fc6594703d0ebce3-2" n="af1b92c6">
            <seg n="024a2e8a">
              Herr talman! Tack för att du ställde den frågan, Krister. Jag
              tycker att det är bra, och jag tror faktiskt att du vet svaret
              på det. Det som påverkas av försvarsbeslutet är ekonomiredovisningen.
              Det blir förändringar i ekonomiredovisningen, det som ligger inom
              FMLOG:s verksamhet. Det innebär att det är myndigheten själv som
              beslutar om de åtgärderna. Det trodde jag faktiskt att du var
              uppdaterad på så att du visste en sådan sak. Du bör nog läsa på.
            </seg>
            <seg n="4debb08f">
              Det som irriterade mig var när Försvarsmaktens ledning för FMLOG
              var uppe och redovisade och skyllde ifrån sig. Jag tycker att
              det ska vara sådan krut i dem att de vågar stå för det som är
              Försvarsmaktens ansvar. Det gjorde de inte, och det beklagar jag.
            </seg>
          </u>
          <note type="speaker" n="090cb86c">
            Anf. 196 ANNELIE ENOCHSON (kd):
          </note>
          <u who="annelie_enochson_453ae8_w" xml:id="i-64e6f588021f0bd4-0" n="a9c8b4ca">
            <seg n="dc8cabca">
              Herr talman! Kolleger i kammaren i denna sena timma!
            </seg>
            <seg n="6ab2a79e">
              Mycket har sagts i denna kammaren i dag om vikten av att behålla
              ett bra försvar. Jag vill på de få minuter jag har till mitt förfogande
              markera det absolut nödvändiga i att Sverige behåller Älvsborgs
              amfibieregemente och helikopterbataljonen på Säve i Göteborg.
            </seg>
            <seg n="9751b0d1">
              Ju färre regementen vi har, desto viktigare blir det att de placeras
              där de gör största möjliga nytta. Det ska finnas förband kvar
              i norr, i söder, på västkusten och på östkusten. Redan i dag är
              det obalans. Helsingforssregionen har åtta fredsförband, medan
              Göteborgeregionen bara har Amf 4. Starka skäl finns för att behålla
              amfibiebataljonen och militär närvaro kvar i Göteborg. Låt mig
              ange några.
            </seg>
            <seg n="e9340d78">
              Herr talman! Helikopterbataljonen på Säve ska också finnas kvar.
              Eftersom tiden är knapp anger jag kortfattat några skäl.
            </seg>
            <seg n="9d9fbab4">
              Det viktigaste argumentet är att marina stridskrafter och civila
              myndigheter i Göteborg opererar samordnat och effektivt redan
              i dag, precis som man önskar från Försvaret. Här används kvalificerade
              tunga helikoptrar till att stödja räddningstjänsten i det civila
              samhället. Att samutnyttja innebär att man slipper bygga upp två
              parallella, mycket kostnadskrävande skattefinansierade organisationer
              med samma förmåga.
            </seg>
            <seg n="527924df">
              Andra skäl är att hangaren på Säve är i utmärkt skick efter de
              åtgärder och stora investeringar som vidtagits samt att Säve är
              en öppen flygplats dygnet runt.
            </seg>
            <seg n="a2e730b7">
              Avslutningsvis vill jag uppmana alla göteborgska ledamöter att
              rösta för att låta Amf 4 och Sävehelikoptrarna vara kvar i Göteborg.
              Vi har hört fina ord här. Nu hoppas jag att vi också går till
              handling.
            </seg>
          </u>
          <note type="speaker" n="5d2a1776">
            Anf. 197 RIGMOR STENMARK (c):
          </note>
          <u who="rigmor_stenmark_3f0a8a_w" xml:id="i-dc66b319b7394477-0" n="eac5cd1e">
            <seg n="b0e66cf5">
              Herr talman! Lång dags färd mot natt det kanske skulle kunna
              vara ett nytt namn på försvarsutskottets betänkande.
            </seg>
            <seg n="3364b037">
              Så blev det till slut så att Socialdemokraterna kom till vägs
              ände och kapitulerade för vissa av Vänsterpartiet kommunisternas
              krav i ett försvarsärende. Vice ordföranden i utskottet Tone Tingsgård
              begärde därför en återremiss, och jag beklagar det. Hade det inte
              varit klokare att från början lyssna in synpunkter från allianspartierna
              och få en bred, hållbar försvarsuppgörelse? Hade det inte varit
              klokare att ta ett helhetsgrepp för hela landet så att man sluppit
              denna massiva kritik som kommit från alla håll?
            </seg>
            <seg n="730ee5be">
              Försvaret angår hela Sverige. Det angår och engagerar hela svenska
              folket och bör därför vara väl förankrat även hos svenska folket.
              Så är inte fallet i dag.
            </seg>
            <seg n="3346adf3">
              Vi riksdagsledamöter, var och en, har i dag fått en mängd reaktioner
              från folket. Vi har fått många samtal. Vi har fått mängder av
              e-mejl och brev. Det senaste, som kom till mig i eftermiddags
              och som naturligtvis har kommit till er alla, ber jag att få citera
              några rader från. Det är undertecknat Vardagsklok medborgare i
              Arvidsjaur:
            </seg>
            <seg n="ea27940c">
              Bästa folkvalda som väntas ta ansvar för hela Sverige! Nu är
              det dags att landa. Om det ska finnas kvar folk som ska öva på
              K 4 i Arvidsjaur, var finns då ekonomin i att flytta över huvud
              taget? Det är dags att ta ansvar för hela vårt land. Det får bara
              inte gå till på detta sätt, att några röster måste köpas för att
              ett sådant viktigt beslut ska fattas. I slutändan är det våra
              skattepengar som ska betala kalaset.
            </seg>
            <seg n="299f5105">
              Vi har haft en lång debatt. Det är inte alls konstigt. Det visar
              på en levande demokrati. Vi har en möjlighet och en skyldighet
              att föra fram olika synpunkter.
            </seg>
            <seg n="87b533e0">
              Herr talman! Nu återremitteras betänkandet, och då vet man ju
              aldrig vad som kommer tillbaka. Därför vill jag ta tillfället
              att än en gång skicka med några synpunkter. Jag har tidigare skrivit
              motioner om dem, men dessa avstyrks i betänkandet. Vad som hände
              vet jag inte.
            </seg>
            <seg n="ff024d5e">
              Först gäller det räddningshelikopterverksamheten, som är en viktig
              del i tryggheten för vårt folk. Många har ställt frågan: Ska Mälardalsregionen
              vara utan räddningshelikoptrar? Enligt mitt sätt att se får inte
              det ske. Vi måste ha räddningshelikoptrar utspridda över just
              hela Sverige. Vi har ett avlångt land som i olika landsdelar är
              helt olika. Det kräver en heltäckning av räddningsinsatser.
            </seg>
            <seg n="b1479eb8">
              Se till att ta till vara den kunskap och kompetens som i dag
              finns hos helikopterpersonalen! Skrota inte det som fungerar bra!
              Jag och många med mig kommer aldrig att glömma den natten då Estonia
              förliste. Militär personal med räddningshelikoptrar gjorde då
              en fantastisk insats.
            </seg>
            <seg n="914306f5">
              Herr talman! Det går inte heller att förringa att här i Mälardalen,
              precis här där vi befinner oss, ligger vår huvudstad med allt
              vad det innebär.
            </seg>
            <seg n="9a8edfb3">
              Till sist vill jag bara stryka under det som flera här framfört
              om att kvinnor behövs i vårt försvar. Jag vädjar, socialdemokrater:
              Lyssna och ge akt på de signaler som framförts om den osäkerhet
              som finns därför att antalet kompetenta kvinnor i försvaret riskerar
              att minska kraftigt med det förslag som läggs fram här i dag.
              Kvinnor och män arbetar bra tillsammans. Låt dem göra det!
            </seg>
            <seg n="9a704cc6">
              Det bästa beslutet är att börja om från början. Därför yrkar
              även jag avslag på förslaget i betänkandet.
            </seg>
          </u>
          <note type="speaker" n="a24f5a08">
            Anf. 198 BRITT-MARIE LINDKVIST (s):
          </note>
          <u who="britt-marie_lindkvist_887c1c" xml:id="i-44d6b2004757101a-0" n="61819776">
            <seg n="f2c64444">
              Herr talman! Jag trodde att jag skulle bli sista talare i kväll,
              men så blev inte fallet.
            </seg>
            <seg n="34b77c2b">
              Det har varit en lång och intensiv debatt. Jag tycker att de
              flesta talare har varit mycket seriösa. Alla har fört fram sin
              syn på detta betänkande och att försvarets pengar ska användas
              på lite olika sätt, men det är kanske så det ska vara.
            </seg>
            <seg n="ec03ee11">
              Mycket har blivit sagt i debatten, och jag tänker inte upprepa
              någonting. Jag har dock fått några funderingar under dagen.
            </seg>
            <seg n="137ccc30">
              Nu är inte jag själv en sådan person som sitter och tittar mycket
              på dokusåpor. Men Ola Sundell, vad hade Big Brother-Linda och
              Naken-Janne här i försvarsdebatten att göra? Det var ingenting
              jag förstod. Kanske gäller det några andra med mig, men det är
              en öppen fråga.
            </seg>
            <seg n="93902a74">
              Från alliansen framfördes också att statsmakterna hade visat
              ett ointresse för försvaret under många år. 40 miljarder kronor
              per år tycker inte jag visar på något ointresse.
            </seg>
            <seg n="fbf3c82c">
              Detta ointresse menades det naturligtvis att vi socialdemokrater
              står för. Men även ett av alliansens partier har varit med om
              detta ointresse, nämligen Centerpartiet. Jag tycker personligen
              att vi har haft ett mycket bra samarbete, så jag kan inte förstå
              att detta angrips från alliansen.
            </seg>
            <seg n="8aab86f6">
              Ola Sundell talade om att detta beslut är ett svek mot folket.
              Det var väl lite taget ur luften i alla fall. Folket vill gärna
              ha mer pengar till polis, rättsväsende, tull och så vidare. 86
              % av dessa besparingar ska gå till detta. 4 % ska gå till området
              alkohol, narkotika och missbruksvård, 7 % ska gå till ungdomarna
              och resterande 3 % blir en buffert.
            </seg>
            <seg n="83dbbe1e">
              Herr talman! En lång dags färd mot natt är nu snart till ända.
              Som det nu ser ut kommer det att fattas ett bra beslut för försvaret
              i morgon.
            </seg>
          </u>
          <note type="speaker" n="eac7c98c">
            Anf. 199 GÖRAN LINDBLAD (m):
          </note>
          <u who="goran_lindblad_653d62_w" xml:id="i-95f2beb4bda9ff07-0" n="9842a309">
            <seg n="075d70f6">
              Herr talman! Det har varit en bedrövlig föreställning inte speciellt
              dagens debatt, som i många sammanhang har varit intressant, utan
              hela föreställningen under hösten när det gäller hanteringen av
              försvarsfrågan. Man kan nu se hur denna eländiga såpa stilenligt
              avslutas med korridormygel, hot, rykten och fult spel av olika
              sorter.
            </seg>
            <seg n="75590b64">
              Vänsterpartiet gjorde en pudel eller det är kanske ingen pudel,
              det vet vi inte. Det är nog en varg som har krullat pälsen, skulle
              man möjligen kunna tänka sig.
            </seg>
            <seg n="785e4fb7">
              Jag råkade få se det förslag till nytt betänkande som utskottet
              ska ta ställning till i morgon. Där står det att man inte tänker
              ändra på något, men när det gäller Arvidsjaur ska man säkra en
              civil utveckling och en militär närvaro. Det ska bestå i att man
              har träning på plats. Det ska ske under I 19:s ledning. Nedläggning
              i Arvidsjaur står det alltså klart och tydligt om inte utskottet
              fattar ett klokt beslut i morgon och bestämmer något annat.
            </seg>
            <seg n="3f367a57">
              Men jag är egentligen inte förkämpe för Arvidsjaur. Jag är i
              första hand förkämpe för Västsverige. Eftersom jag kommer från
              Göteborg har jag sett hur enormt viktigt det är att man klarar
              sjöräddning, att man klarar hamnen och att man har möjlighet att
              försvara detta område. Som beslutet nu ligger kommer Västsverige,
              och för den delen Sveriges västra flank, att vara helt öppen och
              oförsvarad.
            </seg>
            <seg n="1d78c6a9">
              Det har inte funnits några som helst konsekvensbeskrivningar,
              herr talman, som har visat varför man ska förlägga förband där
              man just nu gör det. Jag har fått ut en del sifferunderlag som
              jag begärde ut i samband med en hearing i förstakammarsalen för
              några veckor sedan. Det är i och för sig många siffror, men det
              är inga jämförelser mellan de olika alternativen, så man blir
              inte klokare av att studera dem. Man har alltså inte diskuterat
              för och emot annat än i slutna, mörka rum i hemlighet.
            </seg>
            <seg n="d0118d3e">
              Då behöver man ju inte vara så våldsamt paranoid för att ana
              att det är något skumt spel på gång i det här. Jag undrar till
              exempel vad som kan ligga bakom beslutet att förlägga verksamhet
              i Karlskrona. Är det för att rädda det Kockumsvarv som till största
              delen ägs av Kruppkoncernen och till en fjärdedel av en investmentbank
              i USA? Det sägs att de är på fallrepet. Jag vet inte. Det sägs
              också att man kanske flyttar reparationsverksamheten till Falkenberg.
              Då får man bogsera båtarna runt. Huvudvarvet finns i Kiel. Kanske
              är det lika bra att man inte bara lägger varvsverksamheten i Kiel
              utan flyttar förbanden till Kiel på en gång. Då har man ju nära
              till allting. Det skulle vara betydligt enklare.
            </seg>
            <seg n="e25d66eb">
              Nej, herr talman, det är mer än en hund begraven i det här förslaget
              till försvarsbeslut. Jag hittade ett par TT-telegram. Den 14 december
              säger Göran Persson till TT: Vi har haft vår höstdiskussion. Det
              gäller diskussionen med Lars Ohly. Försvarsfrågan har vi inte
              alls pratat om, sade Göran Persson när han besökte EU-nämnden
              på tisdagen. Han menade att det är riktigt att riksdagen hanterar
              det här.
            </seg>
            <seg n="1ce0a8b0">
              I ett annat TT-telegram från i går står det att när Ohly och
              Göran Persson träffades för överläggningar i fredags kom Persson
              med ett ultimatum. Om Vänsterpartiet fällde regeringens förslag
              om försvaret skulle det bli nyval. Hot och överläggningar i skumma
              rum har alltså orsakat att vi nu är i den här pinsamma situationen
              denna sena kväll.
            </seg>
            <seg n="4cc4fe79">
              Herr talman! Jag uppmanar utskottet att ta sin uppgift på allvar
              och försöka göra en förändring av hela beslutet.
            </seg>
          </u>
          <note type="speaker" n="da2d1324">
            Anf. 200 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-7" n="a63c5ca2">
            <seg n="349a4f28">
              Herr talman! Det är ju roligt att även en moderat från Göteborg
              har bestigit talarstolen i denna debatt. Jag har tidigare debatterat
              med representanter för Kristdemokraterna och Folkpartiet från
              Göteborg och frågat dem varför deras moderpartier inte lägger
              fram en motion här i kammaren om att bevara Amf 4 i Göteborg och
              också yrkar på en sådan motion. Då frågar jag nu Göran Lindblad:
              Varför gör inte Moderaterna det? Efter det ironiserande inlägg
              som du gjorde är du faktiskt svaret skyldig. Tala om nu vad ditt
              alternativ är!
            </seg>
          </u>
          <note type="speaker" n="e894e661">
            Anf. 201 GÖRAN LINDBLAD (m) replik:
          </note>
          <u who="goran_lindblad_653d62_w" xml:id="i-95f2beb4bda9ff07-1" n="9842a309">
            <seg n="7bfaeb2f">
              Herr talman! Det är mycket enkelt. Jag har en motion som jag
              står som förstanamn på när det gäller försvaret av västra Sverige.
              Jag har inte den utredningsresurs som man har på Försvarsdepartementet
              och Regeringskansliet. Därför har jag inte kunnat komma med så
              detaljerade förslag. Men jag drar upp förslag i huvudlinjer om
              att vi behöver ha en militär utbildningsverksamhet och en militär
              närvaro och att vi behöver ha helikopterverksamhet på Västkusten
              inte bara för att försvara landet utan även för att kunna rädda
              nödställda båtar. Jag tycker att det är en självklarhet som även
              Lars Johansson borde ta till sig.
            </seg>
            <seg n="b17b502d">
              Partiernas samlade förslag går ut på att skicka tillbaka alltihop
              till Regeringskansliet där resurserna finns för att man ska kunna
              räkna på det. Det är ju ändå så att vi har sakkunskap inom försvaret.
              Vi har också sakkunskap på departementet som faktiskt skulle ha
              kunnat räkna på detta före det här beslutet. Det har man inte
              gjort. I stället har man haft hemliga överläggningar i mörka rum.
              Tycker Lars Johansson att det är acceptabelt?
            </seg>
            <seg n="241b8eeb">
              Såvitt jag förstår pågår det en våldsam splittring i Lars Johanssons
              eget parti. Den är inte okänd. Göran Johansson, som är kommunstyrelsens
              ordförande i Göteborg, har ju sagt vissa saker om försvarsministern
              och även om statsministern. Har Lars Johansson talat om vad han
              tycker i den här frågan? På vår sida är vi ju eniga om vad vi
              vill ha. Men ni är inte eniga, och framför allt är inte era väljare
              eniga med den linje som partiet driver.
            </seg>
          </u>
          <note type="speaker" n="6adadd4f">
            Anf. 202 LARS JOHANSSON (s) replik:
          </note>
          <u who="lars_johansson_06e3b1_w" xml:id="i-edcb3ccfe0211e72-8" n="a63c5ca2">
            <seg n="ac1e1b6e">
              Herr talman! Jag tycker att det är intressant att höra Göran
              Lindblad sväva ut i en massa oväsentligheter. Jag ställde en rak
              fråga. Jag har återigen kunnat konstatera att de borgerliga partier
              som representerar Göteborg inte har någon gemensam politik för
              att Amf 4 ska bevaras och inte heller avseende helikopterskvadronen
              på Säve. Det är ett väldigt klart konstaterande som vi kan göra.
              Det finns inget sådant alternativ för kammaren att rösta på.
            </seg>
            <seg n="ca3b31e6">
              Vi har under höstens process kompletterat den försvarsproposition
              som riksdagen ska ta ställning till i samarbete mellan Socialdemokraterna,
              Vänsterpartiet och Miljöpartiet. Vi har därmed fått en särskild
              utredning kring räddningsverksamheten, alltså räddningshelikoptrarna,
              som Sjöfartsverket ska ha klar den 28 februari. Det framgår mycket
              tydligt i de direktiv regeringen har lämnat den 2 december att
              den räddningsverksamhet som ska finnas fortsättningsvis ska vara
              av samma art som den nuvarande som militären bedriver. Det är
              det ena. Det andra handlar om Arvidsjaur. Där kommer det också
              att ske en komplettering som riksdagen ska kunna ta ställning
              till i morgon.
            </seg>
            <seg n="6aaa8c74">
              Men ni har inte gjort någonting mer än att agitera ungefär som
              Göran Lindblad gjorde för en liten stund sedan. Men det ger inget
              resultat. Det är praktisk politik som ger resultat för människor,
              och det är bättre att syssla med praktisk politik än att slå blå
              dunster i ögonen på folk.
            </seg>
          </u>
          <note type="speaker" n="2cfdf1af">
            Anf. 203 GÖRAN LINDBLAD (m) replik:
          </note>
          <u who="goran_lindblad_653d62_w" xml:id="i-0b5000e792d4f7d9-0" n="9842a309" next="i-3c07bfd45e9e7b85-0">
            <seg n="4679b3bf">
              Herr talman! Det verkar snarare som om vi simmar omkring i rosa
              dimmor. Jag uttryckte mig rätt högt och tydligt för att överrösta
              kollegerna i kammaren. Jag ska uttrycka mig ännu tydligare nu
              när Lars Johansson kanske lyssnar. Jag sade nämligen att jag har
              en motion där jag har föreslagit precis dessa åtgärder, men jag
              har inte utredningskapaciteten som Regeringskansliet har för att
              räkna.
            </seg>
            <seg n="99677e67">
              Eva Flyborg står som första namn på en annan motion där jag också
              är med och där vi är flera som deltar. Här finns alternativa förslag.
              Vad den borgerliga fyrpartialliansen har gjort är att man vill
              skicka tillbaka alltihop så att det med underlag från våra motioner
              och de siffror som finns ska gå att lägga fram ett seriöst och
              bra förslag. Det är ju detta det handlar om. Det hade jag hoppats
              att Lars Johansson skulle förstå.
            </seg>
          </u>
          <note n="868b8a0c">
            I detta anförande instämde Marita Aronson och Eva Flyborg (båda
            fp).
          </note>
          <note n="807cafde">
            Överläggningen var härmed avslutad.
          </note>
          <note n="96ffb963">
            10 § Beslut om ärenden som slutdebatterats vid dagens sammanträde
          </note>
          <note n="5fe22ece">
            Punkt 2
          </note>
          <note n="8c3f5d7b">
            Punkt 3
          </note>
          <note n="15d82d7d">
            Punkt 5
          </note>
          <note n="d622cb1d">
            Punkt 6
          </note>
          <note n="8bd2e8c5">
            Punkt 12
          </note>
          <note n="43022ece">
            Övriga punkter
          </note>
          <u who="goran_lindblad_653d62_w" xml:id="i-3c07bfd45e9e7b85-0" n="9842a309" prev="i-0b5000e792d4f7d9-0">
            <seg n="2adfe30d">
              Återförvisningsyrkande
            </seg>
            <seg n="01f0bb3f">
              minst en tredjedel
            </seg>
            <seg n="815f6bdc">
              Torsten Lindström
            </seg>
          </u>
          <note n="14fd7440">
            11 § Bordläggning
          </note>
          <note n="494af97d">
            Anmäldes och bordlades
          </note>
          <note n="4b0a613f">
            12 § Anmälan om interpellationer
          </note>
          <note n="151cde65">
            Anmäldes att följande interpellationer framställts
          </note>
          <note n="472926fb">
            den 15 december
          </note>
          <note n="e3857830">
            Staffan Danielsson
          </note>
          <note n="ccb552cb">
            Carina Ohlsson
          </note>
          <note n="ebe8f736">
            Lars Johansson
          </note>
          <note n="4e5a1820">
            Anne-Marie Pålsson
          </note>
          <note n="208f80fc">
            Kerstin Lundgren
          </note>
          <note n="afb566c5">
            Axel Darvik
          </note>
          <note n="b233c6d9">
            Gustav Fridolin
          </note>
          <note n="f9fa8ce6">
            Interpellationerna redovisas i bilaga som fogats till riksdagens
            snabbprotokoll tisdagen den 18 januari 2005.
          </note>
          <note n="d36824db">
            13 § Anmälan om frågor för skriftliga svar
          </note>
          <note n="a8a6fd01">
            Anmäldes att följande frågor för skriftliga svar framställts
          </note>
          <note n="472926fb">
            den 15 december
          </note>
          <note n="068faf79">
            Mikael Oscarsson
          </note>
          <note n="536739b5">
            Birgitta Ahlqvist
          </note>
          <note n="83cec36d">
            Krister Hammarbergh
          </note>
          <note n="123228b9">
            Ulla Löfgren
          </note>
          <note n="13981fe7">
            Cristina Husmark Pehrsson
          </note>
          <note n="2936ee8d">
            Bengt-Anders Johansson
          </note>
          <note n="2936ee8d">
            Bengt-Anders Johansson
          </note>
          <note n="c53442d4">
            Olle Sandahl
          </note>
          <note n="2936ee8d">
            Bengt-Anders Johansson
          </note>
          <note n="613c4481">
            Frågorna redovisas i bilaga som fogats till riksdagens snabbprotokoll
            tisdagen den 18 januari 2005.
          </note>
          <note n="c800a343">
            14 § Anmälan om skriftliga svar på frågor
          </note>
          <note n="eda84478">
            Anmäldes att skriftliga svar på följande frågor inkommit
          </note>
          <note n="472926fb">
            den 15 december
          </note>
          <note n="b16a4ae9">
            Göran Lindblad
          </note>
          <note n="b16a4ae9">
            Göran Lindblad
          </note>
          <note n="1feca65f">
            Linnéa Darell
          </note>
          <note n="83cec36d">
            Krister Hammarbergh
          </note>
          <note n="5b48424b">
            Maria Larsson
          </note>
          <note n="5b48424b">
            Maria Larsson
          </note>
          <note n="04f82352">
            Ingegerd Saarinen
          </note>
          <note n="186d71aa">
            Cecilia Wigström
          </note>
          <note n="dc3e0d03">
            Birgitta Carlsson
          </note>
          <note n="3338e7f7">
            Ulf Sjösten
          </note>
          <note n="82fe6cf6">
            Johan Pehrson
          </note>
          <note n="13981fe7">
            Cristina Husmark Pehrsson
          </note>
          <note n="8e0d3193">
            Rolf Olsson
          </note>
          <note n="e0c751c7">
            Tobias Krantz
          </note>
          <note n="b233c6d9">
            Gustav Fridolin
          </note>
          <note n="123228b9">
            Ulla Löfgren
          </note>
          <note n="5719ac3c">
            Susanne Eberstein
          </note>
          <note n="e1796f01">
            Helena Bargholtz
          </note>
          <note n="40855609">
            Anita Sidén
          </note>
          <note n="bd412b5c">
            Inger René
          </note>
          <note n="bd412b5c">
            Inger René
          </note>
          <note n="b16a4ae9">
            Göran Lindblad
          </note>
          <note n="ba930fd2">
            Mikael Odenberg
          </note>
          <note n="3338e7f7">
            Ulf Sjösten
          </note>
          <note n="37c227a7">
            Krister Örnfjäder
          </note>
          <note n="04c9a318">
            Marie Wahlgren
          </note>
          <note n="27a5e03a">
            Jörgen Johansson
          </note>
          <note n="068faf79">
            Mikael Oscarsson
          </note>
          <note n="c731c983">
            Jan-Evert Rådhström
          </note>
          <note n="3338e7f7">
            Ulf Sjösten
          </note>
          <note n="5a9d5c56">
            Anne Marie Brodén
          </note>
          <note n="40855609">
            Anita Sidén
          </note>
          <note n="8f8dca97">
            Roger Tiefensee
          </note>
          <note n="5a9d5c56">
            Anne Marie Brodén
          </note>
          <note n="bc06d8a7">
            Svaren redovisas i bilaga som fogats till riksdagens snabbprotokoll
            tisdagen den 18 januari 2005.
          </note>
          <note n="31f19ee7">
            15 § Kammaren åtskildes kl. 23.14.
          </note>
          <note n="1fbe2e99">
            Förhandlingarna leddes
          </note>
          <note n="08a7ca38">
            /Monica Gustafson
          </note>
        </div>
      </body>
    </text>
  </TEI>
</teiCorpus>
