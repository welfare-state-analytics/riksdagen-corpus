<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--2</head>
          <docDate when="2004">2004</docDate>
        </div>
      </front>
      <body>
        <div>
          <note n="6f331127">
            ﻿
          </note>
          <note n="ff2610dc">
            Riksdagens protokoll
          </note>
          <note n="c22ec751">
            2004/05:2
          </note>
          <note n="14231984">
            004/05:2 Tisdagen den 14 september
          </note>
          <note n="55320e01">
            Kl. 14:00 - 14:54
          </note>
          <note n="85f20e58">
            Efter gudstjänst i Storkyrkan, där gudstjänsten förrättades av
            domprost Hakon Långström och domkyrkokaplan Sven Milltoft och
            predikan hölls av missionsföreståndaren i Svenska Baptistförbundet
            Karin Wiborn, öppnades riksmötet i kammarens plenisal enligt det
            program som i bilaga fogats till detta protokoll.
          </note>
          <note n="9597dd05">
            1 § Öppnandet av riksmötet
          </note>
          <note n="1ab2b1dc">
            Anf. 1 TALMANNEN:
          </note>
          <note n="3c4edcae">
            Jag hemställer att Ers Majestät förklarar riksmötet öppnat.
          </note>
          <note n="ee8e56b6">
            Anf. 2 HANS MAJESTÄT KONUNGEN:
          </note>
          <note n="1bc4086d">
            Herr talman! Ärade riksdagsledamöter! I dag samlas riksdagen
            åter, och vi påminns om att vår korta nordiska sommar lider mot
            sitt slut. Men än en gång kan vi se fram emot en färgsprakande
            höst med hög och klar luft.
          </note>
          <note n="4e1f3fa9">
            Det är min förhoppning att ni alla under sommaren givits åtminstone
            någon stund av vila och eftertanke som fyllt er med kraft och
            lust att ta er an alla de uppgifter som väntar. Kanske har ni
            också inspirerats av våra duktiga idrottsmän och -kvinnor som
            visat prov på både individuella prestationer och god laganda under
            de olympiska spelen i Aten.
          </note>
          <note n="8e3bcb34">
            Jag vill framföra hälsningar från de två länder drottningen och
            jag helt nyligen besökt: Olympens Grekland och sagornas Island.
            Det är två nationer med lång och lärorik historia om hur demokrati
            byggs, försvaras och utvecklas. Vi har i dessa två länder påmints
            om betydelsen av att förvalta det som vi blivit anförtrodda och
            vikten av att föra det vidare till kommande generationer.
          </note>
          <note n="4ff71f11">
            Ett nytt riksmöte tar i dag sin början. De beslut som ni kommer
            att fatta påverkar villkoren för många medborgare nu och i framtiden.
            Det blir ännu en byggsten i vår värdefulla samhällsgemenskap.
          </note>
          <note n="0e739505">
            En lång rad frågor som rör nationens och medborgarnas säkerhet,
            utbildning, arbete, vård, omsorg, miljö och internationella samarbeten
            kommer att fylla er arbetsdag. Det är allas vår förhoppning att,
            när detta arbetsår avslutas, flera framsteg till glädje och nytta
            för många människor kan redovisas.
          </note>
          <note n="5505135b">
            Redan nu vet vi att 2004 kommer att gå till historien som det
            år då den europeiska unionen utökades med många fria demokratiska
            stater. Under statsbesöket i Slovenien i juni månad fick drottningen
            och jag många bevis för intresset av delaktighet i gemenskapen
            och hur beroende vi är av varandra över alla gränser.
          </note>
          <note n="19f0b24b">
            Utvidgningen stryker också under vikten av att varje land fullgör
            sin del av arbetet med att bilägga konflikter, skydda miljön och
            hävda alla människors lika värde. Dessa strävanden kan ta sig
            många uttryck, såväl i mellanstatliga samarbeten som i enskilda
            individers eller organisationers ideella insatser.
          </note>
          <note n="e4709bc7">
            Den oerhörda tragedi som världen nyligen bevittnade i den ryska
            staden Beslan visar återigen betydelsen av att aldrig förtröttas
            i arbetet för ömsesidig respekt och förståelse mellan folk och
            individer. Alla måste ta sitt ansvar i detta viktiga arbete.
          </note>
          <note n="991fbd24">
            Svenska folket har givit er sitt förtroende att forma villkoren
            för vårt framtida samhälle. Jag önskar er stor visdom och uthållighet
            i förvaltandet av detta demokratiska ansvar.
          </note>
          <note n="7c885b62">
            Med dessa ord förklarar jag 2004/05 års riksmöte öppnat.
          </note>
          <note n="e7d380b7">
            2 § Regeringsförklaring
          </note>
          <note type="speaker" n="9fec47a7">
            Anf. 3 Statsminister GÖRAN PERSSON (s):
          </note>
          <note n="9d75b77f">
            Eders majestäter, eders kungliga högheter, herr talman, ledamöter
            av Sveriges riksdag!
          </note>
          <u who="goran_persson_statsministe" xml:id="i-58009871cc14175a-0" n="a567d0eb">
            <seg n="3e24d62e">
              En våg av terrordåd har under senare år skakat världen.
            </seg>
            <seg n="83bd07d4">
              En global insikt har vuxit sig stark: Alla demokratiska stater
              måste samverka för att bevara ett demokratiskt, tryggt och öppet
              samhälle.
            </seg>
            <seg n="f877af99">
              Det fruktansvärda attentatet mot barn och vuxna i skola nummer
              ett i Beslan, Nordossetien, kunde inte ha inskärpt detta tydligare.
              Sverige kommer att ta initiativ för att i internationella sammanhang
              öka medvetenheten om barns utsatthet och skyddsbehov i konfliktsituationer.
            </seg>
            <seg n="13049817">
              Den internationella kampen mot terrorism ska bedrivas med respekt
              för folkrätten och de mänskliga rättigheterna. Rättsstatens principer
              ska hävdas. Ett starkt FN behövs för att möta vår tids globala
              utmaningar. Generalsekreterarens reformansträngningar ges fullt
              stöd.
            </seg>
            <seg n="a239eb01">
              Sveriges kapacitet för att bidra till fredliga lösningar av regionala
              konflikter stärks. Vårt långsiktiga arbete för fred i Mellanöstern
              intensifieras. Målet är ett Israel inom säkra och erkända gränser
              och ett Palestina som byggs med demokrati och i frihet. FN ska
              ges en central roll i återuppbyggnaden av ett Irak fritt från
              krig och despoti.
            </seg>
            <seg n="4c86c90c">
              Sverige är militärt alliansfritt. Försvarsomställningen fortsätter,
              baserad på Försvarsberedningens förslag och en allmän värnplikt.
            </seg>
            <seg n="dc775b41">
              Våren 2005 står Sverige värd för ett möte mellan Nato och dess
              partnerländer om internationell krishantering. Under kommande
              år tar Sverige sitt ansvar i upprättandet av en multinationell
              snabbinsatsstyrka i EU:s regi, med uppdrag att avvärja humanitära
              katastrofer. Sverige fortsätter ett aktivt engagemang i FN:s och
              EU:s konfliktförebyggande och fredsbevarande insatser på Balkan,
              i Afghanistan och Västafrika.
            </seg>
            <seg n="46b5bee7">
              Sverige ska gå i främsta ledet i arbetet mot folkmord, massmord
              och etnisk rensning. Regeringen ska nära samarbeta med FN:s generalsekreterare
              och den rådgivare i folkmordsfrågor som tillsattes som ett konkret
              resultat av Helsingforss Internationella Forum. Övergreppen i
              Darfur måste upphöra och den långa smärtsamma resan mot fred,
              säkerhet och försoning påbörjas.
            </seg>
            <seg n="c3905621">
              Den politiska och ekonomiska utvecklingen i Asien, i synnerhet
              i Kina, ges ökad uppmärksamhet. Dialogen med Brasilien, Indien
              och Sydafrika fördjupas.
            </seg>
            <seg n="28f104c0">
              I samverkan med arbetsmarknadens parter ökar regeringen ansträngningarna
              för att fler länder ska ratificera ILO:s konventioner.
            </seg>
            <seg n="aba09373">
              Svenska ungdomar ges möjlighet att delta i internationellt biståndsarbete.
              Ett projekt inleds i samarbete med EU och FN.
            </seg>
            <seg n="75363b56">
              Sverige är en av världens största biståndsgivare. Enprocentsmålet
              nås under mandatperioden. Växande bistånd ger nya möjligheter.
            </seg>
            <seg n="4a6972ef">
              Trots en fantastisk utveckling på det medicinska området leder
              bristande tillgång till läkemedel och behandling till förlust
              av miljoner människoliv i världens fattigaste länder.
            </seg>
            <seg n="f4eb13e9">
              En ny kraftfull svensk biståndssatsning initieras, inriktad på
              forskning, behandling och prevention av sjukdomar som hiv/aids,
              mässling, tbc och malaria. Vidgat partnerskap inleds mellan Sverige
              och länder där sjukdomarna slår hårt och med andra aktörer. Universitet
              och läkemedelsindustri inbjuds att medverka.
            </seg>
            <seg n="e56d4588">
              Herr talman! Den regering som i dag tillträder ställs inför svårare
              problem och större utmaningar än någon tidigare svensk regering
              i modern tid.
            </seg>
            <seg n="0be90bad">
              Så löd statsminister Ingvar Carlssons ord när han för tio år
              sedan steg upp i denna talarstol och avgav sin regeringsförklaring.
            </seg>
            <seg n="1f2ef90e">
              Han syftade på den ekonomiska kris och den massarbetslöshet som
              förlamade Sverige.
            </seg>
            <seg n="e07e0720">
              Ett decennium senare kan jag konstatera: Vi får gå tillbaka till
              1960-talet för att finna ett läge då Sverige mött en begynnande
              högkonjunktur i en liknande styrkeposition.
            </seg>
            <seg n="33c4e63e">
              Efter en långdragen internationell lågkonjunktur ökar nu tillväxten
              rejält. Arbetsmarknaden fungerar långt bättre än för tio år sedan.
              Exporten växer kraftigt. Investeringar och privat konsumtion ökar.
              Bytesbalansen är stark. Inflation och räntor är stabilt låga.
              De offentliga finanserna är starka. Saldomålet ligger fast, och
              utgiftstaken ska klaras.
            </seg>
            <seg n="1291f8c9">
              Den omedelbara utmaningen som regeringen står inför är att se
              till att arbetsmarknaden följer med i uppgången så att arbetslösheten
              kan pressas tillbaka. Samtidigt måste bristsituationer undvikas.
              Avvägningen är grannlaga.
            </seg>
            <seg n="2b32abcc">
              Detta är bakgrunden till att en kraftfull insats nu görs riktad
              till kommunsektorn. Antalet anställda inom skola och förskola
              ska öka. Personalen inom vård och omsorg ska kunna behållas också
              i kommuner och landsting med en kärv ekonomisk situation. Risken
              för arbetskraftsbrist i offentlig sektor när konjunkturen vänder
              uppåt måste minska. Välfärden förstärks. Samtidigt görs en förbättring
              av hushållens köpkraft.
            </seg>
            <seg n="8c2752b9">
              Om inget dramatiskt inträffar i vår omvärld som får konjunkturen
              att vika, kommer utrymmet för reformer för trygghet och rättvisa
              att vara gott de närmaste åren.
            </seg>
            <seg n="c84df3c4">
              Om några dagar presenteras en stark reformbudget som utarbetats
              tillsammans med Vänsterpartiet och Miljöpartiet. Därmed är det
              121-punktsprogram som ligger till grund för samarbetet på väg
              att förverkligas.
            </seg>
            <seg n="262d78fe">
              Herr talman! Jag vill att Sverige ska vara ett land där trygghet
              och välfärd är för alla, inte bara några. Men i vårt land finns
              ännu skillnader i hälsa och tillgång till utbildning som inte
              kan förklaras med annat än social bakgrund. Det är skillnader
              i arbetsvillkor och delaktighet som inte kan förklaras med annat
              än etnisk bakgrund. Det är skillnader i lön och makt som inte
              kan förklaras med annat än kön.
            </seg>
            <seg n="20f33743">
              Hundraårig kamp mot klassamhället har inte utrotat skillnaderna.
              Nya orättvisor uppstår när gamla rättats till. Strävan efter solidaritet
              och rättvisa måste ständigt pågå.
            </seg>
            <seg n="abb91b62">
              Utan den analysen blir varje program för ett bättre Sverige verkningslöst.
              Med den analysen blir det kommande riksdagsårets arbetsuppgifter
              tydliga. Regeringen kraftsamlar nu kring tre områden.
            </seg>
            <seg n="3f8b64c6">
              För det första: Vård, skola och omsorg välfärdens kärna.
            </seg>
            <seg n="bafec1fb">
              Den internationella lågkonjunkturen har lett till stora påfrestningar
              på kommunernas och landstingens ekonomi. Regeringen genomför därför
              en kraftfull satsning på kommunerna. Kommuner och landsting får
              redan innevarande år 1,5 miljarder kronor utöver vad som tidigare
              beslutats. Nästa år får kommuner och landsting över 10 miljarder
              mer än i år. År 2006 ökar nivån ytterligare.
            </seg>
            <seg n="9555ea4e">
              Få verktyg fördelar så effektivt samhällets resurser som den
              generella välfärden lika för alla, fördelad efter behov, betalad
              efter förmåga. Därför ska sjukhus drivas utan privata vinstintressen.
              Ingen offentligt finansierad sjukvård ska ge förtur åt privata
              försäkringspatienter. Ett nytt kommunalt utjämningssystem beslutas.
              En översyn av lagen om offentlig upphandling görs.
            </seg>
            <seg n="8b8c5b34">
              En nationell vårdgaranti för alla behandlingar införs nästa år.
              En kraftig förstärkning av den psykiatriska vården inleds samtidigt.
              För en starkare handikappolitik föreslås en ny myndighetsstruktur.
              Försäljningsmonopolen för läkemedel och alkohol försvaras.
            </seg>
            <seg n="e8795200">
              Regeringen kommer tillsammans med kommun- och landstingsförbunden
              och berörda fackförbund att arbeta för att vård och omsorgsyrken
              görs mer attraktiva. Tryggheten för våra äldre avgörs i hög grad
              av det bemötande och den omsorg de ges. Att personalens kunskap
              tas till vara och att goda möjligheter ges till utveckling är
              avgörande för välfärden. Därför inleds en flerårig nationell satsning
              på personalen i äldreomsorgen.
            </seg>
            <seg n="9e566ca9">
              Bostadstillägget för de sämst ställda pensionärerna höjs.
            </seg>
            <seg n="ac251cd6">
              Socialförsäkringarna står inför nya utmaningar. Vi ska ha socialförsäkringar
              som finansieras gemensamt och ersätter för inkomstbortfall. De
              ska stimulera till arbete och vara flexibla när arbetsmarknadens
              strukturer förändras. De ska samordnas med andra bidrag och stöd.
              De ska ha en bred folklig förankring. En genomgripande översyn
              görs därför av socialförsäkringarna.
            </seg>
            <seg n="d10e1c08">
              För det andra, herr talman: Barnfamiljernas och de ungas situation
              vår framtid.
            </seg>
            <seg n="b331b261">
              Sverige ska leva upp till FN:s barnkonvention. Under 2006 går
              1 miljard till reformer direkt riktade till de ekonomiskt utsatta
              barnfamiljerna. Underhållsstödet förbättras. Den del av bostadsbidraget
              som riktar sig till barnfamiljer höjs. Ett barntillägg för studerande
              införs. Mottagandet av asylsökande barn förbättras.
            </seg>
            <seg n="6feaa64f">
              Vallöftena till landets barnfamiljer ska infrias. Från och med
              år 2006 höjs barnbidraget och flerbarnstillägget. Flerbarnstillägg
              ges redan från andra barnet. Taket i föräldraförsäkringen höjs
              den 1 juli 2006.
            </seg>
            <seg n="c6cb625d">
              Nästa år inleds arbetet med att anställa 6 000 fler i förskolan.
              Barngruppernas storlek kan minska och kvaliteten höjas. Satsningen
              på 15 000 nya lärare och andra vuxna i skolan fullföljs. Tydliga
              förstärkningar görs för elever på gymnasieskolans individuella
              program. En ny lärlingsutbildning införs. Tillsammans med industrin
              och de offentliga arbetsgivarna vill regeringen skapa attraktiva
              moderna gymnasieutbildningar i varje region.
            </seg>
            <seg n="b751824e">
              Regeringen presenterar inom kort ett samlat handlingsprogram
              för att stärka ungdomars ställning i samhället. Nya åtgärder förbereds
              för att med stöd av arbetsmarknadens parter få ungdomar snabbare
              etablerade på arbetsmarknaden. Regeringen ska se över om statliga
              stödformer kan införas som underlättar för unga att förvärva eller
              hyra en egen bostad.
            </seg>
            <seg n="33dbd636">
              Skillnader i uppväxtvillkor ska inte leda till ojämn fördelning
              av tillgång till kultur och kulturella uttrycksformer. Landets
              barnkulturutbud granskas och utvecklas. Satsningen på museipedagogik
              för de regionala museerna permanentas. Fri entré införs på ytterligare
              16 statliga museer.
            </seg>
            <seg n="f76a6f9b">
              För det tredje, herr talman: Kampen mot arbetslösheten.
            </seg>
            <seg n="d2cdc00a">
              Den öppna arbetslösheten ska pressas tillbaka under 4 %. Målet
              är full sysselsättning.
            </seg>
            <seg n="1c4eaabd">
              Regeringens program utgör en helhet. Åtgärder för att öka sysselsättningen
              och minska arbetslösheten sätts in parallellt.
            </seg>
            <seg n="abd33dc3">
              Ska arbetslösheten pressas tillbaka krävs stabila statsfinanser,
              låg inflation och ett starkt företagsklimat. Hårt ekonomiskt trängda
              kommuner och landsting måste kunna trygga befintlig personal och
              börja anställa fler. Det krävs också breda insatser för att de
              många människor som i dag går arbetslösa eller sjukskrivna ska
              kunna återkomma i arbete. En rad skatteförändringar genomförs.
              Tillsammans leder åtgärderna till en stärkt inhemsk efterfrågan
              och förbättrade drivkrafter för arbete.
            </seg>
            <seg n="a0122ed7">
              Arbetsmarknadspolitiken förstärks nästa år. 20 000 nya platser
              skapas i programmen. Ungdomsarbetslösheten har halverats. Insatserna
              för ungdomar förstärks ytterligare. En reformering av introduktionen
              av nyanlända invandrare förbereds. Fler praktikplatser skapas.
              Bättre arbetsplatsförlagd bedömning av yrkeskompetens startar
              i höst.
            </seg>
            <seg n="3d4fe934">
              Ytterligare ett steg tas nästa år i återbetalningen till löntagarna
              som kompensation för de egenavgifter som togs ut i samband med
              budgetsaneringen. Grundavdraget höjs, liksom skiktgränsen. Skatteförändringarna
              gynnar i första hand människor med låga inkomster.
            </seg>
            <seg n="baac02d1">
              Herr talman! Under det gångna riksdagsåret har tillväxtfrågorna
              dominerat det offentliga samtalet och den politiska dagordningen.
            </seg>
            <seg n="34020cdd">
              Erfarenheterna från tillväxtsamtalen är goda. De var ett sätt
              att åstadkomma samling och samförstånd kring för nationen avgörande
              frågor en modell som kommer att behövas också i det framtida arbetet.
            </seg>
            <seg n="d233c9d8">
              Insikten stärktes: Rättvisa och tillväxt är varandras förutsättningar.
              Det är ingen slump att Sverige, tillsammans med andra nordiska
              välfärdsländer, toppar internationella jämförelser av både levnadsstandard
              och tillväxtförutsättningar.
            </seg>
            <seg n="e5fdeb2b">
              En ansvarsfull politik de gångna åren har givit oss ett gott
              utgångsläge. Den goda utvecklingen ska tas till vara. Sverige
              ska stå starkt rustat nästa gång konjunkturen vänder nedåt.
            </seg>
            <seg n="48b2f4df">
              Samtalet om tillväxt blir nu till handling.
            </seg>
            <seg n="5bd69bf7">
              Villkoren för företag och näringsliv förbättras. Reformeringen
              av de så kallade 3:12-reglerna fullföljs. Förmögenhetsskatten
              förändras, och arvs- och gåvoskatten avvecklas. Merparten av kapitalskatteförändringarna
              finansieras med andra skatteförändringar inom företagssektorn.
            </seg>
            <seg n="4e2f7940">
              Breda satsningar görs på entreprenörskap, innovation och forskning.
              Ett innovationspolitiskt råd lett av vår näringsminister inrättas.
            </seg>
            <seg n="a562ad14">
              Inom ramen för infrastruktursatsningen startas en rad större
              väg- och järnvägsprojekt. Under det kommande året prioriteras
              bland annat E 6 i norra Bohuslän, Mälartunneln, Botniabanan, väg
              73 till Nynäshamn och E 18 mellan Adolfsberg och Lekhyttan. Så
              snart planprocessen är klar kan också arbetet på väg 45 i Västra
              Götaland inledas.
            </seg>
            <seg n="5b2c1324">
              Utbyggnaden av vägar, spår, 3 G och bredband samt av högskola
              och distansutbildning lägger en viktig grund för den regionala
              utvecklingen. Mitthögskolan blir universitet den 1 januari 2005.
              Särskilda forskningsresurser ställs till universitetets förfogande.
            </seg>
            <seg n="78fbeef2">
              Bostadsbyggandet har tagit rejäl fart. Regeringens mål om 30
              000 nya lägenheter per år är inom räckhåll. En byggsamordnare
              tillsätts tillsammans med bygg-, fastighets- och anläggningssektorn
              för att stärka konkurrens, kvalitet och miljötänkande.
            </seg>
            <seg n="a3216c7f">
              Aktieägarnas insyn och inflytande över löner och andra ersättningar
              till ledande befattningshavare bland annat i börsnoterade bolag
              och försäkringsbolag ska öka. Kampen mot olagliga karteller fortsätter.
              Ett brett åtgärdspaket mot skattefusk och svartarbete genomförs.
            </seg>
            <seg n="c07be6bc">
              Allas vilja och förmåga att arbeta ska tas till vara. Arbetet
              ska göras mänskligare. Kampen mot ohälsan fortsätter. Arbetsgivarnas
              delfinansiering av sjukpenningkostnaden förändras. Breda insatser
              görs för att öka invandrares integration på arbetsmarknaden och
              funktionshindrades möjligheter till arbete.
            </seg>
            <seg n="a310ecda">
              Nästan var femte invånare i Sverige har minst en förälder som
              inte är född i vårt land. I en global värld är detta en stor tillgång.
              Diskrimineringen måste upphöra oavsett om den sker på grund av
              kön, etnisk bakgrund, sexuell läggning eller funktionshinder.
              En utbildningskampanj genomförs för att öka kunskapen om de nya
              diskrimineringslagarna.
            </seg>
            <seg n="f250b269">
              Sverige har, herr talman, toppositioner att utveckla. Det gäller
              utbildning och forskning, IT och bioteknik, fordonsindustri, design,
              jämställdhet, miljöhänsyn och de produkter som inte minst basindustrin
              förädlar.
            </seg>
            <seg n="d2f72bc3">
              Sverige ska vara en ledande forskningsnation. Grundforskningen
              förstärks och forskarutbildningen byggs ut. Den sociala snedrekryteringen
              till högskolan bekämpas. Möjligheterna till kommersialisering
              av forskningens resultat stärks, och universitet och högskolor
              ska kunna få del av avkastningen. En forskningspolitisk proposition
              läggs fram. Staten tar ett fortsatt stort ansvar för en modern
              vuxenutbildning.
            </seg>
            <seg n="2eb0bb88">
              Exportfrämjandet stärks. De ekonomiska förbindelserna med USA
              uppmärksammas särskilt. Svensk form och design marknadsförs utomlands.
              Designåret 2005 genomförs.
            </seg>
            <seg n="a22af8cc">
              Några av Sveriges största företag verkar i branscher där investeringar
              i forskning och utveckling är helt avgörande för internationell
              framgång. Regeringen avser att bjuda in näringsliv och fackliga
              organisationer för att genomlysa förutsättningarna för IT- och
              telekom- samt bioteknik- och läkemedelsbranscherna.
            </seg>
            <seg n="21d2c7d7">
              Mot bakgrund av de många svensk-finska företagsfusionerna fördjupas
              det industripolitiska samarbetet mellan Sverige och Finland. Ett
              finsk-svenskt toppmöte hålls i början av nästa år.
            </seg>
            <seg n="85848a68">
              Basindustrin är ryggraden i svensk industri. Företrädare för
              bas- och verkstadsindustrin bjuds in att gemensamt utarbeta ett
              program för att utveckla Sveriges ledande positioner inom trä-
              och skogsindustri, metallurgi och fordonsindustri.
            </seg>
            <seg n="23124b99">
              Ytterligare insatser görs för att stärka Saabs möjligheter att
              växa i Trollhättan. En statssekreterargrupp ska i nära samverkan
              med företaget, facken och kommunen driva på arbetet för att Trollhättan
              fortsatt ska vara ett konkurrenskraftigt centrum för produktion
              och utveckling av fina bilar.
            </seg>
            <seg n="58f41dac">
              Satsningar på vidareförädling av den svenska skogsråvaran genomförs.
              Åtgärder mot exploaterande skogsförvärv presenteras. För att nyttja
              statens mark bättre och skapa jobb i glesbygd vidgas Sveaskogs
              uppdrag till att också omfatta naturturism.
            </seg>
            <seg n="ed97bd68">
              Det svenska jordbruket och livsmedelsindustrin skapar sysselsättning
              och ger konsumenterna mat av hög kvalitet. Säker mat, god djuromsorg
              och miljöhänsyn prioriteras. Skatten på dieselolja för jord- och
              skogsbrukets maskiner sänks. Lönsamheten förbättras.
            </seg>
            <seg n="0c877984">
              I tio år har Sverige haft en jämställd regering. Vi är många,
              herr talman, som ivrigt väntar på motsvarande utveckling i svenskt
              näringsliv.
            </seg>
            <seg n="66eafdc3">
              Särskilda åtgärder föreslås för en jämställd förskola. Föräldraledighet
              ska inte kunna användas som uppsägningstid. Starka kommersiella
              intressen sprider sexualiserade bilder av kvinnor och exponerar
              båda könen fördomsfullt. Det försvårar jämställdhetsarbetet och
              måste motarbetas. Fortsatta insatser görs mot hedersrelaterat
              våld. En nationell handlingsplan förbereds mot prostitution och
              handel med kvinnor. Sverige driver aktivt på det internationella
              jämställdhetsarbetet inom EU och FN.
            </seg>
            <seg n="4541aaba">
              Herr talman! Det hot som vi tidigare såg riktas mot oss var många
              gånger yttre hot, riktade mot vårt land från andra länder. Den
              sortens hot har i det närmaste försvunnit. Samtidigt har andra
              inre hot smugit sig på. De finns i vårt eget land, i vår vardag.
              Kriminaliteten i Sverige förändras, den förgrovas och internationaliseras.
            </seg>
            <seg n="c7a34a18">
              Med anledning av den förändrade yttre hotbilden fortsätter omställningen
              av det militära försvaret. Det är vårt gemensamma ansvar att mildra
              effekten på de orter som berörs.
            </seg>
            <seg n="36f2e2e4">
              I samma takt som resurser frigörs genom neddragningar av försvaret
              styrs resurser över till att möta inre hot. Ett treårigt program
              presenteras.
            </seg>
            <seg n="8586f656">
              Brottsligheten bekämpas. 4 000 nya poliser utbildas och anställs
              under mandatperioden. Närpolisen och det förebyggande arbetet
              stärks. Kampen mot grov ekonomisk brottslighet och smuggling av
              människor, vapen och narkotika utvecklas. Säkerhetspolisen får
              medel att förstärka personskyddet. Åklagare och domstolar ges
              ökade resurser för att påskynda sitt arbete. Tidsaspekten är särskilt
              viktig när unga begår eller drabbas av brott.
            </seg>
            <seg n="965e6c41">
              Kriminalvården stärks. Sverige ska ha en human och effektiv kriminalvård
              som klarar de säkerhetskrav som ställs. Platsbristen ska byggas
              bort och individualiseringen öka. Goda behandlingar som motverkar
              återfall i missbruk och brott ska utvecklas. Säkerheten stärks.
              En ny säkerhetsanstalt förbereds.
            </seg>
            <seg n="9bafee48">
              Alkoholmissbruk och narkotika motarbetas. Det förebyggande arbetet
              riktat mot ungdomar, föräldrar och andra vuxna fortsätter inom
              ramen för den nationella handlingsplanen mot alkohol och narkotika.
              Missbrukarvården ges ytterligare resurser. Insatser för rehabilitering
              av missbrukare stärks. Satsningen på narkotikafria fängelser fortsätter.
              Den snabbt växande gränshandeln med kopplingar till brottslighet
              måste stävjas.
            </seg>
            <seg n="0d67b1ea">
              Förebyggande insatser stöds. Brott ska bekämpas, men också brottens
              orsaker. Framgångsrika förebyggande verksamheter för ungdomar
              som riskerar att hamna i kriminalitet, missbruk eller socialt
              utanförskap ges stöd. Skolor i segregerade och socialt utsatta
              områden får mer resurser för att kunna utveckla sina insatser.
            </seg>
            <seg n="55e931e6">
              Vårt öppna demokratiska samhälle är sårbart. Ett större säkerhetstänkande
              behövs inom många samhällsnyttiga verksamheter, från information
              till kärnsäkerhet. Katastrofer och andra extrema situationer kan
              utgöra ett dramatiskt hot mot grundläggande värden i samhället
              och få omfattande konsekvenser för befolkningens liv och hälsa,
              miljö och ekonomi.
            </seg>
            <seg n="95cbc574">
              Under året förbereds nya förslag för att stärka samhällets motståndskraft
              mot kriser och terrorism. En särskild utredare får i uppdrag att
              utarbeta förslag till hur militära resurser kan användas som stöd
              för polisen vid större angrepp på vår demokrati. Underrättelseverksamhetens
              inriktning ses över.
            </seg>
            <seg n="1cb150d4">
              Herr talman! Demokratin får aldrig tas för given. En ny tids
              samhällsengagemang, inte minst en ung generations intresse för
              globala frågor, behöver fångas upp av folkrörelserna, folkbildningen
              och de politiska partierna. Handslaget med idrottsrörelsen är
              framgångsrikt och fortsätter.
            </seg>
            <seg n="09b647cf">
              Den svenska nationaldagen ska kunna firas i stolthet och glädje
              av nya och gamla svenskar. Den 6 juni blir allmän helgdag från
              och med 2005.
            </seg>
            <seg n="967a2a12">
              Sverige ska ha en modern författning. Under hösten påbörjar en
              ny författningsutredning sitt arbete med att se över demokratins
              spelregler.
            </seg>
            <seg n="4d1cb37f">
              Herr talman! Det gröna folkhemmet ska byggas.
            </seg>
            <seg n="83f4564b">
              Det är en vision om ett ekologiskt hållbart Sverige där hälsa,
              miljö och välfärd värnas samtidigt som vi bättre kan bidra till
              ökad solidaritet och en rättvisare resursfördelning i världen.
            </seg>
            <seg n="81e4c44d">
              Viljan att ställa om och modernisera samhället i resurseffektiv
              riktning kommer att frigöra en våg av tekniska innovationer och
              investeringar som i sin tur genererar ny tillväxt och ny utveckling.
            </seg>
            <seg n="43e2e4a1">
              Regeringens politik för hållbar utveckling förstärks och breddas.
            </seg>
            <seg n="9acf18ba">
              En sammanhållen klimat- och energipolitik utvecklas. Vattenfall
              ska ta en ledande roll i omställningen till förnybar energi. Energiintensiv
              industri som deltar i program för energieffektivisering ges möjlighet
              till skatterabatt. Det statliga stödet till kommunernas klimatinvesteringar
              förstärks. Land- och havsområden ska till år 2006 pekas ut för
              utbyggnad av vindkraft. Offentlig verksamhet ska vara ett föredöme.
              Investeringar som görs i skolor, sjukhus, bibliotek och andra
              offentliga lokaler för mer energieffektivitet stimuleras. Elcertifikatssystemet
              vidareutvecklas för att öka inslaget av förnybar elproduktion.
              Handel med utsläppsrätter blir ett kraftfullt styrmedel för att
              minska koldioxidutsläppen i Sverige och EU. Kundernas ställning
              på marknaderna för el, naturgas och fjärrvärme stärks.
            </seg>
            <seg n="d07a2dc8">
              Transportsystemet behöver förnyas. Sveriges klimatmål ska nås.
              Bensin- och dieselskatten höjs liksom fordonsskatten för bil och
              lätt lastbil. Infrastrukturen för försäljning av alternativa bränslen
              ska förbättras. Skattebefrielsen för biodrivmedel och andra förnybara
              drivmedel fortsätter. Minst 25 % av alla statliga nyinköpta bilar
              ska år 2005 vara miljöbilar. Sverige verkar aktivt inom EU för
              en bränsle- och miljödifferentierad kilometerskatt på tung lastbilstrafik.
            </seg>
            <seg n="44980c34">
              Miljöskyddet stärks. Långlivade ämnen som är skadliga för hälsa
              och miljö ska fasas ut. Takten i saneringen av förorenad mark
              ökar. Sverige driver på för en stark kemikaliestrategi inom EU.
              1,7 miljarder kronor satsas år 2005 på att värna den biologiska
              mångfalden. Särskilda insatser görs för att värna de biologiska
              värdena i sjöar och vattendrag. Satsningar görs också på tätortsnära
              naturområden. En strategi för att långsiktigt skydda vår havsmiljö
              presenteras. Åtgärder för att skydda Östersjön tas fram tillsammans
              med övriga Östersjöländer. Fler marint skyddade områden inrättas.
              Ersättningen för oljeskador orsakade av utsläpp från tankfartyg
              förbättras. Förslag om bättre kontroll av fisket läggs fram.
            </seg>
            <seg n="4e37a74f">
              1 miljard kronor av det ökade biståndet kommer att satsas på
              insatser särskilt destinerade till miljöområdet. Satsningarna
              ska göras inom fält där Sverige står starkt och kan ge värdefulla
              bidrag. På det sättet väver vi samman solidaritet, ekologiska
              hänsyn och ekonomisk tillväxt både i Sverige och i våra samarbetsländer.
            </seg>
            <seg n="5d872656">
              Herr talman! De stora utmaningarna är globala. Ekonomier och
              marknader är starkt sammanflätade. Samhällsproblemen blir alltmer
              gränsöverskridande.
            </seg>
            <seg n="fa9c0fea">
              Företag rekryterar arbetskraft över gränserna. Brottsligheten
              internationaliseras. Gifter sprids med vind och strömmar men också
              i varor på en global marknad.
            </seg>
            <seg n="c7bc82a9">
              I en tid då nationalstaten blivit för liten för att lösa framtidens
              frågor och människors vardagsproblem måste också demokratin bli
              gränsöverskridande.
            </seg>
            <seg n="98fd4ba3">
              EU är ett uttryck för den politiska viljan att skapa en demokratisk
              motvikt till marknadskrafterna, ett uttryck för länders vilja
              till samarbete för att möta problem som är gemensamma.
            </seg>
            <seg n="e228e61f">
              Det nya EU-fördraget bekräftar ordningen med ett i huvudsak mellanstatligt
              samarbete. En bred remissbehandling genomförs innan riksdagen
              tar ställning till förslaget.
            </seg>
            <seg n="022441c5">
              Om några månader fyller EU-landet Sverige tio år. Vi kan vara
              stolta över vad vi bidragit med i EU. Full sysselsättning, ökad
              jämställdhet och en ekologiskt hållbar utveckling är mål som drivits
              av vårt land.
            </seg>
            <seg n="4c6f5ecd">
              En av våra främsta företrädare i det arbetet var Anna Lindh.
              För tre dagar sedan hedrades hennes minne. Anna Lindh var också
              starkt engagerad i arbetet med att sätta punkt för uppdelningen
              av Europa i öst och väst.
            </seg>
            <seg n="764e0c63">
              EU:s utvidgning fortsätter. Bulgarien och Rumänien ges stöd för
              att kunna bli medlemmar 2007. Ett program för att öka kontakterna
              med det turkiska samhället inleds. Genom att öppna för förhandlingar
              hjälper vi Turkiet att stärka de mänskliga rättigheterna i landet,
              inte minst för den kurdiska minoriteten. Balkanländernas väg mot
              medlemskap stöds.
            </seg>
            <seg n="af6a2d09">
              Samarbetet mellan de nordiska och baltiska länderna i EU-frågor
              ska utvecklas. Dialogen med Ryssland fördjupas och kontakterna
              med EU:s grannländer som Ukraina och länderna i Kaukasus intensifieras.
            </seg>
            <seg n="381aeba0">
              EU:s jordbrukspolitik måste reformeras och regionalpolitiken
              koncentreras till de nya medlemsländerna. Därför verkar regeringen,
              tillsammans med andra nettobetalande länder, för att EU:s utgifter
              inte tillåts öka.
            </seg>
            <seg n="d602b511">
              Sverige arbetar för att EU tar ett ökat ansvar för de globala
              ödesfrågorna, och för en europeisk handelspolitik som främjar
              tillväxt och bidrar till att bryta de fattigaste ländernas isolering
              och marginalisering i världsekonomin.
            </seg>
            <seg n="21d0c05b">
              Samordningsansvaret för EU-frågor förs över från Utrikesdepartementet
              till Statsrådsberedningen.
            </seg>
            <seg n="9d0467c6">
              Vi har anledning, herr talman, att vara stolta över vårt land,
              men vi är inte nöjda.
            </seg>
            <seg n="43bf3360">
              Det är dags att ta nya steg för att öka rättvisan och tryggheten,
              för att göra Sverige till ett bättre land att leva i.
            </seg>
            <seg n="eb0747ed">
              Så länge tryggheten inte är för alla, så länge minsta orättvisa
              råder, så länge har en socialdemokratisk regering en självklar
              uppgift.
            </seg>
            <seg n="3d0db4a0">
              Målet, visionen, kan man uttrycka på många sätt.
            </seg>
            <seg n="c0cd4ca5">
              Låt mig illustrera, och samtidigt avsluta, med att citera Olof
              Palme i riksdagens partiledardebatt i februari 1986. Så här sade
              han:
            </seg>
            <seg n="fa5ac87a">
              När den materiella otryggheten inte ständigt sprider sin skugga
              över människors liv blir det rum för andra värden. Den generella
              välfärden ger oberoende och rörelsefrihet. Den lyfter bort oron
              för mycket av det oväntade som kan inträffa och slå sönder våra
              liv och våra drömmar.
            </seg>
            <seg n="5672fcfe">
              Vi kan andas lättare. Vi kan se oss omkring. Viljan vaknar att
              erövra världen, spänna våra krafter för att påverka och förändra.
              Vi får lust att upptäcka och förnya. Vi orkar satsa också när
              oddsen för att vi ska lyckas är små. Vi dras mot det ljusa och
              goda.
            </seg>
            <seg n="7717e43b">
              Tid och ork frigörs att upptäcka andra människor, att bygga upp
              ett positivt beroende av varandra i form av kamratskap, omtanke
              och samarbete. Trygga och befriade från rädslans och orons förlamning
              kan vi låta livslusten växa och sprida sig inom oss och från människa
              till människa.
            </seg>
            <seg n="fa0e2594">
              Musik under samlingen
            </seg>
            <seg n="1c54d717">
              Vi ska ställa till en roliger dans
            </seg>
            <seg n="2caf1afd">
              Trapphallen:
            </seg>
          </u>
          <note n="4d1b4faf">
            3 § Ceremonin avslutades kl. 14.54.
          </note>
          <note n="7626e506">
            Bilaga
          </note>
          <note n="99600c56">
            Fanfar
          </note>
          <note n="1b6379db">
            Kungssången
          </note>
          <note n="7333a7b4">
            Trad.
          </note>
          <note n="99600c56">
            Fanfar
          </note>
          <note n="a7354ba9">
            Farfars vals
          </note>
          <note n="c708c539">
            Nationalsången
          </note>
          <note n="201ded19">
            Grande Marche
          </note>
          <note n="3a172bb5">
            Riksplan:
          </note>
          <note n="47463800">
            Plenisalen:
          </note>
        </div>
      </body>
    </text>
  </TEI>
</teiCorpus>
