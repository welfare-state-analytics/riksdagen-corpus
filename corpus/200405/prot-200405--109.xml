<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--109</head>
          <docDate when="2004-04-21">2004-04-21</docDate>
        </div>
      </front>
      <body>
        <div>
          <note n="6f4d2b14">
            ﻿
          </note>
          <note n="4b154ed3">
            Riksdagens protokoll
          </note>
          <note n="22edfda8">
            2004/05:109
          </note>
          <note type="date" n="7d5321cc">
            Torsdagen den 21 april
          </note>
          <note n="5c4d5fac">
            Kl. 12:00 - 18:39
          </note>
          <note n="6ae0355a">
            1 § Justering av protokoll
          </note>
          <note n="3e9f9547">
            Justerades protokollet för den 15 april.
          </note>
          <note n="690a021f">
            2 § Ledigheter
          </note>
          <note n="77d0d648">
            Tredje vice talmannen meddelade att Barbro Feltzing (mp) ansökt
            om sjukledighet under tiden den 25 april26 maj.
          </note>
          <note n="4881d16c">
            Kammaren biföll denna ansökan.
          </note>
          <note n="16154303">
            Tredje vice talmannen anmälde att Peter Rådberg (mp) skulle tjänstgöra
            som ersättare för Barbro Feltzing.
          </note>
          <note n="a70bd332">
            Tredje vice talmannen meddelade att Sonja Fransson (s) ansökt
            om fortsatt sjukledighet under tiden den 1 maj31 augusti.
          </note>
          <note n="4881d16c">
            Kammaren biföll denna ansökan.
          </note>
          <note n="d1960312">
            Tredje vice talmannen anmälde att Ann-Christin Ahlberg (s) skulle
            fortsätta att tjänstgöra som ersättare för Sonja Fransson.
          </note>
          <note n="9420ba65">
            3 § Anmälan om kompletteringsval
          </note>
          <note n="0f5892cd">
            Tredje vice talmannen meddelade att Miljöpartiet de grönas riksdagsgrupp
            anmält Helena Hillar Rosenqvist som suppleant i kulturutskottet
            och Peter Rådberg som suppleant i skatteutskottet, i näringsutskottet
            och i arbetsmarknadsutskottet under Barbro Feltzings ledighet.
          </note>
          <note n="9ff6dfe2">
            Tredje vice talmannen förklarade vald till
          </note>
          <note n="051d129a">
            suppleant i kulturutskottet
          </note>
          <note n="99caf2e1">
            Tredje vice talmannen förklarade vald under tiden den 25 april26
            maj till
          </note>
          <note n="a349ea57">
            suppleant i skatteutskottet
          </note>
          <note n="454ecd79">
            suppleant i näringsutskottet
          </note>
          <note n="406d582d">
            suppleant i arbetsmarknadsutskottet
          </note>
          <note n="5d36b194">
            4 § Meddelande om inlämning av interpellationer
          </note>
          <note n="9e9693a5">
            Talmannen hade i enlighet med 6.1.1 riksdagsordningen fastställt
            att sista dag för inlämnande av interpellationer under innevarande
            riksmöte skulle vara måndagen den 23 maj kl. 16.30 .
          </note>
          <note n="87d7f7f5">
            5 § Åtgärder och ersättningar i samband med naturkatastrofer
            i Sverige
          </note>
          <note n="3d1ab1ff">
            Föredrogs
          </note>
          <note type="speaker" n="2875fec3">
            Anf. 1 BRITT-MARIE LINDKVIST (s):
          </note>
          <note n="44854f3c">
            Fru talman! Försvarsutskottets betänkande nr 8 tar upp frågan
            om åtgärder och ersättningar i samband med naturkatastrofer i
            Sverige. I betänkandet behandlas motioner från den allmänna motionstiden
            hösten 2004 om fonder, förebyggande verksamhet samt utvärdering
            och analys vid naturkatastrofer.
          </note>
          <note n="c0819615">
            Det behandlas också motioner med yrkanden inom samma områden
            väckta med anledning av den inträffade stormen i södra Sverige
            den 8 och 9 januari 2005.
          </note>
          <note n="bf2325f9">
            I betänkandet finns tre reservationer.
          </note>
          <u who="britt-marie_lindkvist_887c1c" xml:id="i-b18ea7b4034ce72e-0" n="0f15be3e">
            <seg n="58e501ed">
              Utskottet, liksom flera motionärer, anser att det krävs särskilda
              insatser från regeringens sida när det gäller ersättningar vid
              omfattande naturkatastrofer. Regeringen har också vid katastrofsituationer
              fattat beslut om ekonomisk kompensation till enskilda och till
              kommuner.
            </seg>
            <seg n="847bedfa">
              Vid partiledardebatten den 20 januari 2005 aviserade statsministern
              att regeringen kommer att tillsätta en utredning för att analysera
              hur samhället kan bli mer robust mot de klimat- och miljörelaterade
              påfrestningarna.
            </seg>
            <seg n="3a68fb7e">
              Utskottet utgår ifrån att regeringen återkommer till riksdagen
              med förslag om det, som ett resultat av utredningsarbetet, uppkommer
              behov av att se över systemet med ersättningar över statsbudgeten
              vid stora naturkatastrofer.
            </seg>
            <seg n="8749eeb9">
              Fru talman! Med denna inledning lämnar jag över ärendet för debatt.
            </seg>
          </u>
          <note type="speaker" n="143950aa">
            Anf. 2 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-20fd5bf939bdd981-0" n="d4f931c5">
            <seg n="a20279f4">
              Fru talman! Sverige har under en mycket kort tidsperiod fått
              uppleva två med svenska mått mätt stora nationella katastrofer.
              Genom och över åren har vi i Sverige också fått uppleva ett antal
              katastrofer som har varit av ett något mindre slag, men som ändå
              måste betecknas som katastrofer.
            </seg>
            <seg n="8ced644d">
              Katastrofer är för det mesta ej jämförbara med varandra. De kan
              således vara av skilda slag. Men vad som är gemensamt är att det
              fordras särskilda insatser. Jag tycker att de insatser som samhället
              måste bistå en del av landet med eller människor i vårt land med
              måste vara kända på förhand.
            </seg>
            <seg n="9d65a0cd">
              De stora nationella katastrofer som vi har upplevt under de senaste
              åren har föranlett motioner med anledning av händelser av större
              vikt.
            </seg>
            <seg n="fa4a7cc3">
              Och varför är de här sakerna så viktiga? Jo, jag anser att det
              gäller att återge människor och delar av ett land som drabbas
              av en katastrof framtidstro och hopp. För att visa detta måste
              vi i samhället ta ett gemensamt ansvar, och vi måste ge snabba
              besked.
            </seg>
            <seg n="7beaee49">
              Jag hade tänkt att ge mig in på en beskrivning av de katastrofer
              som vi har bakom oss, men jag avstår från det därför att de beskrivningarna
              har vi och de åhörare som finns här allesammans redan fått på
              skilda sätt.
            </seg>
            <seg n="cce45df8">
              Jag tror att människor förväntar sig att de på förhand ska veta
              vad som händer om någonting dramatiskt skulle inträffa. Det kan
              det göra. Av det skälet har vi i en av reservationerna pekat på
              att det bör inrättas ett nationellt katastrofkonto, en fond som
              kan tas i anspråk den gången det oväntade inträffar, den gången
              något stort och dramatiskt inträffar för en del av befolkningen
              eller i en del av vårt land.
            </seg>
            <seg n="cf44a8b9">
              Detta konto bör vara så stort att de kraftfullaste åtgärderna
              kan vidtas den gången som det oväntade inträffar, och det bör
              vara känt på förhand att kontot finns och att det kan tas i anspråk
              detta för att stilla den oro som eljest uppträder och för att
              bidra till den framtidstro som jag tror att vi alla är angelägna
              om ska finnas så att människor kan bygga samhället vidare.
            </seg>
            <seg n="edbdff3d">
              Det är min förhoppning att den reservation som tar upp den här
              frågan kan vinna kammarens gehör i dag så att vi sakta, stilla
              och lugnt får utveckla formerna för kontot, för det är nämligen
              inte gjort. Det måste självklart göras sakta och stilla, så att
              vi vet vad vi talar om eftersom detta är ytterst viktiga frågor
              för människor.
            </seg>
          </u>
          <note n="bfcba89f">
            Fru talman! Med anledning av det här lilla anförandet vill jag
            slutligen yrka bifall till reservation nr 1 under punkt 1.
          </note>
          <note type="speaker" n="146eeaa5">
            Anf. 3 OLA SUNDELL (m):
          </note>
          <note n="a79702d4">
            Fru talman! Jag börjar med att yrka bifall till reservation 1
            om nationellt stöd och ersättning vid naturkatastrofer i försvarsutskottets
            betänkande 8.
          </note>
          <u who="ola_sundell_963beb" xml:id="i-30394848a0ad6063-0" n="a86e8aa2">
            <seg n="4f19f5a8">
              Stormen den 89 januari innebar en katastrof för många skogsägare.
              Över en natt blåste nästan en hel årsavverkning ned, och uppskattningsvis
              70 miljoner kubikmeter skog kom att bli vindfällen. Av det följde
              elavbrott, teleavbrott, problem med framkomlighet och utkylda
              hus.
            </seg>
            <seg n="979f8d3e">
              Tänk er bonden som varje dag ska mjölka sina kor. Korna ska ha
              sitt vatten och de ska utfodras. Alla dessa insatser är beroende
              av elenergi. Det är besvärligt med några timmars elavbrott. Ventilationen,
              vattnet, utgödslingen, mjölkningen allt står stilla.
            </seg>
            <seg n="b711453c">
              Den här gången var det inte tal om timmar. Det var dagar, det
              var veckor och för några blev det månader.
            </seg>
            <seg n="34a1d9ea">
              För skogsägaren orsakade stormen förödelse, inte bara i skogen
              utan också i plånboken. De skogsägare som hade låg skuldsättningsgrad
              är de som relativt sett klarat sig bäst. Det var bara kapitalet
              som blåste bort pensionsförsäkringen försvann och investeringskontot
              tömdes. Ägaren kan dock behålla sin fastighet.
            </seg>
            <seg n="0d8004a1">
              Men för dem med hög skuldsättningsgrad innebar förstås stormen
              en ekonomisk katastrof. Säkerheten för lånen består i beskogningen
              av fastigheten. Vad säger banken efter det att virket är upparbetat?
              Förvisso är virket inte värdelöst bara för att det ligger på marken.
              Men det krävs först och främst att det upparbetas innan insekterna
              gör sågtimret värdelöst, och då gäller det att få tag i en maskingrupp
              som kan hjälpa den drabbade skogsägaren med upparbetningen.
            </seg>
            <seg n="07f345a1">
              Vidare är kostnaden mycket hög vid skogsavverkning i de enorma
              timmerbrötar som stormen orsakat. Och priset för virket faller,
              dels på grund av utbudet i sig, dels på grund av de skador på
              virket som blir följden när träd ligger i spänn.
            </seg>
            <seg n="5820f038">
              För industrins del råder det osäkerhet om vilka kvalitetsförluster
              som uppstår för virket och kostnaderna för dessa. Det blir kostnader
              för sprickskador på sågtimmer och kvalitetsförluster vid tillverkning
              av papper och massa, sammantaget högre tillverkningskostnader.
            </seg>
            <seg n="35908629">
              Det har nu gått nästan fyra månader sedan stormen. Mycket virke
              på marknaden gör att priset faller. Vidare är det mycket dyrt
              att avverka skog som ligger i dessa brötar. Rotnettot krymper,
              skulle jag vilja säga, som en glass i vårsolen. För den här delen
              av landet Halland, Östergötland och Skåne men framför allt Småland
              var händelsen den 89 januari inget annat än en katastrof i ordets
              rätta bemärkelse.
            </seg>
            <seg n="f2d12bb0">
              En extraordinär händelse kräver extraordinära insatser. Tyvärr
              har insatserna för att öka lastbilskapaciteten enligt min mening
              inte varit tillfredsställande. Till exempel borde totalvikterna
              för virkestransporter ha höjts i hela landet. De halvhjärtade
              insatser som har gjorts inom detta område har fått till följd
              att virkeslagren växer vid vägarna. Industrier i stormområdena
              har lidit brist på råvara på grund av detta, paradoxalt nog. Bristen
              på lastbilar har också gjort att båttransporterna inte kommit
              i gång som beräknat.
            </seg>
            <seg n="8897169e">
              Vidare hade det inte behövt ta så lång tid att besluta om undantag
              från cabotagereglerna. Varje dags och varje veckas fördröjning
              innebär osäkerhet för industrin och förluster för markägaren.
              Det råder ingen tvekan om att transporterna är den stora flaskhalsen
              för närvarande.
            </seg>
            <seg n="843fdf00">
              Hanteringen av olika tillstånd för lagring och hanteringen av
              dispenser hade inte behövt ta så lång tid. Min uppfattning är
              att detta extraordinära tillstånd också i det här fallet kräver
              extraordinära åtgärder. En katastrof av detta slag är enligt min
              mening av den arten att ett undantagstillstånd i det här området
              hade underlättat hanteringen när det gäller tillstånd för sjölagring,
              snabba insatser inom trafikområdet och ekonomiska bidrag till
              de drabbade.
            </seg>
            <seg n="17e46d71">
              Fru talman! Det är inte bara en fråga om att rädda det som räddas
              kan av det som redan har blåst ned. Det är också fråga om en räddningsaktion
              för den skog som står kvar. Den rotstående skogen kan komma att
              drabbas av insektsangrepp om vi inte agerar beslutsamt och med
              full kraft.
            </seg>
            <seg n="98fee1ce">
              De som gör jobbet ute i skogarna har fortsatt fullt upp. Det
              finns anledning från vår sida att skänka dem en tanke när de nu
              gör jobbet.
            </seg>
            <seg n="66ac4207">
              Från vår horisont i försvarsutskottet känns det bra att Försvarsmakten
              på ett kraftfullt sätt bidragit till att underlätta situationen
              för människor i de drabbade områdena. Som mest har 1 500 personer
              från Försvarsmakten deltagit i olika hjälpinsatser. Det är värnpliktiga,
              det är hemvärnssoldater och det är personal från frivilligorganisationer,
              från staber och från förband. Min uppfattning är att Försvarsmakten
              på ett utomordentligt sätt visat på sin förmåga att ge stöd till
              samhället i svåra situationer. För att bättra på minnet kan jag
              påminna om att det var likadant i Arvika vid översvämningarna
              sommaren 2000, vid gasolyckan i Borlänge 2000, vid snöovädret
              i Gävle 1999 och vid oljesaneringen på skånska sydkusten 2003
              med mera.
            </seg>
            <seg n="a9219a77">
              Telefonförbindelser har upprättats, elverk har levererats, och
              det har skett evakuering och övervakning. Det är en rad åtgärder
              som Försvarsmakten har stått för. Kraftbolagen har fått hjälp
              i arbetet med röjning av ledningsgator. Hjälpen från Försvarsmakten
              har varit ovärderlig. Men glöm inte heller frivilligorganisationerna!
            </seg>
            <seg n="37f850a3">
              Vad händer härnäst och var? Blir det en terroristattack mot någon
              strategisk funktion i samhället eller blir det en ny naturkatastrof?
              Det är omöjligt att veta. Bäst är att ha en beredskap inför det
              oväntade, som att ha ledningsfunktioner i hela kedjan från Regeringskansliet
              ut till kommunerna och att eventuellt inrätta ett katastrofkonto
              som kan användas i händelse av en katastrof.
            </seg>
            <seg n="f7c43eba">
              Fru talman! Det är inte i första hand ytterligare resurser och
              nya myndigheter som avgör Sveriges förmåga att hantera kommande
              kriser, typ tsunamin och stormen Gudrun. Det är i mycket större
              utsträckning en fråga om ledning just i det initiala skedet av
              krisen. Ledning, analys, organisation och åtgärder är tänket som
              måste genomsyra en krisstrategi. När väl en myndighet fått en
              order löper arbetet bra. Skogsnäringen har ju prisat myndigheterna
              för ett gott arbete. Räddningsverk och försvarsmakt jobbar på
              efter att de väl fått beslutet om att genomföra sin operation.
            </seg>
            <seg n="ea45f1d9">
              Men det är just krishanteringen i inledningen som måste förstärkas
              och förtydligas. Då gäller det att kunna peka med hela handen
              och att ha rätten att göra det. Ett krishanteringsorgan i Regeringskansliet
              med en samordningsfunktion kan råda bot på denna brist.
            </seg>
            <seg n="723b9244">
              Ingen lag, ingen förordning, ingen generaldirektör, eller kommun
              för den delen, får stå i vägen för omedelbara åtgärder som är
              till gagn för den enskilde medborgaren när katastrofen eller vad
              det nu är har slagit till. Ett extraordinärt läge kräver extraordinära
              insatser. Det kommer i sin tur att resultera i ett resolut agerande
              och en beslutsamhet som personen på gatan kommer att uppfatta
              som förtroendeskapande. Han eller hon kommer att känna sig trygg.
              Krishantering är ju ytterst till för den enskilde.
            </seg>
          </u>
          <note type="speaker" n="0d94e6e5">
            Anf. 4 HELI BERG (fp):
          </note>
          <u who="heli_berg_9c93a3" xml:id="i-9879c1c5af7da40e-0" n="8820d016">
            <seg n="b8bb4582">
              Fru talman! Stormen i Sydsverige den 89 januari 2005 var förödande
              för skogen och för livet på landsbygden. Många har på olika sätt
              vittnat om detta, inte minst i tidigare debatter i denna kammare.
            </seg>
            <seg n="782c89fe">
              Med 70 miljoner kubikmeter skadad skog och med ett utslaget virkesförråd
              på 18 % i Kronobergs län och 12 % i Jönköpings län inser alla
              att skogsbruket blivit svårt skadat och att många drabbats av
              avsevärda ekonomiska förluster.
            </seg>
            <seg n="2fe9668f">
              Människors livsverk har i vissa fall blåst bort och förstörts.
              Jag kunde själv bevittna detta på nära håll i mitt hemlän Blekinge,
              som visserligen inte drabbades lika hårt som delar av Småland
              men tillräckligt för att det än i dag, mer än tre månader senare,
              på många håll fortfarande är en oframkomlig plockepinnskog av
              fallna träd, och telefonledningar och elledningar fortfarande
              ligger på marken.
            </seg>
            <seg n="1969ee01">
              Det är uppenbart att stormen har satt fokus på samhällets beredskap
              att klara svåra påfrestningar som omfattande naturkatastrofer.
              Att mycket behöver göras är tydligt avseende kompetensuppbyggnad,
              planering, samordning av hjälpinsatser och ekonomisk hjälp till
              drabbade, för att bara nämna några prioriterade områden. Jag vill
              särskilt rikta uppmärksamheten på frivilligrörelsernas och Försvarsmaktens
              betydelse för akuta insatser, exempelvis transporter och kommunikation
              samt akut hjälp och stöd till drabbade ute på landsbygden.
            </seg>
            <seg n="b620fd8b">
              Jag förväntar mig att när frågan om samhällets förstärkta stöd
              till våra frivilligorganisationer kommer upp till debatt, och
              det blir till hösten när vi ska ta ställning till säkerhets- och
              sårbarhetspropositionen, vägs deras roll vid till exempel naturkatastrofer
              in i den samlade bedömningen.
            </seg>
            <seg n="5ab73768">
              Det kommer att dröja många år innan konsekvenserna av stormen
              Gudruns härjningar i sin helhet blir tydliga, men redan i dag
              vet vi att många av de kommuner som drabbades är små kommuner
              med mycket begränsade resurser att hantera så här stora extraordinära
              kostnader. Tyvärr kommer sådana här händelser att drabba vårt
              samhälle även i framtiden. Det är inte fråga om utan när det händer
              igen.
            </seg>
            <seg n="e6e634f6">
              Det är av största vikt att ingen ska behöva leva i ovisshet om
              kommunen har resurser att snabbt kunna sätta in all tänkbar hjälp
              som behövs. Ingen ska behöva fundera på hur regelverket ser ut
              och om man från statsmaktens sida kommer att se välvilligt på
              hjälpbehoven. Därför föreslår Folkpartiet att man skapar ett katastrofkonto,
              så att drabbade kommuner vet att de kan få ekonomiskt stöd från
              staten vid extraordinära händelser det må vara att kommunen får
              ersättning för kostnader för katastrofer utomlands där många svenskar
              drabbas eller för naturkatastrofer här hemma.
            </seg>
            <seg n="0d50f24b">
              För att kunna föreslå effektiva åtgärder som syftar till att
              förbättra samhällets beredskap och möjligheter att hantera svåra
              påfrestningar måste en noggrann analys göras, inte bara av de
              omedelbara konsekvenserna för samhällsfunktioner, företag och
              enskilda människor av naturkatastrofer utan också av de långsiktiga
              effekterna för samhället och näringslivet. Det är först i ett
              längre perspektiv som de fulla konsekvenserna kommer att visa
              sig. Därför är det nödvändigt att analysen inte bara har fokus
              på det omedelbara skeendet utan också ser till de långsiktiga
              kostnaderna eller smygande effekter. Det är också naturligt att
              kontinuerligt redovisa dessa på ett tydligt sätt som möjliggör
              ett ständigt lärande. Vi måste bli bättre! På grundval av dessa
              bör man efterhand föreslå åtgärder som vi i dag inte har möjlighet
              att se behovet eller ens omfattningen av.
            </seg>
            <seg n="c7ccbffe">
              Folkpartiet menar därför att det är viktigt att regeringen tar
              ett särskilt ansvar för att detta arbete med utvärdering och analys
              av stormens omedelbara och långsiktiga konsekvenser snarast genomförs
              och rapporteras.
            </seg>
            <seg n="13b4a7cc">
              Även om stormen Gudrun har mojnat kommer dess konsekvenser att
              göra sig påminda långt in i framtiden. Många har fått sina liv
              och drömmar blåsta i spillror, och dessa människor kommer aldrig
              att glömma de ödesdigra dagarna i januari 2005. Det är viktigt
              att den lilla människan kan lita på att grundläggande samhällsfunktioner
              och infrastruktur fungerar även i mycket omfattande krissituationer.
              Det är inte bara i storstäderna det ska fungera utan i hela landet.
              Vi är skyldiga våra medborgare att skapa de bästa förutsättningarna
              för att detta ska kunna uppnås.
            </seg>
            <seg n="3e3cf389">
              Fru talman! Jag står naturligtvis bakom alla Folkpartiets förslag,
              men yrkar för tids vinnande bifall bara till reservation 3.
            </seg>
          </u>
          <note type="speaker" n="efd3179c">
            Anf. 5 ERLING WÄLIVAARA (kd):
          </note>
          <u who="erling_walivaara_05b445" xml:id="i-81bdfd59001c3fe0-0" n="32bf45a7">
            <seg n="04def771">
              Fru talman! Två stora naturkatastrofer har drabbat svenska medborgare
              de senaste månaderna: tsunamin, katastrofen i Sydostasien, och
              stormen Gudrun här hemma i Sverige. Båda katastroferna orsakade
              förluster i människoliv.
            </seg>
            <seg n="e77ea0b7">
              Katastroferna har avslöjat stora brister i vår beredskap. När
              det osannolika händer är vi inte beredda. Det är tragiskt att
              stora katastrofer måste till för att vi ska upptäcka att beredskapen
              inte är god.
            </seg>
            <seg n="bb81b903">
              Tsunamin avslöjade stora brister i Regeringskansliet, brister
              i ledningsfunktionen, i beslutsvägar och i åtgärdsplaner. Det
              är orimligt att det ska behöva dröja uppemot två dygn innan vi
              reagerar här i landet. Regeringens senfärdighet var och är alarmerande.
              Någon form av incidentberedskap måste bli en självklarhet i Regeringskansliet.
            </seg>
            <seg n="8b25502b">
              Men fru talman, stormen Gudrun, som är anledningen till dagens
              debatt, visade hur sårbara våra försörjningssystem är. Det vi
              med säkerhet vet efter stormen är att el- och teleförsörjningen
              är osäker vid katastrofer. Men stormkatastrofen avslöjade också
              oklarheter i ersättningsfrågorna. Vad är statens ansvar, och vad
              är kommunernas ansvar? Det här behöver klargöras.
            </seg>
            <seg n="1b0f1127">
              Fru talman! Vi behöver då och då påminna oss om vad som hände
              i stormen Gudrun och vad den orsakade. Stormen som drabbade södra
              Sverige den 8 och 9 januari i år saknar motstycke i modern tid.
              Skogsstyrelsen uppskattar att omkring 80 miljoner kubikmeter träd
              har fällts av stormen. Det motsvarar nästan hela den totala årliga
              avverkningen i hela landet. Förra året var avverkningen i runda
              tal 83 miljoner kubikmeter. Det ekonomiska värdet av den stormfällda
              skogen beräknas till mellan 30 och 40 miljarder kronor. Lokalt
              motsvarar stormfällningen upp till 30 års avverkning.
            </seg>
            <seg n="ed3b9e7d">
              Att i det läget, när stora värden ligger på marken, höra våra
              ministrar börja låsa sina positioner om man ska tillåta kemisk
              bekämpning eller ej för att förhindra insektsangrepp känns inte
              särskilt bra. Det är viktigt att hitta genomtänkta metoder för
              att bekämpa skadeinsekter och för hur man ska lagra det stormfällda
              virket tills man hinner ta hand om det. Det handlar egentligen
              också om att förhindra att skadeinsekter sprider sig till den
              skog som fortfarande står upprätt.
            </seg>
            <seg n="8161f918">
              Åtskilliga enskilda skogsbrukare har fått sina livsverk spolierade.
              För några av dem har situationen blivit så hopplös att de inte
              har orkat leva längre. Det här är tragiskt. Det som många av oss
              trodde var det trygga och säkra Sverige blev helt plötsligt det
              sköra och sårbara Sverige.
            </seg>
            <seg n="2159ec5f">
              Fru talman! Hundratusentals hushåll drabbades av strömlöshet
              och av att inte ha någon möjlighet att kommunicera med omvärlden.
              El och teleavbrott som varar i flera veckor är inte acceptabelt.
              Tillgången på reservsystem måste skyndsamt tillgodoses. Frågan
              är: Vem bär ansvaret för att vi får goda reservsystem? Jag tror
              att det är viktigt att vi också tittar på den frågan.
            </seg>
            <seg n="dfe5560d">
              Men trots allt, fru talman, måste vi samtidigt ge ett erkännande
              till olika aktörer: myndigheter, institutioner, frivilligorganisationer
              och enskilda. De gjorde en berömvärd insats.
            </seg>
            <seg n="c761ff9d">
              Jag tror att vi alla här i kammaren är överens om att kraftfulla
              åtgärder behöver vidtas för att vi i framtiden på ett bättre sätt
              ska kunna bemästra svåra krissituationer. Det duger inte att börja
              diskutera åtgärder när olyckan väl har hänt. Då är det för sent.
              Åtgärder och beslut behövs nu. Det är därför som bland annat Kristdemokraterna
              tillsammans med andra partier har lyft upp frågan på riksdagens
              bord. Många enskilda har förorsakats stora ekonomiska förluster.
              För familjer med små marginaler har förlusterna blivit verkligen
              betungande. Klara regelverk måste till, som på bästa tänkbara
              sätt reglerar statens ansvar och vad kommunerna har ansvar för.
            </seg>
            <seg n="29074035">
              Den nya räddningstjänstlagen, som vi antog för någon tid sedan,
              har nu prövats i en katastrofsituation. Erfarenheterna måste tas
              till vara för att bedöma om räddningstjänstlagen i något avseende
              behöver förändras för att fungera på ett optimalt sätt i en krissituation,
              såväl nationellt som regionalt och kommunalt.
            </seg>
            <seg n="5dd5a96d">
              Erfarenheterna och analyserna får inte bara bli en rapport som
              hamnar som i någons skrivbordslåda.
            </seg>
            <seg n="f2256e3f">
              Det är uppenbart att stora klimatologiska förändringar orsakar
              kraftiga stormar och andra naturkatastrofer. Det är därför också
              viktigt att lagarna är utformade så att de tydligt definierar
              vad staten har att ansvara för och vad kommunerna har att ansvara
              för. Det behövs en väl avvägd balans mellan statens och kommunens
              kostnadsansvar.
            </seg>
            <seg n="55992505">
              I statsbudgeten finns det ett konto på 25 miljoner kronor som
              ska kunna användas vid naturkatastrofer. Det är en summa som kan
              kännas som en droppe i havet vid katastrofer av stormen Gudruns
              omfattning.
            </seg>
            <seg n="4e306599">
              För oss kristdemokrater är det viktigt att det finns beredskap
              med ett rejält nationellt katastrofkonto som garanterar att de
              kommuner som drabbas får snabb och god hjälp när det behövs.
            </seg>
            <seg n="4b329968">
              För Kristdemokraterna är det också angeläget att regeringen tydligt
              klargör vad som är att betrakta som naturkatastrof och när ersättning
              ska utbetalas för den skördeförlust eller skördeskada som jord-
              eller skogsbrukare kan drabbas av. Regeringen bör, enligt vår
              mening, följa upp konsekvenserna och analysera vår förmåga att
              möta sådana krissituationer i framtiden samt göra en konsekvensanalys
              av samhällets kostnader vid naturolyckor.
            </seg>
            <seg n="07322844">
              Även många företag har drabbats av stora kostnader till följd
              av stillestånd i produktionen. Det handlar om kostnader för produktionsbortfall
              men också om straffkostnader för uteblivna leveranser. Även detta
              bör beaktas.
            </seg>
            <seg n="e2c5eabc">
              Fru talman! Självklart står jag bakom de reservationer där Kristdemokraterna
              finns med, men för tids vinnande yrkar jag bifall bara till reservation
              2 under punkt 3.
            </seg>
          </u>
          <note type="speaker" n="82de3e5b">
            Anf. 6 MIKAEL JOHANSSON (mp):
          </note>
          <u who="mikael_johansson_6a9f74" xml:id="i-52c40e2026428ba7-0" n="f85df526">
            <seg n="94ecfeef">
              Fru talman! Sällan har väl ett uppdrag i form av ett tillkännagivande
              till regeringen givit en så snabb reaktion som riksdagsmajoritetens
              önskemål om att ge katastrofdrabbade kommuner ekonomiskt stöd.
            </seg>
            <seg n="c40ea8cc">
              I den ekonomiska vårpropositionen som nyligen lämnades till riksdagen
              ges beskedet från den socialdemokratiska regeringen, Vänsterpartiet
              och Miljöpartiet de gröna att det ska finnas marginaler i statens
              budget för att möta oförutsedda utgifter, till exempel vid klimatkatastrofer
              och andra naturkatastrofer.
            </seg>
            <seg n="1f54d77f">
              Beslut om försvarsutskottets betänkande togs den 8 mars, och
              drygt fem veckor senare kom svaret i vårpropositionen. Det var
              bra och snabbt agerat från både riksdagen och regeringen.
            </seg>
            <seg n="aafb113b">
              Orkanen Gudrun i södra Sverige blottade en mängd svagheter i
              vårt samhälle vad gäller det intensiva skogsbruket, infrastrukturen
              och leveranssäkerheten i fråga om basala nyttigheter som el, vatten
              och telefoni. Låt då denna naturkatastrof vara en väckarklocka
              som tydligt visat att Sveriges krisberedskap är otillräcklig.
              Orkanen har visat var vi har blottor, och vi politiker har ett
              ansvar i att lära oss av dessa erfarenheter och åtgärda dem på
              bästa sätt.
            </seg>
            <seg n="65062935">
              Kommunerna har i dag en stor roll i krissituationerna. Det är
              dock inte rimligt att en drabbad kommun ensam ska stå för alla
              extraordinära kostnader som en naturkatastrof innebär. Och de
              kommunala insatserna i samband med orkanen har varit stora. Telefonjourer,
              evakueringar och utkörning av vatten och mat har varit en del
              i dessa kommuners arbete. Hjälp till åldringar och barnfamiljer
              med annat boende, gratis inträde och längre öppethållande i sporthallar
              och badinrättningar, värmestugor, tillfälliga flyttningar av skol-
              och förskoleverksamhet är kostsamt och svårt för små kommuner
              att bära. Det måste finnas en begränsning i det kommunala ansvaret
              och en klar linje i fråga om när det är staten som tar över det
              ekonomiska ansvaret. Det organisatoriska och utförarmässiga bör
              ligga på kommunen, men om beredskapen varar länge bör staten täcka
              kostnaderna från och med en bestämd tidpunkt. Man skulle då slippa
              en del av de långa processer som nu ofta blivit fallet efter översvämningar
              med mera när kommuner i efterhand söker kompensation.
            </seg>
            <seg n="adafa66f">
              Ingen kan med säkerhet säga att stormen berodde på klimatförändringar,
              liksom ingen kan härleda den senaste tidens många översvämningar
              till ett förändrat klimat. Men enligt prognoserna blir det varmare
              och regnigare. Det kan också enligt SMHI bli ökad risk för stormar.
              Och det var just en kombination av dessa tre faktorer orkan, otjälad
              och väldigt blöt mark som gjorde effekterna av Gudrun så stora.
              Det är därmed ett rimligt antagande att händelsen kan upprepas.
            </seg>
            <seg n="6989b57d">
              På längre sikt behöver vi både en politik för att anpassa samhället
              till den pågående klimatförändringen och en politik för att minska
              utsläppen så att klimatförändringen dämpas. Och denna anpassning
              gäller både skogen, jordbruket, vattenförsörjningen, byggandet
              av bostäder och ny infrastruktur samt ombyggnad av befintliga
              el-, tele- och transportnät. Vetskap om effekterna av klimatförändringar
              behöver i fortsättningen ligga till grund för samhällsplaneringen.
              Klimatpolitiken måste få större utrymme eftersom konsekvenserna
              av miljöförändringarna kostar ekonomiskt för samhället i stort,
              men de kostar även i form av ett personligt lidande. Det har blivit
              uppenbart i samband med orkanen Gudruns effekter.
            </seg>
          </u>
          <note type="speaker" n="a88fc74b">
            Anf. 7 OLA SUNDELL (m) replik:
          </note>
          <u who="ola_sundell_963beb" xml:id="i-e97f886f786e650d-0" n="a86e8aa2">
            <seg n="b401edeb">
              Fru talman! Jag vill testa Mikael Johanssons krishanteringsinställning.
              En kris av det här slaget kräver åtgärder över praktiskt taget
              hela skalan. Mikael Johansson har tagit upp kommunerna och väldigt
              mycket omkring just ersättning med mera. Men en sak är alldeles
              säker, nämligen att den absolut viktigaste åtgärden ekonomiskt
              är att få virket ut ur skogen och till industrin så att det kan
              upparbetas och tas om hand och att en kund så småningom köper
              produkten sågtimmer, papper eller någonting annat.
            </seg>
            <seg n="15c8c87d">
              Det som alla samstämmigt säger för närvarande är att den stora
              flaskhalsen är lastbilar, fler lastbilar som kan transportera
              ut virke ur skogen. Virkeshögarna växer för närvarande i skogen.
              Och det kommer i sin tur att kräva åtgärder som påverkar miljön
              med mera.
            </seg>
            <seg n="e53ac9e6">
              En uppenbar åtgärd som skulle underlätta den här situationen
              är om man redan i initialskedet hade höjt bruttovikterna för lastbilar
              i hela landet, inte bara i Småland, i Skåne, i Östergötland eller
              i Halland utan i hela landet. Vi har en viss mängd lastbilar,
              och om de kan plocka in några procent mer virke per lass, då friställer
              man resurser just för denna katastrofsituation.
            </seg>
            <seg n="880ce5e6">
              Min fråga till Mikael Johansson är: Är Mikael Johansson beredd
              att biträda en linje där man åtminstone i detta skede säger att
              man höjer bruttovikterna inte bara i den här delen av landet utan
              i hela landet?
            </seg>
          </u>
          <note type="speaker" n="918d65be">
            Anf. 8 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-52c40e2026428ba7-1" n="f85df526">
            <seg n="72ad7dde">
              Fru talman! Jag har uppfattat från Sveriges Åkeriföretag att
              det inte är brist på lastbilar. Det var det besked som vi fick
              när trafikutskottet besökte dem för några veckor sedan. Men om
              det är så, vilket vi naturligtvis inte behöver tala så mycket
              om, anser jag ändå att den väg som är vald, det vill säga att
              det är Vägverket som avgör om det ska ges dispenser eller inte,
              är den rätta vägen. Det är Vägverket som har överblicken när det
              gäller exakt vilka vägar som tål högre transportvikter och vilka
              transporter som behövs. Det behöver vi inte ta ställning till
              generellt i riksdagen.
            </seg>
            <seg n="be7ba2e0">
              Sedan kan man också hävda att det är inom detta område, regionen,
              som dessa undantag ska kunna ges och inte över hela Sverige. Man
              behöver ju inte bara ha ned lastbilar, utan man måste naturligtvis
              även ha ned dem som kör, och det är inte alltid så lätt att få
              den kombinationen att gå ihop.
            </seg>
          </u>
          <note type="speaker" n="63a0f9bc">
            Anf. 9 OLA SUNDELL (m) replik:
          </note>
          <u who="ola_sundell_963beb" xml:id="i-e97f886f786e650d-1" n="a86e8aa2">
            <seg n="1a4373dc">
              Fru talman! Det här visar inte på någon förmåga till krishantering.
              Det gäller ju den enklaste åtgärden man kan se från politiskt
              håll, myndighetshåll med mera.
            </seg>
            <seg n="c826e57e">
              Jag kan säga att det är samstämmigt från hearingen i dag i riksdagen
              om skogsskadorna med anledning av stormen Gudruns härjningar att
              flaskhalsen är lastbilstransporterna. Det i sin tur leder till
              ekonomiska förluster och ökad belastning på miljön eftersom det
              kommer att krävas åtgärder med kemikalier med mera.
            </seg>
            <seg n="16beee6e">
              Den enklaste åtgärden är att höja bruttovikten för lastbil. Men
              Miljöpartiets Mikael Johansson är inte beredd till det, utan han
              trasslar in sig i tal om myndigheter, lagar och regler. Allt ska
              vara som det alltid varit.
            </seg>
            <seg n="0eda168b">
              Men skillnaden mellan krishantering och just en normal situation
              är ju att man när det är en extraordinär situation måste vidta
              extraordinära åtgärder. Att just i det här skedet höja bruttovikten
              för lastbilar i hela landet detta för att friställa resurser till
              katastrofområdet är krishantering.
            </seg>
          </u>
          <note type="speaker" n="bdebf28b">
            Anf. 10 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-52c40e2026428ba7-2" n="f85df526">
            <seg n="71e3e682">
              Fru talman! Jag kan bara upprepa att vid besöket hos Sveriges
              Åkeriföretag gjorde man inte bedömningen att lastbilstransporterna
              vad gäller virket är det stora problemet. All lastbilstrafik ökar
              naturligtvis eftersom det inte går att använda vilka fordon som
              helst till virkestransporter.
            </seg>
            <seg n="8f842411">
              Vad gäller miljöaspekterna är det naturligtvis inte bara positivt
              att höja transportvikten. Du har även detta med ökade utsläpp,
              försämringar för vägarna och så vidare. Vägarna går sönder mycket
              snabbare, så inte heller då kommer man fram med transporterna.
            </seg>
            <seg n="47933d29">
              Vad vi har anammat är Vägverkets samarbete med skogsägarna, skogsföretagarna,
              så att undantag kan göras för att det ska bli väldigt effektivt
              och slagkraftigt samt exakt inriktat på vad som behövs inte generella
              åtgärder; det behöver vi komma ifrån vad gäller krishanteringen.
              Det gäller att hitta de exakta åtgärderna som direkt ger effekt.
              Det är sällan vi här i riksdagen kan utfärda någon typ av generella
              lagar, åtgärder, undantag eller så.
            </seg>
            <seg n="2f7355e4">
              Låt i stället myndigheterna jobba i samverkan! Det har Banverket
              och Vägverket gjort på ett väldigt bra sätt genom att försöka
              klara det här transportbehovet på både järnvägs- och på vägsidan.
              Jag är väldigt imponerad av det arbetet. Kanske måste vi följa
              upp det under våren för att se hur det fungerar och om det behövs
              mer åtgärder åtgärder som myndigheterna önskar om de inte har
              verktygen.
            </seg>
          </u>
          <note type="speaker" n="e42bbd3a">
            Anf. 11 PETER JONSSON (s):
          </note>
          <note n="cc161e16">
            Fru talman! Först och främst yrkar jag bifall till utskottets
            förslag i betänkande FöU8 och avslag på samtliga reservationer.
          </note>
          <u who="unknown" xml:id="i-634ff617a0c6dbb5-0" n="db993074">
            <seg n="11a5cc89">
              Som många tidigare har nämnt fångades södra och mellersta Sverige
              den 8 och 9 januari av en stormvind. Det var den värsta stormen
              sedan 1969. Som en jämförelse kan nämnas att 1969 stormfälldes
              35 miljoner kubikmeter skog. Stormen Gudrun, som ju blev stormens
              namn, fällde 7075 miljoner kubikmeter skog.
            </seg>
            <seg n="ebf6ebd9">
              För att ge en bild av katastrofens omfattning vill jag ge er
              en liten sammanfattning.
            </seg>
            <seg n="da9f7319">
              Marknadsvärdet för den fallna skogen beräknades till 30 miljarder
              före stormen.
            </seg>
            <seg n="ffc0c9a0">
              Nära en halv miljon hushåll var till en början utan el och telefon.
              En månad efter stormen var fortfarande 4 0005 000 utan ström.
            </seg>
            <seg n="952bc5c7">
              Stormfällda träd föll över vägar och järnvägar, och människor
              satt instängda i bussar och bilar i flera timmar.
            </seg>
            <seg n="7137f2ea">
              Tågtrafiken mellan Helsingfors och Malmö låg nere i en vecka.
            </seg>
            <seg n="e210762f">
              Hur höga vindstyrkorna som mest var vet man inte. El- och teleavbrotten
              gjorde att meteorologiska data inte kom fram till SMHI. Men de
              mätningar som finns visar på orkanvindar på 3334 meter per sekund
              i Helsingborg, Halmstad, Växjö och Ljungby och på byvindar på
              uppemot 42 meter per sekund på Hanö utanför Blekinges kust.
            </seg>
            <seg n="eae8c0b1">
              Kronobergs och Jönköpings län drabbades värst av stormen. Som
              tidigare nämnts skadades 18 respektive 12 % av virkesförrådet.
            </seg>
            <seg n="024f08de">
              Men det absolut värsta var att ett tjugotal människor omkom till
              följd av stormen Gudrun antingen direkt eller också indirekt.
            </seg>
            <seg n="bd85fff3">
              Fru talman! Utifrån den rådande situationen agerade regeringen
              och berörda statsråd kraftfullt. Redan dagen efter stormen fanns
              det en särskild stormgrupp och en bred dialog både på det statliga
              planet och mellan regeringen och branschens företrädare.
            </seg>
            <seg n="f169fafa">
              Ett resultat av detta arbete kan utläsas i vårpropositionen där
              vi nu på bred front vill ge ett nationellt stöd till de drabbade.
            </seg>
            <seg n="01a22b25">
              I reservationerna i betänkandet föreslår de borgerliga partierna
              och Miljöpartiet på olika sätt en nationell fond och ersättningar
              för denna och framtida naturkatastrofer samt utvärdering och en
              analys.
            </seg>
            <seg n="50a87c9e">
              Men att det över huvud taget finns reservationer i betänkandet
              framstår för mig som lite märkligt. Vi anser, likt flera motionärer,
              att det krävs en särskild insats från regeringen när det gäller
              ersättning vid omfattande naturkatastrofer. Regeringen har också
              fattat beslut om ekonomisk kompensation till enskilda och till
              kommuner.
            </seg>
            <seg n="0612188f">
              Fru talman! Som jag tidigare nämnde finns det i vårpropositionen
              förslag om stöd till de drabbade. Jag ska nämna några förslag:
            </seg>
            <seg n="c1efa4eb">
              Totalt uppgår satsningen till 2 miljarder åren 2005 och 2006.
            </seg>
            <seg n="aeb38f7a">
              När det gäller det långsiktiga arbetet är vi tydliga i utskottet.
              Vi utgår från att regeringen återkommer till riksdagen med förslag
              om det utifrån utredningsarbetet visar sig finnas behov av att
              vid stora naturkatastrofer se över system och ersättningar över
              statsbudgeten.
            </seg>
            <seg n="2e18064f">
              Sammanfattningsvis kan man säga att den som gapar efter mycket
              förlorar hela stycket. De borgerliga partiernas iver att i varje
              fråga hitta en enighet har lett till en reservation i detta betänkande
              som är långt mindre kraftfull än det som majoriteten i utskottet
              föreslår. Regeringen har alltså tagit ansvar. Man har agerat omedelbart,
              och man har under en kort tid åstadkommit ett åtgärdsprogram för
              minst 2 miljarder. Detta hade aldrig kunnat åstadkommas utan starka
              offentliga finanser och en stabil socialdemokratisk politik.
            </seg>
            <seg n="5e3d4514">
              Den borgerliga maktalliansen kan lugnt luta sig tillbaka. Det
              är tryggt att hålla en socialdemokrat i hand när det blåser.
            </seg>
            <seg n="c5bff45c">
              Vi i majoriteten i utskottet pekar tydligt på att vi vill ha
              underlag och en analys för framtida beslut detta för att kunna
              skapa ett robust samhälle mot de klimat- och miljörelaterade påfrestningar
              som kan drabba vårt land.
            </seg>
            <seg n="ea864eb7">
              Med de borgerligas reservation i betänkandet om att inrätta en
              katastroffond finns risken att branschens företrädare och markägare
              lutar sig tillbaka och väntar på att staten löser deras bekymmer
              vid nästa naturkatastrof. Det förebyggande arbetet blir troligtvis
              lidande. Det tycker jag vore förödande. Därför yrkar jag återigen
              bifall till utskottets förslag i betänkandet och avslag på samtliga
              reservationer.
            </seg>
          </u>
          <note type="speaker" n="fa3052bf">
            Anf. 12 OLA SUNDELL (m) replik:
          </note>
          <u who="ola_sundell_963beb" xml:id="i-e97f886f786e650d-2" n="a86e8aa2">
            <seg n="fa0d78ea">
              Fru talman! Det är, enligt Peter Jonsson, ett kraftfullt paket
              som regeringen har levererat till de stormdrabbade.
            </seg>
            <seg n="2292546d">
              Jag skulle vilja säga att både min bedömning och en allmän bedömning
              av regeringens hantering av frågan är att hanteringen är riktigt
              hygglig. Dock kan man förstås diskutera nivåerna, ekonomin och
              naturligtvis den huvudfråga som jag strax kommer in på. Det gäller
              då att undvika flaskhalsar i transporthänseende och så vidare.
              Detta är alltså den allmänna bedömningen.
            </seg>
            <seg n="c9254eb5">
              Men när vi diskuterar krishantering rent allmänt är det något
              helt annat än att gå in och titta på hur man hanterat en verksamhet
              inom ramen för gällande lagstiftning. Skillnaden i synen här är
              att vi vill ha ett kraftfullare agerande i initialskedet, medan
              Peter Jonsson för ett resonemang om hur duktig man själv är.
            </seg>
            <seg n="b45c6eee">
              När det gäller relationerna i ekonomin kan jag säga följande.
              Apropå stormfällningen ute i Europa för några år sedan var det,
              sett till nivåerna, för Frankrikes del fråga om ett stödpaket
              som omfattade ungefär 100 kr per kubikmeter och för Schweiz del
              ungefär 200 kr. För det här stödpaketet gäller ungefär 50 kr per
              kubikmeter. Det säger något om relationerna storleksmässigt vad
              gäller den ekonomiska insatsen.
            </seg>
            <seg n="2c196b5a">
              Men jag kommer tillbaka till huvudfrågan från min sida, nämligen
              lastbilarna och flaskhalsen. För det är så att sågtimret i dag
              är värt 400 kr. När sommaren är passerad är det massaved, och
              då är det värt 160 kr kubikmetern. Därför är den absolut viktigaste
              åtgärden, Peter Jonsson, att snabbt upparbeta virket och att snabbt
              få in det till industrin. Då säger alla med samlad röst: Flaskhalsen
              är lastbilarna. Varför inte öka möjligheten till högre bruttovikt
              på lastbilarna i hela Sverige?
            </seg>
          </u>
          <note type="speaker" n="e2867c31">
            Anf. 13 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-0" n="db993074">
            <seg n="20041d32">
              Fru talman! Ola, jag tycker att du fick ett ganska klargörande
              svar av Mikael under tidigare replikomgång. Det viktiga är att
              vi i riksdagen fattar övergripande beslut och ger förutsättningar
              och inriktningar till våra myndigheter att agera utifrån den lägesbild
              som myndigheterna får. Hela bedömningen när det gäller de insatser
              som regeringen gjorde i vårpropositionen är ju kopplad till ett
              samarbete med de aktörer som finns på det här området. I de tidningar
              och tidskrifter som finns kring stormen Gudrun pekar man på att
              det var ett gott samarbete. Man fick en del åtgärder som ledde
              fram till att man kunde hantera katastrofen på ett bättre sätt.
              Det finns områden kvar att lösa på något sätt. Det är lagringen
              av stormfällt virke i våra vattendrag. Det är ännu inte klart
              överallt hur man ska hantera detta på grund av andra aspekter
              som man nu pekar på, exempelvis miljöaspekter.
            </seg>
            <seg n="c895ffa2">
              Den här frågan måste naturligtvis lösas på ett eller annat sätt,
              och det måste göras tillsammans med de parter som är involverade.
              Det menar jag även här, när det gäller flaskhalsen med lastbilar
              som du pekar på här. Det finns också en annan flaskhals, och det
              är våra skogsbilvägar. Eftersom de har varit så starkt trafikerade
              på grund av att så mycket virke ska forslas bort måste de byggas
              upp och stärkas för att hantera en ökad transport av lastbilar.
              Där avsätter vi ju 100 miljoner kronor för att bygga upp och stärka
              de vägar som behövs för att kunna hantera detta. Jag tror att
              du kan vara lugn utifrån det. De myndigheter som finns och de
              aktörer som finns samverkar för att hitta den bästa tänkbara lösningen
              för den här katastrofen.
            </seg>
          </u>
          <note type="speaker" n="a1a1fd46">
            Anf. 14 OLA SUNDELL (m) replik:
          </note>
          <u who="ola_sundell_963beb" xml:id="i-e97f886f786e650d-3" n="a86e8aa2">
            <seg n="5dca1828">
              Fru talman! För egen del är jag väldigt lugn, för jag har inte
              drabbats. Det jag talar om är de människor i den här delen av
              Sverige som har drabbats och som behöver få ut sitt virke så fort
              som möjligt för att det ska behålla sitt värde. I ditt krishanteringsresonemang
              är allt som gäller för närvarande bra. Det är bara att följa de
              lagar och regler som finns. Om myndigheten säger si är det bara
              för oss i riksdagen att acceptera det. Det spelar ingen roll vad
              som händer. Om det ligger virke värt 20 miljarder som kan förstöras
              spelar det ingen roll i Peter Jonssons resonemang i det här skedet.
              Han är inte beredd att vidta en enda åtgärd för att förändra den
              här situationen så att den enskilde får komma undan på ett bättre
              sätt än tidigare. Det är krishantering från Peter Jonssons sida.
            </seg>
            <seg n="88294ac9">
              Här är det absolut en skillnad mellan den borgerliga alliansen
              och majoritetens syn på krishantering. Vi är beredda, i situationer
              där det krävs extraordinära åtgärder, att vidta just extraordinära
              åtgärder. Undantag från regel, brukar det kallas. Det är sådant
              som vi använder oss av när det gäller krishantering. Det skiljer
              oss. Han sitter nöjd, tittar på, när myndigheter agerar utifrån
              de lagar och regler som existerar när allt är som vanligt. Nu
              är det inte som vanligt. Men Peter Jonsson tycker att det är bra
              som det är.
            </seg>
          </u>
          <note type="speaker" n="feac735c">
            Anf. 15 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-1" n="db993074">
            <seg n="ccd7bfb0">
              Fru talman! Efterklokhetens krankhet kanske lyser igenom i det
              du säger. Men Ola, det viktiga är på något sätt att vi här pekar
              på en rad åtgärder som nu vidtas utifrån ekonomiska förutsättningar.
              Vi pekar också på att det ska vara en utförlig analys av hur resultatet
              av arbetet kring katastrofen speglar kommande lagstiftningsförändringar
              i den proposition som vi kommer att lägga fram nu till hösten
              och fatta beslut om till våren så att man på ett ordentligt sätt
              hanterar och effektiviserar myndigheternas roll i de olika situationerna
              men också regeringens kapacitet utifrån andra situationer.
            </seg>
            <seg n="5db72ce8">
              Det ni i den borgerliga maktalliansen har kommit fram med i det
              här betänkandet är ju ett konto. Ett konto skulle på något sätt
              vara det som helt enkelt löser alla bekymmer kring katastrofer
              i framtiden. Men så är det ju inte. Nu menar jag att vi ser en
              proposition komma fram med utvärdering och analys av det som har
              skett när det gäller stormen Gudrun men också andra katastrofer
              eller situationer som har uppstått i vårt land tidigare. Då kan
              vi skapa både en myndighetsstruktur och ett politiskt beslutsunderlag
              som vi kan känna oss trygga med inför framtiden. Jag välkomnar
              dig, Ola, i den debatten och den diskussionen inför kommande proposition.
            </seg>
          </u>
          <note type="speaker" n="81e228cc">
            Anf. 16 ESKIL ERLANDSSON (c) replik:
          </note>
          <u who="eskil_erlandsson_391bdb" xml:id="i-20fd5bf939bdd981-1" n="d4f931c5">
            <seg n="2e88ae82">
              Fru talman! Det betänkande som vi nu har för behandling i kammaren
              är ett generellt betänkande. Det handlar om åtgärder och ersättningar
              i samband med naturkatastrofer i Sverige. Det föranledde mig att
              inte prata om stormen Gudrun eller tsunamin i Sydostasien när
              jag höll mitt huvudanförande, vilket jag i och för sig hade kunnat
              göra.
            </seg>
            <seg n="264381a0">
              Då skulle jag ha sagt att jag tror att människor hade varit lyckliga
              om de i samband med tsunamin, när man satt på stranden och väntade
              på besked, hade vetat att det hade funnits ett katastrofkonto
              att tillgå. Det hade inneburit att de sluppit den väntan som nu
              blev ett antal dygn, och det är lång tid i en katastrofsituation.
              Det hade kunnat användas för att transportera hem mig eller de
              mina.
            </seg>
            <seg n="3683e88a">
              Jag förstår inte, Peter Jonsson, att Socialdemokraterna vill
              neka svenska folket denna angelägna sak, att på förhand veta att
              vi tillsammans ställer upp när det händer något dramatiskt för
              mig och dig eller för en del av landet. Vad är skälet till att
              ni inte bejakar det som på ett försynt sätt har framförts i ett
              antal reservationer?
            </seg>
          </u>
          <note type="speaker" n="b2d4c688">
            Anf. 17 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-2" n="db993074">
            <seg n="54be28d3">
              Fru talman! Ja om det hade varit de ekonomiska utgångspunkterna
              som avgjorde den krisorganisation som efter en tid sattes i verket
              när det gäller krisen i Sydostasien och tsunamins efterverkningar.
              Om det hade varit ekonomin som hade varit det avgörande! Men jag
              tror inte att det var ekonomin. Det var själva organisationen,
              beslutsfattandet och den delen, som eventuellt ledde fram till
              en tidsmässig förskjutning i fråga om en katastrof på andra sidan
              jordklotet. Det är det vi menar när vi svarar på den här reservationen
              och i tidigare debatter.
            </seg>
            <seg n="0f3736cb">
              Jag tror att man måste göra en mycket större bedömning och en
              mycket bredare bedömning av vad som krävs. Det gäller både det
              som sker nationellt och det som sker internationellt. Vi är ett
              av de länder som driver hårdast på den europeiska krishanteringen
              när det gäller katastrofer i vår omvärld. Det är där som de stora
              resurserna eventuellt kan sättas in vid sådana gigantiska katastrofer
              som den som skedde i Sydostasien. Där tror jag att det konto vi
              pratar om här ändå inte hade haft de resurser som krävs för att
              skapa förutsättningar för att gå in och vidta breda åtgärder på
              andra sidan jordklotet.
            </seg>
            <seg n="0bbf6018">
              Jag tror, som jag sade tidigare, att för vår del var det när
              det gäller den katastrofen inte de ekonomiska utgångspunkterna
              som var viktigast. Det kanske var andra saker, som jag hoppas
              kan förbättras i samband med den proposition som vi tar upp till
              hösten.
            </seg>
          </u>
          <note type="speaker" n="256163b8">
            Anf. 18 ESKIL ERLANDSSON (c) replik:
          </note>
          <u who="eskil_erlandsson_391bdb" xml:id="i-20fd5bf939bdd981-2" n="d4f931c5">
            <seg n="48788aa4">
              Fru talman! I en katastrofsituation, Peter Jonsson, kan vi väl
              vara överens om att dygn är en fruktansvärt lång tidsrymd. Och
              vi kan väl också vara överens om något annat du och jag, Peter
              Jonsson. Så här i efterhand har vi kunnat följa spelet mellan
              olika departement om vem som ska betala flygresorna hem från Thailand.
              Det gjorde, när den stunden kom, att de inte kom till stånd i
              den takt som eljest hade kunnat ske. Vi kan jämföra med hur italienarna
              hanterade den här situationen. Då kan man konstatera att de snabbt
              var på plats. Därmed orsakades mindre lidanden för de människor
              som i situationen ändå klarade livet och hälsan någotsånär men
              hade andra typer av lidanden.
            </seg>
            <seg n="ce3cf28c">
              Detta vill vi bygga upp inför framtiden, för det är förmodligen
              inte sista gången som vi får uppleva en katastrof i vårt land,
              eller i någon annan världsdel där svenskar blir utsatta för dess
              verkningar. Varför förnekar ni svenska folket denna rättighet,
              denna möjlighet? Vi hade kunnat bygga upp den tillsammans om ni
              hade tagit ert förnuft till fånga.
            </seg>
          </u>
          <note type="speaker" n="da56681d">
            Anf. 19 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-3" n="db993074">
            <seg n="8fa6882f">
              Fru talman! Vi är överens om viljan att skapa ett robustare samhälle
              inför framtiden. Där tror jag att vi är helt överens. Jag tror
              också att vi är ganska överens om en rad åtgärder som måste vidtas
              för att förändra organisationen, våra departement, och kanske
              också en del av lagstiftningen. Det arbetet pågår för tillfället.
            </seg>
            <seg n="8794975b">
              Javisst, det fanns en situation i samband med krisen i Sydostasien
              där det var diskussioner mellan departementen. Det var, som jag
              sade tidigare, problem i den organisation vi har genom att beslutsvägarna
              inte var tillräckligt effektiva. Därför måste vi se över detta,
              men jag menar att ett konto inte löser de bekymren.
            </seg>
            <seg n="25a4e0a7">
              Att det ska finnas resurser och medel i den svenska statsbudgeten
              för att hantera eventuella framtida katastrofer pekar vi på i
              vårt svar. Vi vill ha någon form av trygghetsfaktor i vår statsbudget.
              Men att redan nu, innan vi har helhetsbilden klar för oss, bestämma
              oss för ett konto och tro att det löser allt, oavsett om krissituationen
              är nationell eller internationell, det tror vi inte på.
            </seg>
            <seg n="79d298ba">
              Jag tror, Eskil Erlandsson, att det är en liten förenkling av
              det stora arbete som vi måste göra framöver i samband med höstens
              propositionen.
            </seg>
          </u>
          <note type="speaker" n="c24a7945">
            Anf. 20 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-52c40e2026428ba7-3" n="f85df526">
            <seg n="5986502e">
              Fru talman! Det lät på Peter Jonsson som om det fanns väldigt
              stora skillnader mellan de så kallade borgerliga reservationerna,
              som de har tillsammans med Miljöpartiet, och den socialdemokratiska
              och vänsterpartistiska skrivningen i försvarsutskottet.
            </seg>
            <seg n="b808e610">
              Jag har uppfattat att skillnaderna inte är så stora. Jag försökte
              i mitt anförande förklara att beslutet i försvarsutskottet fattades
              den 8 mars, och då talades det inte bara om ett konto utan även
              om att staten ska ta ett ekonomiskt ansvar och hur detta ska gå
              till. Statsministern pratade om det den 20 januari, eller vad
              det var, och inte heller han hade någon färdig modell för hur
              det skulle ske. Sedan kom vårpropositionen, som talar om budgetmarginal.
              Naturligtvis kan vi diskutera ett konto och hur det rent ekonomiskt
              ska fungera och passa in i det statliga budgetsammanhanget. De
              samverkande partierna Socialdemokraterna, Vänsterpartiet och Miljöpartiet
              har fastnat för budgetmarginal.
            </seg>
            <seg n="0afee52e">
              Det framstår som om det skulle finnas skillnader när en del från
              de borgerliga partierna yrkar bifall till reservationen och Peter
              Jonsson yrkar bifall till utskottets förslag. Jag gjorde aldrig
              det. För mig handlar det om att ha bådeoch. De är ganska lika
              i sin inriktning om vad vi vill få fram, nämligen någon typ av
              ekonomisk beredskap och tydliga regler för kommunerna så att de
              kan jobba på ett bra sätt om något allvarligt inträffar.
            </seg>
            <seg n="b0c6ceea">
              Jag skulle vilja höra om Peter Jonsson tycker att det finns små
              skillnader i den här frågan. I andra reservationer, då det är
              fråga om så kallade vågmästarreservationer, finnas ganska stora
              skillnader, men är skillnaderna så stora i dagens betänkande,
              Peter Jonsson?
            </seg>
          </u>
          <note type="speaker" n="e533114f">
            Anf. 21 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-4" n="db993074">
            <seg n="a27b7d67">
              Fru talman! I mitt huvudanförande sade jag tydligt och klart
              att jag tyckte att det var lite märkligt att det alls fanns reservationer
              i betänkandet. Det är egentligen svaret på din fråga. Jag tycker,
              som sagt, att det i den totala diskussionen och bedömningen av
              vad vi ska göra framöver finns en ganska samstämmig syn som förhoppningsvis
              ska leda fram till den proposition som jag tidigare nämnde att
              vi ska behandla i höst.
            </seg>
            <seg n="68963d2a">
              Det som gjort mig lite fundersam är att vi är överens, genom
              vårt goda samarbete med vårpropositionen, om hur vi ska hantera
              de finanser vi har och de insatser vi nu kommer att göra, men
              i betänkandet reserverar ni er för ett konto tillsammans med de
              borgerliga.
            </seg>
            <seg n="38c72e4a">
              Det är inte tid att fatta beslut ännu, och jag hoppas att Miljöpartiets
              riksdagsgrupp tänker om och röstar med utskottet och majoriteten
              i samband med voteringen i eftermiddag. Då blir jag jättenöjd,
              och jag tror att det vore ett klokt beslut ni i så fall fattade.
            </seg>
          </u>
          <note type="speaker" n="796e1f05">
            Anf. 22 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-52c40e2026428ba7-4" n="f85df526">
            <seg n="bb51dbe2">
              Fru talman! Det önskemålet kan ju även gälla oss i fråga om den
              socialdemokratiska riksdagsgruppen, alltså att ni tänker om och
              röstar på reservationen.
            </seg>
            <seg n="de998d15">
              Jag försökte förklara att vi den 8 mars inte hade vårpropositionsförhandlingar.
              Då hade vi ännu inte haft det goda samarbetet kring vårpropositionen,
              även om vi tidigare tagit tag i olika åtgärdsförslag och de ekonomiska
              konsekvenserna av de åtgärder som sattes in med anledning av stormen
              Gudrun. För mig handlar det om att vi kommer att hålla fast vid
              de markeringar som är gjorda i utskottet. Så enkelt är det. Ändå
              känns det som om vi är väldigt överens, och det är positivt. Det
              kan leda fram till bra förslag, antingen en särskild proposition
              eller i höstbudgeten, om hur vi rent ekonomiskt ska kunna hantera
              dessa situationer.
            </seg>
          </u>
          <note type="speaker" n="4ce243e6">
            Anf. 23 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-5" n="db993074">
            <seg n="61a811e9">
              Fru talman! Det som vi inte är överens om i betänkandet, och
              jag nämnde det också i mitt huvudanförande, är att det finns en
              risk med att upprätta någon form av katastroffond eftersom det
              kan leda till att branschens företrädare och markägare, och kanske
              också andra människor runtomkring, vid en eventuell ny katastrof
              förväntar sig att staten ska vara något slags gigantiskt försäkringsbolag
              och att man därmed inte vidtar förebyggande åtgärder, oavsett
              vad det gäller, för att på så sätt verkligen vara delaktig i att
              göra samhället mer robust.
            </seg>
            <seg n="46891f99">
              Staten kan inte ensam vara den aktör som ser till att samhället
              blir robust och säkert, utan vi medborgare måste tillsammans med
              myndigheter, företagare och vem det vara månde delta i detta arbete.
              Det är det som skiljer oss åt lite grann när vi ser på reservationen
              i förhållande till utskottets förslag i betänkandet. Och som sagt,
              det finns tid kvar. Det kan hända något roligt i eftermiddag.
            </seg>
          </u>
          <note type="speaker" n="3e6e2978">
            Anf. 24 ERLING WÄLIVAARA (kd) replik:
          </note>
          <u who="erling_walivaara_05b445" xml:id="i-81bdfd59001c3fe0-1" n="32bf45a7">
            <seg n="4a3d06d1">
              Fru talman! Det Peter Jonsson framför i sitt inlägg är klassisk
              socialdemokratisk politik: Gör inget förrän du absolut måste.
              Stå handlingsförlamad. Jag tycker att det är omvändelse under
              galgen. I vårpropositionen avsätts 2 miljarder till åtgärder efter
              katastrofen, exempelvis genom dieselskatten. Visst, det är väldigt
              bra. Men varför måste vi vänta till vårpropositionen, när katastrofen
              hänt långt tidigare, innan vi får klara signaler om ifall det
              kommer pengar?
            </seg>
            <seg n="6508982a">
              Sedan säger Peter Jonsson att vi ska få en proposition till hösten.
              Också det är ett bevis på Socialdemokraternas senfärdiga politik.
              Vi behandlar en proposition till hösten, och till våren fattar
              vi beslut ett år efter det att katastrofen inträffade. Jag trodde,
              kanske i min enfald, att även Socialdemokraterna insåg allvaret
              efter de två katastroferna. Men så är det tydligen inte.
            </seg>
            <seg n="c41ab4a3">
              Borde vi inte, Peter Jonsson, ha en incidentberedskap i Regeringskansliet
              med klara handlingsplaner så att vi inte behöver hamna i den situationen
              att vi fyra månader efter katastrofen aviserar: Okej, ni får era
              pengar så att ni klarar den uppkomna situationen. Sedan är det
              mycket viktigt att analysera vad den här katastrofen innebar,
              vad konsekvenserna blev för enskilda och för kommuner, så att
              vi kan sätta in snabb hjälp när det behövs.
            </seg>
          </u>
          <note type="speaker" n="0b88bb43">
            Anf. 25 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-6" n="db993074">
            <seg n="ca73a399">
              Fru talman! Det sista vill jag hålla med om, nämligen att vi
              måste analysera, ta reda på och få erfarenhet av de situationer
              som på olika sätt berört oss när det gäller den här katastrofen.
              Det är oerhört viktigt. Men jag vill dock säga att en katastrof
              är en katastrof, och en katastrof betyder att det mest oväntade
              händer. Vi vet inte vilka effekter det får. I annat fall är det
              ju inte en katastrof. Då är det någonting annat.
            </seg>
            <seg n="837b9c2f">
              Det innebär att man alltid kan vara efterklok och säga: Vad var
              det vi sade! Det var det vi skulle ha gjort! Det kan man säga
              när man har resultatet i hand. Det är ofta en borgerlig politik
              att inte själva ha så många visioner men sedan komma med starka
              ifrågasättanden när en situation uppkommit. Då har man en mängd
              förslag. Det är lätt att ha dem då.
            </seg>
            <seg n="d447567c">
              Vi har två tidpunkter då vi reglerar budgeten. Det är själva
              budgeten och sedan är det tilläggsbudgeten. Det är där man i så
              fall gör förändringar och tillskjuter eller tar bort resurser
              i statsbudgeten. Det är därför detta finns med i vårpropositionen.
              Det är ganska självklart.
            </seg>
            <seg n="cb2d0448">
              När det sedan gäller Regeringskansliet tror jag inte att Erling
              Wälivaara, om den borgerliga maktalliansen mot förmodan vinner
              valet nästa år, tycker att det är rätt att riksdagen börjar fundera
              på hur Regeringskansliet ska formeras i dess olika delar, att
              vi här ska bestämma hur regeringen och dess arbete ska vara.
            </seg>
            <seg n="37398ce6">
              Jag tror inte att du vill det, Erling, och jag vill det heller
              inte. Om regeringen bedömer att man behöver en organisation för
              att stödja i händelse av eventuella framtida naturkatastrofer,
              då är det statsministern som har i uppgift att fatta ett beslut
              och genomföra den förändringen. Det är inte riksdagen som ska
              göra det. Jag tror att vi är överens i den frågan.
            </seg>
          </u>
          <note type="speaker" n="82bbf2c7">
            Anf. 26 ERLING WÄLIVAARA (kd) replik:
          </note>
          <u who="erling_walivaara_05b445" xml:id="i-81bdfd59001c3fe0-2" n="32bf45a7">
            <seg n="0a17e80c">
              Fru talman! Jag har erfarenhet från försvaret, luftbevakningen,
              där jag har jobbat i 37 år. I luftförsvaret har vi hela tiden
              haft det vi kallar incidentberedskap. Det har varit en bra lösning.
              Vi har vetat precis vad vi ska göra om norrmännen kommer och flyger
              över oss. Då vet vi precis vad vi ska vidta för åtgärder, hur
              vi ska skicka signaler till berörda så att rätt åtgärder vidtas
              och så vidare. Jag tycker inte att det skulle vara så svårt att
              också ha sådan beredskap i Regeringskansliet så att man inte jag
              vill knappt nämna det, men jag måste går på teater när sådana
              här allvarliga olyckor har hänt.
            </seg>
            <seg n="3e231ed0">
              Man kan inte efteråt säga att man inte kan stå och vakta faxen
              och så vidare. Det är ju inte meningen att statministern eller
              utrikesministern ska göra det, men det ska finnas folk som klarar
              det och som snabbt kan fatta beslut.
            </seg>
            <seg n="c5bc9c81">
              Peter Jonsson, hade det inte varit bra om man redan den 10 januari
              hade haft dessa 2 miljarder? Då hade man haft krisberedskap, och
              man hade snabbt kunnat konstatera att det var en stor kris och
              att man måste hjälpa till på bästa sätt.
            </seg>
          </u>
          <note type="speaker" n="37cdb691">
            Anf. 27 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-7" n="db993074">
            <seg n="72f0c448">
              Fru talman! Den 10 januari hade man nog ännu inte insett vidden
              av stormens härjningar, och då skulle man ha satt in pengarna
              i ett system som inte gav effekt.
            </seg>
            <seg n="b6d0a7f4">
              Man har haft samarbete med aktörerna på området, och enligt de
              signaler som jag har fått är man nöjd med de insatser som görs
              och med det samarbete som har ägt rum mellan regeringen och de
              aktörer och kommuner som har drabbats av stormen.
            </seg>
            <seg n="d765a335">
              När det gäller den framtida organisationen av krishanteringen
              tycker jag att vi ska vara tydliga jag tror att vi är överens
              om detta och säga att det inte är vi i riksdagen som ska avgöra
              hur Regeringskansliet är uppbyggt. Vi kan naturligtvis ha synpunkter
              på hur vi får ett tryggare samhälle och vad som krävs för det,
              men det är fortfarande statsministern som avgör vilken organisation
              han vill ha omkring sig.
            </seg>
            <seg n="e09c8eb5">
              Det arbete som nu ska göras för att ta fram propositionen innefattar
              en rad utredningar som ska lämna svar på hur vi ska hantera eventuella
              terrorhandlingar, katastrofer på andra områden och liknande. Vi
              ska arbeta för att den blir så bra att vi kan skapa det robusta
              samhälle som jag och du, Erling, vill ha. Jag ser inget fel i
              att vi jobbar långsiktigt med en proposition som vi eventuellt
              ska fatta beslut om på våren. Det måste finnas en trygghet i detta.
            </seg>
            <seg n="e08ac599">
              Jag hoppas att, genom det samarbete som vi har i den europeiska
              familjen och genom de insatser som finns och som gäller både materiel
              och människor, också de andra EU-länderna ska hjälpa till och
              pusha på för att bygga upp en krishantering i EU och göra både
              Sverige och Europa starkare inför kommande naturkatastrofer eller
              andra hemska händelser som sker i vår omvärld.
            </seg>
          </u>
          <note type="speaker" n="5108e585">
            Anf. 28 HELI BERG (fp) replik:
          </note>
          <u who="heli_berg_9c93a3" xml:id="i-9879c1c5af7da40e-1" n="8820d016">
            <seg n="311e96ac">
              Fru talman! Visst är det sant, som Peter Jonsson säger, att regeringen
              har agerat i vårpropositionen med olika ersättningar till de skadedrabbade.
              Det är helt riktigt. Fattas bara annat!
            </seg>
            <seg n="24a6adcc">
              Men kan Peter Jonsson förklara hur det hänger ihop att man ger
              pengar till hanteringen av en katastrof och tar pengar från en
              annan. I vårpropositionen har man skurit ned anslagen för krisberedskapsverksamheten
              med över 100 miljoner kronor. Denna plötsliga nedskärning drabbar
              arbetet med vår krisberedskap, som just nu borde vara ett mycket
              högt prioriterat område.
            </seg>
          </u>
          <note type="speaker" n="d144999a">
            Anf. 29 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-8" n="db993074">
            <seg n="77acac04">
              Fru talman! För att man ska kunna hantera en sådan extraordinär
              situation som katastrofen i södra Sverige ändå är det handlar
              både om att hantera själva virket genom till exempel lagring i
              vattendrag, om att vidta åtgärder för att förbättra skogsbilsvägar
              och om åtgärder för skogen och naturen är det viktigt att vår
              budget kan hantera vissa förändringar, även om de under en kort
              period skulle kunna påverka till exempel Krisberedskapsmyndigheten
              och dess arbete.
            </seg>
            <seg n="0945224e">
              Är det någon gång som vi har fått pröva hur vår krisberedskap
              fungerar rent praktiskt så är det faktiskt vid den storm som vi
              nu har haft i södra Sverige. Det kan vi dra lärdom av, och det
              kan göra att vi utvecklar Krisberedskapsmyndigheten. Där har staten,
              kommunerna och hemvärnet varit aktörer, och enskilda människor
              har kämpat för att hantera den uppkomna situationen på bästa sätt.
              Med den lärdom vi har fått av detta tror jag att de medel man
              nu tar bort från Krisberedskapsmyndigheten ändå kan ge en positiv
              effekt tillbaka.
            </seg>
          </u>
          <note type="speaker" n="5b4ec4a0">
            Anf. 30 HELI BERG (fp) replik:
          </note>
          <u who="heli_berg_9c93a3" xml:id="i-9879c1c5af7da40e-2" n="8820d016">
            <seg n="e7d139c8">
              Fru talman! För mig är det inte rimligt att man ställer kriser
              mot varandra. Vi vet ju att vår krisberedskapsmyndighet har haft
              mycket kostnader. Innan stormen Gudrun kom hade vi tsunamin. Här
              blir det två kriser som ställs mot varandra och som drar resurser
              från varandra. Så kan det bli även i framtiden.
            </seg>
            <seg n="89270cd3">
              Med vårt förslag om ett konto skulle man i framtiden slippa sådana
              groteska konsekvenser av budgettricksandet. Då skulle man i varje
              stuga och i varje kommunhus veta hur det blir om en katastrof
              eller en storm hemsöker bygden. Då finns det pengar på kontot,
              och man vet vilka regler som gäller. Det är trygghet för mig.
            </seg>
          </u>
          <note type="speaker" n="f4cf8c68">
            Anf. 31 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-9" n="db993074">
            <seg n="4d09de90">
              Fru talman! Jag vill ställa en fråga. Egentligen är den till
              samtliga borgerliga företrädare, men främst till dig, Heli. Du
              ingår ju i den borgerliga grupperingen här.
            </seg>
            <seg n="8e14c0a3">
              Hur stort ska kontot vara? Handlar det om 1 miljard, om 10 miljarder
              eller 100 miljarder? Hur stort ska det vara? Det är ju inte bara
              till för att man ska kunna hantera den nu uppkomna situationen
              i södra Sverige, utan du säger att kommunerna i princip bara ska
              kunna ta telefonluren och ringa för att få pengar ur kontot.
            </seg>
            <seg n="151c8052">
              Jag var kommunpolitiker innan jag blev riksdagsledamot. Naturligtvis
              hade det varit jättebra om man hade haft någon form av kontosystem
              där vi kommunpolitiker hade kunnat ringa och begära pengar så
              fort vi såg att det fanns problem, till exempel för skolans verksamhet.
            </seg>
            <seg n="57da2fb7">
              Jag pekade förut på att detta kan skapa en situation där man
              i det förebyggande arbetet tar bort de incitament som finns. Visst
              ska staten ha medel för att kunna gå in och trygga och skapa förutsättningar
              vid eventuella katastrofer, men det är inte så enkelt att det
              handlar om att bara skapa ett konto, och sedan fungerar allt.
            </seg>
            <seg n="d4c29e2b">
              Jag skulle vilja ha svar från Heli Berg. Hur stort ska kontot
              vara? Det skulle vara bra att veta detta inför kommande diskussioner.
            </seg>
          </u>
          <note type="speaker" n="cc8e9ce4">
            (HELI BERG (fp):
          </note>
          <u who="heli_berg_9c93a3" xml:id="i-9879c1c5af7da40e-3" n="8820d016">
            <seg n="fb497f08">
              Tyvärr har jag ingen talartid kvar.)
            </seg>
          </u>
          <note type="speaker" n="4ca5b0f9">
            Anf. 32 PER ROSENGREN (v):
          </note>
          <u who="per_rosengren_6dc25d" xml:id="i-5987570a2ab37a02-0" n="c828d3ca">
            <seg n="28f05a36">
              Fru talman! Jag ska inleda med att säga att det egentligen är
              synd att vi under den tid då allt detta inträffade inte hade en
              borgerlig regering. Man bibringas faktiskt uppfattningen att om
              det hade funnits en borgerlige regering under denna tid så hade
              tsunamin inte inträffat, och stormen skulle bara ha varit en liten
              västanfläkt. I direkt anslutning till katastroferna gick de borgerliga
              partierna ut och sade att de skulle ha klarat av det hela. Och
              om katastroferna likafullt skulle ha inträffat, så skulle den
              borgerliga regeringen ha befunnit sig nere i Khao Lak och Phuket
              redan innan den andra vågen svepte in. De borgerliga säger sig
              besitta den handlingskraften.
            </seg>
            <seg n="90253842">
              Jag erkänner att den majoritet som nu finns inte hade någon möjlighet
              att förhindra eller ta tag i det hela på det sättet. Jag tror
              att samtliga i Sverige blev tagna på sängen av båda dessa katastrofer.
              Det är bara att erkänna: Det fanns ingen beredskap för denna typ
              av katastrofer, framför allt inte för det som inträffade i Sydostasien.
            </seg>
            <seg n="6a9e3b74">
              Man har förut diskuterat frågan om huruvida man ska ha en krisledningsgrupp
              i Regeringskansliet. Då var inte de borgerliga eniga om att man
              skulle ha det. Centern röstade emot ett sådant förslag. Man ska
              vara medveten om det. I efterhand är det väldigt lätt att ställa
              sig upp och kritisera.
            </seg>
            <seg n="32c0f459">
              Samtidigt är det väldigt intressant att vi nu har den här debatten.
              Det handlar egentligen inte om tsunamin eller stormen Gudrun.
              Det handlar om hur vi i framtiden ska kunna ersätta människor
              som drabbas av naturkatastrofer. Vad är då naturkatastrofer, kan
              man fråga sig.
            </seg>
            <seg n="649b992f">
              Det inte så säkert att det som händer i vissa kommuner när vattnet
              stiger är naturkatastrofer på det sättet. Kommunerna har ett ansvar
              att se till att bygga på sådana ställen där det de senaste fyra,
              fem åren inte har varit översvämningar.
            </seg>
            <seg n="7d3b7cfe">
              Runtom i Sverige planeras i dag bebyggelse på områden som för
              tre år sedan stod under vatten. Ska då staten gå in och ersätta
              kommuner för sådana totala felplaneringar? Det är inte så säkert.
            </seg>
            <seg n="c1b91cef">
              Det har här hävdats att de borgerliga förespråkar en fond eller
              ett katastrofkonto. Så är det inte. Vad de borgerliga säger i
              reservationen är: På sikt kan ett nationellt katastrofkonto övervägas
              i sådant syfte.
            </seg>
            <seg n="635f385a">
              Majoriteten säger: Vi överlämnar detta till en utredning. Majoriteten
              skriver också att denna utredning bör tillsättas omgående. Vad
              säger man då i reservationen? Jo, att frågan bör utredas.
            </seg>
            <seg n="cedaf6b1">
              Egentligen är utskottets förslag skarpare formulerat än reservationen.
              Vi utgår från att det ska tillsättas en utredning och att den
              ska tillsättas omgående. Kommer detta till regeringens bord och
              reservationen vinner gehör kan regeringen säga: Det var inte så
              viktigt det här.
            </seg>
            <seg n="aecd4b0e">
              Om majoritetens förslag till text i utskottsbetänkandet däremot
              går igenom är det en klar uppmaning till regeringen att en utredning
              ska tillsättas omgående. Vi vet att det många gånger ges löften
              att det ska tillsättas någonting. Här säger de borgerliga och
              Miljöpartiet: Det här är inte så vikigt, utan det kan vi dra på.
            </seg>
            <seg n="6895becd">
              Man säger bör. Det är synd att inte Allan Widman som sitter i
              försvarsutskottet är här i dag. Han kan som jurist verkligen berätta
              för de borgerliga vad det är för skillnad på bör och ska tillsättas
              omgående.
            </seg>
            <seg n="6e1f6924">
              Vi märker också detta i synen på frågan om fond. Representanten
              för Centerpartiet står här och säger att det ska instiftas ett
              katastrofkonto. De andra borgerliga vill inte uttala sig alls
              på samma sätt. Det är därför reservationen är formulerad som den
              är. Det finns ingen enighet om hur man vill ha det.
            </seg>
            <seg n="57cb925c">
              Från Vänsterpartiets sida kommer vi att invänta utredaren. Det
              är därför vi tillsätter en utredning. Om utredaren kommer fram
              till att det finns fördelar med ett katastrofkonto kommer vi att
              bifalla ett sådant.
            </seg>
            <seg n="4b189018">
              Det intressanta är att man måste väga: Vad är det bästa? Är det
              att skapa en budgeteringsmarginal för att klara denna typ av katastrofer,
              eller är det att införa en fond? Vi är inte i dag helt på det
              klara med vad som är bäst. Det överlämnar vi åt en utredare att
              ge förslag till och väga för och emot.
            </seg>
            <seg n="a13b2775">
              Jag vill här klart deklarera att vi inte är emot ett konto av
              princip. Kan man få det utformat på ett lämpligt sätt välkomnar
              vi det. Det viktigaste är att människor ska kunna hållas skadeslösa
              vid den här typen av katastrofer.
            </seg>
            <seg n="09fffbb1">
              Så till den smått förvirrade debatten om stormen Gudruns härjningar
              och vilka åtgärder som är vidtagna. Här går de borgerliga upp
              i debatten och säger: Det kom i vårpropositionen, och det är alldeles
              för sent. Beskedet om lagringsstöd, minskning av dieselskatten,
              farleds- och banavgifter och allt detta fick de berörda väldigt
              tidigt. Det är vad som kallas för Stormen 1. Där ingick också
              att det skulle bli en ersättning med 10 kr kubikmetern.
            </seg>
            <seg n="2d3a170a">
              Därefter har man i samband vårbudgeten också tagit med Stormen
              2. Där är det 50 kr kubikmetern i ersättning. Med detta har de
              berörda organisationerna låtit sig nöja. LRF och andra hade naturligtvis
              en hel arsenal med förslag om skogskonto, skogsavdrag och så vidare.
              Det är klart att alla intresseorganisationer passar på när det
              finns en möjlighet att föra fram förslag som man fört fram tidigare
              i andra sammanhang. Det kanske kan slippa igenom någonting.
            </seg>
            <seg n="1f4c6bef">
              Det som nu är föreslaget finns det en stor acceptans för från
              berörda parter. Det är väldigt olyckligt att man går ut och försöker
              att göra den här frågan till någonting som det egentligen inte
              är. Här har regeringen och samarbetspartierna agerat ganska snabbt,
              och man gav löften väldigt fort.
            </seg>
            <seg n="b5e2521c">
              Ola Sundell var uppe i debatten och krävde att man snabbt skulle
              fatta beslut om att man skulle vattenlagra. Problemet är att länsstyrelserna
              har en del att säga till om. Man underkände det stora förslaget
              när det gäller Kronoberg, eftersom det skulle få miljökonsekvenser.
            </seg>
            <seg n="ca5b0739">
              Man kontrollerade vilka förgreningar som fanns under vattnet,
              hur vattenflödena såg ut och hur vissa dricksvattentäkter skulle
              kunna kontamineras på grund av detta. Men det ska man inte göra,
              sägs det. Det ska vara generella dispenser. Vräk i virket bara,
              och ta inte hänsyn till hur dricksvattnet påverkas.
            </seg>
            <seg n="bd2d2750">
              Det är oerhört viktigt att man gör de analyser som måste göras
              för att inte en naturkatastrof ytterligare ska orsaka en annan
              katastrof. Det är viktigt att de som är experter på det här området
              får yttra sig. I det här fallet kunde man inte tillåta virkeslagring.
              Det är bara att beklaga. Men vattenflödena var sådana i de här
              områdena.
            </seg>
            <seg n="3ed85f7f">
              Frågan om totalvikt för lastbilar är i och för sig också intressant.
              Det intressanta i det sammanhanget var att åkerinäringen klart
              deklarerade att den inte stod bakom att man skulle öka bruttovikten.
              Det handlar om slitaget på vägarna men också om slitaget på lastbilar
              och så vidare. Det skulle orsaka betydligt högre kostnader för
              dem i det här sammanhanget. Det var i varje fall det meddelande
              vi fick från skogsnäringen. Jag vet inte om Ola Sundell eller
              de borgerliga har någon annan uppfattning om detta.
            </seg>
          </u>
          <note n="3b961ac7">
            Jag yrkar bifall till utskottets förslag i betänkandet.
          </note>
          <note type="speaker" n="cc20a8bd">
            Anf. 33 OLA SUNDELL (m) replik:
          </note>
          <u who="ola_sundell_963beb" xml:id="i-e97f886f786e650d-4" n="a86e8aa2">
            <seg n="605abbf9">
              Fru talman! Per Rosengren ondgör sig över vår krishanteringsförmåga.
              Det var spydigheter hela vägen. Jag kan lugnt säga att frågan
              om krishanteringsfunktion i Regeringskansliet är av gammalt datum.
            </seg>
            <seg n="eebefa5a">
              Det inrättades faktiskt en sådan under Carl Bildts tid. Det var
              en tid innan Per Rosengren beträdde kammarens golv här i riksdagen.
              Under Göran Perssons regeringstid har man slopat den här funktionen.
              Det visade sig väl med all önskvärd tydlighet att det hade varit
              ganska bra om man haft kvar just den funktionen när tsunamikatastrofen
              inträdde.
            </seg>
            <seg n="29fe15f0">
              Det här är ingenting som vi har kommit på efter ett tag att det
              kunde vara ganska bra. Det är av gammalt datum. Vi har genom åren
              väckt motioner på längden och tvären från vårt parti som har tagit
              upp just den samordnande funktionen i Regeringskansliet. Det är
              inget nytt under stjärnorna, herr Rosengren.
            </seg>
            <seg n="6e7dd75e">
              Sedan till frågan om stormen Gudrun, det ena med det andra, lagringen
              i sjöarna, och hur farlig den nu är. Det är alldeles klart att
              det är en påverkan på miljön. Man vill lagra virke därför att
              transporterna ut från skogen, herr Rosengren, inte är av den kalibern
              som behövs. Man är tvingad att lagra. Man måste lagra antingen
              på terminal, vid industrier eller lagra i sjön. Det är orsaken.
            </seg>
            <seg n="7732b242">
              Om herr Rosengren kan komma på den kloka idén att höja bruttovikterna
              och sänka dieselskatten så att fler är intresserade av att köra
              virke i det här området kommer miljöpåverkan att minska. Min fråga
              till Per Rosengren är: Är Rosengren beredd att biträda en linje
              där man ökar möjligheterna att lasta mer och sänker dieselskatten?
            </seg>
          </u>
          <note type="speaker" n="831e8e02">
            Anf. 34 PER ROSENGREN (v) replik:
          </note>
          <u who="per_rosengren_6dc25d" xml:id="i-5987570a2ab37a02-1" n="c828d3ca">
            <seg n="eb0e5103">
              Fru talman! Vad som göras skall är redan gjort. Dieselskatten
              är borttagen för hela Götaland när det gäller virkestransporterna.
              Den är helt borttagen som ett led i detta. Det innebär att man
              redan har vidtagit åtgärder i sammanhanget.
            </seg>
            <seg n="288ac1b0">
              När det sedan gäller bruttovikten är det inte entydigt hos åkerinäringen
              heller om det är en bra åtgärd. De signaler vi har fått är att
              det inte är det.
            </seg>
            <seg n="5ce7362a">
              Jag ondgör mig inte över krishanteringsproblematiken på Regeringskansliet.
              Jag bara konstaterar att när frågan har varit uppe har det inte
              funnits en enighet hos alliansen om att man ska inrätta en funktion
              för detta eller om behovet av en sådan. Det är möjligt att det
              fanns någon idé under Carl Bildts tid, men den prövades aldrig
              så vi vet inte hur den fungerade. Det är möjligt att även en krishanteringsfunktion
              inom Regeringskansliet kan komma att övervägas längre fram.
            </seg>
            <seg n="e3bf5758">
              Men vi har faktiskt en utredare som sitter nu Hirschfeldt heter
              han väl. Jag tror att vi ska avvakta det som han kommer fram till,
              för det är där som utvärderingen sker. När den väl är klar kanske
              det blir så att det förordas en form av krisberedskap inom Regeringskansliet.
            </seg>
          </u>
          <note type="speaker" n="80213a1a">
            Anf. 35 OLA SUNDELL (m) replik:
          </note>
          <u who="ola_sundell_963beb" xml:id="i-e97f886f786e650d-5" n="a86e8aa2">
            <seg n="625019f7">
              Fru talman! Stöddigheten från Rosengren är som bortsopad, kan
              man lugnt konstatera i det här replikskiftet. Nu är han plötsligt
              beredd att ompröva det här med en samordnande krishanteringsfunktion
              i Regeringskansliet. Nu är det som vi har sagt i den borgerliga
              alliansen plötsligt inte så tokigt.
            </seg>
            <seg n="df244c02">
              Jag tror att Rosengren sitter i skatteutskottet. När det gäller
              dieselskatter berör sänkningen på diesel terrängtransport när
              man transporterar virke från skog ut till väg. Den gäller inte
              transport för virkesupplaget till industri, till terminal eller
              vart man nu vill ha virket. Det är den delen av dieselskattesänkningen
              som skulle speeda upp transporterna och underlätta virkesflödet
              ut till industrin bland annat. Den här delen leder i sin tur till
              en mindre miljöpåverkan med vattenlagring, vattenbegjutning vid
              industri och eventuellt kemikalier.
            </seg>
            <seg n="1d8cdfb4">
              Jag går nu över till totalvikterna. Anledningen till att man
              skulle ha gjort det här omedelbart är att fyra månader är förlorade.
              I Norrland är det tjälad mark. Man kan köra lastbil på en blöt
              myr mitt i vintern i Norrland. Det är ingen påverkan på vägnätet
              därvidlag. Det hade varit en underbart bra åtgärd att göra detta
              i hela landet. Då hade man förflyttat resurser från norra Sverige
              till södra Sverige med mindre miljöbelastning, och markägaren
              hade tappat mindre pengar. Industrin gynnas också därför att kvalitetsförlusterna
              minskar. Allt det där hade vi fått om man hade vidtagit en åtgärd
              i den här riktningen.
            </seg>
            <seg n="8e2ac6b2">
              Jag upprepar min fråga: Är Rosengren beredd att biträda en linje
              med högre totalvikter och sänkta dieselskatter just för att åstadkomma
              en mindre belastning på miljön?
            </seg>
          </u>
          <note type="speaker" n="a8a06605">
            Anf. 36 PER ROSENGREN (v) replik:
          </note>
          <u who="per_rosengren_6dc25d" xml:id="i-5987570a2ab37a02-2" n="c828d3ca">
            <seg n="ec8aeaaf">
              Fru talman! Vi finner ingen anledning till generellt sänkta dieselskatter.
              Det skulle kapa konkurrenssituationer. Det viktigaste är att få
              fram virket till väg. Därefter ska konkurrenssituationen vara
              densamma för företag i olika delar av landet i Götaland eller
              i Svealand. Det vore ganska knepigt om man skulle ha speciella
              lösningar för samtliga vägtransporter också.
            </seg>
            <seg n="61b2cfcb">
              När det gäller krisberedskapen inom Regeringskansliet har jag
              sagt att jag avvaktar en utredare som utreder vilka effekter olika
              saker får. Jag är öppen för vad som helst som en utredare kommer
              fram till och som är väl underbyggt betydligt bättre underbyggt
              än vad Ola Sundell säger.
            </seg>
            <seg n="d2c60d5f">
              Vi lever inte i Sovjet på 60-, 70- och 80-talen, Ola Sundell!
              Vi kan inte beordra åkerinäringen att lasta lastbilarna tyngre
              än vad man vill göra. Ola Sundell vill alltså gå in och säga till
              åkerinäringen hur mycket man ska lasta. Åkerinäringen vill inte
              göra det, för man vill spara sina maskiner. Det verkar som om
              Ola Sundell längtar tillbaka till ett annat samhälle österut,
              där man kan beordra näringen att göra på ett visst sätt.
            </seg>
          </u>
          <note type="speaker" n="ac516fb9">
            Anf. 37 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-accf8f982a92e6a2-0" n="18ec1e8a">
            <seg n="73e5da64">
              Fru talman! För vilken gång i ordningen har vi åter fått åse
              någonting som har inträffat som är oönskat? Och hur många gånger
              till ska vi behöva påminnas innan vi kan skapa en tillräcklig
              beredskap och väckas ur den slummer som vi har?
            </seg>
            <seg n="5cf9f93f">
              På ett år nu har vi drabbats av översvämningar, tsunamikatastrof
              och naturkatastrof i form av skogsskövling i samband med stormen.
              Jag blir lite bekymrad när jag hör Peter Jonsson säga att det
              dog 20 stycken i skogskatastrofen. Men snälla ni denna katastrof
              är i högsta grad pågående! Vi är mitt i den. I förra veckan dog
              en familjeförsörjare någon mil ifrån mig. Jag bor nämligen mitt
              i området. Veckan dessförinnan dog ytterligare en. Jag får en
              känsla av att när man befinner sig i Helsingfors så tror man att
              det är över. Men så är inte fallet. På Värnamo lasarett tar man
              dagligen emot dem som skadas just av upparbetningen. Bär det med
              er!
            </seg>
            <seg n="8b8d16d3">
              Nästa problem runt hörnet är insektsangreppen, som kan bli fullständigt
              förödande för skogen. Det kan ta den kvarvarande skogen, och då
              har vi oerhört stora försörjningsbekymmer eftersom skogen ensamt
              ur nettoexportsynpunkt är dubbelt så stor som Volvo Lastvagnar,
              Volvo Personvagnar, Saab, Scania och Ericssons hårdvarutillverkning.
              Kom ihåg det!
            </seg>
            <seg n="a040273e">
              Initialt kunde man inte nå 112, det vill säga nödnumret. Undsättning
              var över huvud taget omöjlig på grund av att vägarna var helt
              blockerade. El och tele var utslagna. Det är också märkligt att
              både fast och mobil telefoni var borta.
            </seg>
            <seg n="01fa1e71">
              Man kan undra vad försvarsutskottet har för ansvar i den här
              frågan. Som jag ser det handlar det först och främst om att minska
              effekterna när en katastrof inträffar. Dessutom ska det finnas
              en tillräcklig beredskap, och staten ska kunna agera. När det
              gäller att minsta effekterna kan man konstatera att det inte har
              ställts tillräckliga krav på dem som är infrastrukturhållare i
              det här landet. Hur kan man tillåta att både fast och mobil telefoni
              slås ut samtidigt? Hur kan man tillåta att 10 000-tals människor
              blir utan telefon och el i veckor och månader? Detta är oacceptabelt
              i ett modernt samhälle.
            </seg>
            <seg n="016e8701">
              Om vi tittar på beredskapsfrågan ser vi att regeringens budgetberedskap
              är under all kritik. Man borde väl åtminstone ha några promille
              att kunna spela med. Nej, nu ska det tricksas och krånglas. Det
              har vi sett både när det gäller tsunamin och skogen. Så länge
              vi har en vänsterkartell i majoritet i det här landet behövs det
              sannerligen ett konto. Det här är naturligtvis oacceptabelt.
            </seg>
            <seg n="42f8a948">
              När det gäller agerandet kan jag säga att utan alla dessa tusentals
              enskildas insatser i det initiala skedet hade effekterna blivit
              väsentligt värre. Det saknades samordning. Det saknades någon
              som kunde peka med hela handen. Det har framförts här tidigare,
              och detta går inte nog att understryka. Det är oacceptabelt.
            </seg>
            <seg n="be551c01">
              Försvarsutskottet har ett särskilt ansvar. Sveriges medborgares
              tilltro till staten har fått en mycket allvarlig knäck av de senaste
              katastroferna. Därför vill jag uppmana försvarsutskottets vänsterkartell
              att i fortsättningen se till att agera i stället för att reagera.
            </seg>
          </u>
          <note type="speaker" n="186cb513">
            Anf. 38 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-10" n="db993074">
            <seg n="4cd8a5a1">
              Fru talman! Jag skulle vilja ställa precis den fråga som jag
              ställde först till Heli Berg. Hon kunde ju tyvärr inte svara,
              men det kanske Bengt-Anders kan göra nu.
            </seg>
            <seg n="9cdd27e0">
              Hur stort ska kontot vara? Ska det vara på 1 miljard, som jag
              sade förut, 10 miljarder eller 100 miljarder? Det är egentligen
              det som den borgerliga maktalliansen har som förslag om man ser
              till reservationerna. Det är detta som man har som utgångspunkt;
              det skulle vara det som löser problematiken.
            </seg>
            <seg n="29460e11">
              För övrigt är vi ju överens när vi pratar om att vi ska ha en
              analys och ta fram ett underlag för att på det sättet göra samhället
              mer robust.
            </seg>
            <seg n="c32934dc">
              Det enda tydliga ni pekar på är det här kontot. Det skulle vara
              ganska intressant att veta hur stort det ska vara. Jag tror att
              vi alla är lite nyfikna på det.
            </seg>
          </u>
          <note type="speaker" n="eb71b305">
            Anf. 39 BENGT-ANDERS JOHANSSON (m) replik:
          </note>
          <u who="bengt-anders_johansson_8af42b" xml:id="i-accf8f982a92e6a2-1" n="18ec1e8a">
            <seg n="49026e85">
              Fru talman! Peter Jonsson frågar hur stort kontot ska vara. Egentligen
              ska det inte behövas något konto. Man borde ha tillräckligt många
              promille i vanlig normal hushållningsberedskap i budgeten för
              att kunna hantera den här typen av svängningar. Låt oss plocka
              ned detta till en vanlig hushållsekonomi. Tänk om ni inte ens
              hade 1 eller 2 i månaden eller om året i beredskap. Vi pratar
              alltså om promille.
            </seg>
            <seg n="9783c2a9">
              Men så länge vi har en vänsterkartell behövs det ett särskilt
              konto. Det är jag alldeles övertygad om. Med den nuvarande kartellen
              behövs det ett större konto. Det är svårt att säga ett exakt belopp.
              De senaste katastroferna ligger väl i storleksordning någonstans
              mellan 3 och 5 miljarder.
            </seg>
          </u>
          <note type="speaker" n="6ea46d3b">
            Anf. 40 PETER JONSSON (s) replik:
          </note>
          <u who="unknown" xml:id="i-06bb836ab5f0e85d-11" n="db993074">
            <seg n="370b3cc5">
              Fru talman! Det var ett intressant besked. Då har vi nu Mikael
              från Miljöpartiet som pekar på att man inte behöver ha ett konto,
              och Bengt-Anders från Moderata samlingspartiet säger samma sak.
              Utifrån de utgångspunkterna är den reservation som finns i betänkandet
              egentligen ganska meningslös. Det känns ju betryggande.
            </seg>
            <seg n="e6e81cef">
              Som jag sade i mitt huvudanförande, har vi stabila finanser i
              landet, ordning och reda på ekonomin och vi har kunnat tillskapa
              insatser för just det specifika tillfället i södra Sverige med
              stormen Gudrun. Om vi nu är så pass överens som vi är, tror jag
              att den reservationen inte vinner laga kraft.
            </seg>
          </u>
          <note type="speaker" n="04f9e65f">
            Anf. 41 BENGT-ANDERS JOHANSSON (m) replik:
          </note>
          <u who="bengt-anders_johansson_8af42b" xml:id="i-48a4dabe9f866f00-0" n="18ec1e8a" next="i-fe4d808010c24ece-0">
            <seg n="1b5106b5">
              Fru talman! Vi här i kammaren representerar Sveriges medborgare.
              Man blir bestört när man ser att det inte ens finns ett utrymme
              för att klara de enklaste åtgärderna och när man i medierna får
              höra diskussioner om hur man ska lösa till exempel detta med flygplanstransporter
              som i det stora hela är peanuts .
            </seg>
            <seg n="f9edad1b">
              Det är därför jag återupprepar att åtminstone så länge som vi
              har en vänsterkartell vid makten måste det uppenbarligen finnas
              ett konto. Om det finns en allians efter 2006 är jag alldeles
              övertygad om att behovet av ett konto kommer att minska högst
              avsevärt, därför att de har fått lära sig att hushålla på ett
              annat sätt än den här vänsterkartellen.
            </seg>
          </u>
          <note n="7527fa25">
            Överläggningen var härmed avslutad.
          </note>
          <note n="9f3e1690">
            6 § Undantag från bestämmelser i plan- och bygglagen
          </note>
          <note n="3d1ab1ff">
            Föredrogs
          </note>
          <note n="58cc0e5e">
            Anf. 42 EWA THALÉN FINNÉ (m):
          </note>
          <u who="bengt-anders_johansson_8af42b" xml:id="i-fe4d808010c24ece-0" n="18ec1e8a" prev="i-48a4dabe9f866f00-0">
            <seg n="5b6dee2c">
              Fru talman! Jag ska fatta mig ganska kort. Den 89 januari lamslogs
              delar av södra Sverige av Gudrun, den svåra storm som även det
              förra betänkandet handlade om. Det var en mycket stor katastrof
              för många av dem som är inblandade.
            </seg>
            <seg n="f33d57b6">
              Under våren har riksdagen tagit ställning till olika förslag
              för att försöka minska skadeverkningarna, och det är bra. Men
              fortfarande saknas vissa delar, och de måste komma snarast.
            </seg>
            <seg n="f4db90ec">
              Det betänkande som vi debatterar handlar om en proposition från
              regeringen som ger regeringen möjlighet att meddela föreskrifter
              om undantag från vissa bestämmelser i plan- och bygglagen om det
              inträffar en naturkatastrof. Bland annat gäller det bestämmelsen
              om bygglov.
            </seg>
            <seg n="42084dac">
              De avvägningar som är gjorda ligger helt i linje med det förslag
              som vi moderater väckte i motion MJ7 efter stormen Gudrun om att
              möjliggöra lagring av timmer på udda platser. Vi tycker, med de
              förändringar som utskottet har gjort, att förslaget är väl avvägt
              och ställer oss helt bakom förslaget.
            </seg>
            <seg n="8726a14f">
              Däremot har vi i betänkandet en gemensam borgerlig reservation
              när det gäller i vilken utsträckning det behövs undantag även
              från miljöbalkens bestämmelser för temporär vattenlagring eller
              vattenbegjutning av timmer. Detta måste klargöras. Vi väntar på
              förslag, och vi tycker att det är viktigt att regeringen återkommer
              under våren. Här gäller det att rädda så stora värden som möjligt.
              Det gäller att rädda både det stormfällda timret och det timmer
              som inte ramlade från de skadedjursangrepp som kommer om inte
              det ramlade timret tas om hand.
            </seg>
            <seg n="68a241cd">
              Det är viktigt att allt beaktas, även det som i normala fall,
              när vi inte har haft naturkatastrof, inte skulle vara helt acceptabelt
              ur miljösynpunkt. Dock måste jag påpeka att undantag inte får
              leda till farliga eller direkt olämpliga åtgärder för miljön.
              Jag måste också få tillägga att om vattenlagring och vattenbegjutning
              förhindras kommer behovet av kemisk besprutning av timret att
              öka.
            </seg>
            <seg n="d8f14e6b">
              Stora värden är förstörda. På vårt ansvar ligger att genom förändringar,
              konstanta eller tillfälliga, i lagstiftningen minimera skadeverkningarna
              så långt det är möjligt.
            </seg>
            <seg n="4ea60fc9">
              Med detta, fru talman, yrkar jag bifall till reservationen.
            </seg>
          </u>
          <note type="speaker" n="029bb50e">
            Anf. 43 LARS TYSKLIND (fp):
          </note>
          <u who="lars_tysklind_d8e722" xml:id="i-5555e23c597db064-0" n="a03d5072">
            <seg n="0b781f7e">
              Fru talman! Vi fortsätter nästan där den förra debatten slutade,
              i alla fall inom samma ämne.
            </seg>
            <seg n="e7b8bba3">
              Stormen över Sydsverige i januari visade med all tydlighet hur
              sårbara våra samhällsfunktioner är i extrema situationer. Det
              är beklagligt att den enskilda människan inte kan lita på att
              samhällsfunktioner och infrastruktur byggs så robust att de tål
              och fungerar även under de här påfrestningarna. Vi ska naturligtvis
              dra lärdom av detta och vidta åtgärder. Vi i Folkpartiet har lagt
              fram förslag till åtgärder i vår motion Åtgärder med anledning
              av stormen i Sydsverige .
            </seg>
            <seg n="3657f9d7">
              Många av dessa åtgärder, kanske de flesta, syftar till att lösa
              problem med anledning av ekonomiska förluster och andra direkt
              personliga lidanden och besvärligheter.
            </seg>
            <seg n="8a6a1bbb">
              Det aktuella betänkandet från bostadsutskottet handlar mer om
              regelverket. Både på kort och på lång sikt är det naturligtvis
              viktigt att, mot bakgrund av det inträffade, anpassa regelverket
              så att de är tillämpliga även i extrema situationer. Regelverket
              i sig ska rimligen inte få vara ett hinder för att man snabbt
              ska kunna vidta åtgärder.
            </seg>
            <seg n="5d0430b3">
              Betänkandets förslag om att införa regler om undantag från bestämmelser
              i plan- och bygglagen är just en sådan anpassning som vi i Folkpartiet
              tycker är bra. Att de föreskrifter som kan komma att meddelas
              av regeringen ska vara tydligt tidsbegränsade gör att kommunernas
              roll vad gäller att vidta åtgärder i ett senare skede med stöd
              av PBL är säkrad.
            </seg>
            <seg n="434c3661">
              Det är också viktigt att, som det står propositionen, undantag
              som meddelas begränsas till vad som är nödvändigt för att begränsa
              de negativa effekterna av naturhändelsen.
            </seg>
            <seg n="c20e5526">
              Låt mig så gå över till den gemensamma reservationen. Den handlar
              om nödvändigheten av att parallellt se över PBL och miljöbalken
              så att de kan fungera optimalt tillsammans vid en sådan situation
              som uppstått efter stormen i januari. Det som tidigt aktualiserades
              var just behovet av lagring och vattenbegjutning av timmer. Då
              kommer naturligtvis sjöar och vattendrag att direkt beröras.
            </seg>
            <seg n="983e0ea6">
              Vi tycker att de överväganden som är kopplade till miljöbalken
              redan borde ha gjorts. Men eftersom det nu inte är fallet, säger
              vi i reservationen att man bör återkomma till riksdagen under
              våren med överväganden och förslag vad gäller miljöbalken. Annars
              kan det mycket väl bli så att vi har regler i plan- och bygglagen
              som visserligen ger möjligheter, men att man sedan stoppas via
              miljöbalken. Någon nämnde här i den tidigare debatten när det
              diskuterades miljöfrågor att länsstyrelsen också har saker att
              säga till om. Då gäller det naturligtvis att man har en anpassning
              av miljöbalken så att länsstyrelsen kan jobba effektivt med de
              frågorna.
            </seg>
            <seg n="6111048f">
              Med detta vill jag yrka bifall till reservationen.
            </seg>
          </u>
          <note type="speaker" n="47ed16de">
            Anf. 44 DAN KIHLSTRÖM (kd):
          </note>
          <note n="344a6013">
            Fru talman! Jag yrkar bifall till den reservation som finns i
            betänkandet.
          </note>
          <note n="bc875aac">
            Precis som det har sagts behandlar betänkandet dels regeringens
            lagförslag om undantag från bestämmelser i plan- och bygglagen,
            dels några yrkanden från speciella motioner väckta med anledning
            av stormen i januari.
          </note>
          <u who="dan_kihlstrom_63fd18" xml:id="i-075261f443eae4fe-0" n="6c33abb1">
            <seg n="d1cc923d">
              Inledningsvis vill jag stanna upp ett ögonblick och återigen
              påminna om att den storm som drabbade södra Sverige den 89 januari
              saknar motstycke i modern tid. Stora materiella värden har gått
              till spillo och många livsverk spolierats. Allra viktigast är
              dock trots allt att ha de enskilda personer som drabbats i fokus.
              En mycket extraordinär händelse kräver snabba extraordinära insatser
              och åtgärder. Jag tycker att vi tillsammans har en skyldighet
              att minska skadeverkningarna.
            </seg>
            <seg n="78e2a6f0">
              Många åtgärder har redan föreslagits och igångsatts, och det
              är bra. Andra väntar fortfarande på en lösning. Bostadsutskottets
              bidrag på lagstiftningsområdet handlar om att utifrån regeringsförslaget
              möjliggöra undantag från de bestämmelser jag nyss nämnde. I praktiken
              handlar det om virkesupplag som på grund av den uppkomna situationer
              behöver läggas på platser som normalt inte används för detta syfte.
              Det är bra med detta undantag.
            </seg>
            <seg n="d18519a7">
              Vi kristdemokrater finns med i reservationen, som handlar om
              del 2 i virkeslagringen, om jag nu får säga så, nämligen vattenbegjutningen.
              Med tanke på det jag redan sagt tycker jag att det är synd att
              just frågan om vattnet i samband med virkesupplagen inte är löst.
              Regeringen borde redan ha genomfört de överväganden vi efterlyser
              så att riksdagen i dag hade kunnat fatta erforderliga beslut.
              Därför förväntar jag mig en ordentlig redogörelse från majoritetens
              företrädare för varför denna fråga inte har kunnat lösas.
            </seg>
            <seg n="b750edf5">
              Fru talman! I ett antal partimotioner väckta under januari månad
              med anledning av stormkatastrofen finns många konkreta och konstruktiva
              förslag till åtgärder för att mildra stormens verkningar. Jag
              har också uppfattat att det finns en stor vilja och samstämmighet
              här i riksdagen när det gäller att hjälpa de drabbade.
            </seg>
            <seg n="e6ed0b17">
              Jag ska erkänna att jag har lite svårt att följa upp vilka beslut
              som tagits på det här sättet. Det blir ett antal betänkanden.
              Och om nu jag har svårt att följa upp behandlingen, hur ska det
              då inte vara för den som drabbats och som vill ta reda på vad
              vi i riksdagen har beslutat i detta angelägna och brådskande ärende?
              För helhetens skull borde miljö- och jordbruksutskottet ha berett
              de väckta motionerna med inhämtade yttranden från berörda utskott.
            </seg>
            <seg n="5764e93b">
              Återupptagna förhandlingar
            </seg>
            <seg n="805fd47f">
              Vi har nu veckans frågestund. Följande statsråd kommer att delta,
              och de är hjärtligt välkomna fram: vice statsminister Bosse Ringholm,
              som besvarar såväl allmänpolitiska frågor som frågor inom sitt
              eget ansvarsområde, utrikesminister Laila Freivalds, utbildnings-
              och kulturminister Leif Pagrotsky, statsrådet Lena Hallengren
              och statsrådet Sven-Erik Österberg.
            </seg>
            <seg n="2fde5058">
              Ett nationellt krishanteringsorgan
            </seg>
            <seg n="6b238c18">
              Herr talman! Den svenska riksdagen lär i EU-kretsen ha fått kritik
              för att man inte har en samlad krishanteringsberedskap. Även i
              en nyligen presenterad FOI-rapport riktas kritik mot regeringen
              i denna fråga.
            </seg>
            <seg n="ec5fbaa0">
              Frågan om upprättandet av ett nationellt krishanteringsorgan
              är för närvarande under beredning i riksdagen. Under maj lär det
              bli aktuellt med votering i kammaren om huruvida Sverige skyndsamt
              ska öka sin beredskap genom att upprätta ett nationellt krishanteringsorgan.
            </seg>
            <seg n="1a5babde">
              Kommer Socialdemokraterna att rösta för upprättandet av ett nationellt
              krishanteringsorgan, utrikesministern?
            </seg>
          </u>
          <note n="7f13ebf7">
            De motioner som väcktes hänvisades till miljö- och jordbruksutskottet
            för beredning. Detta utskott överlämnade i sin tur en rad motionsyrkanden
            till andra utskott, bland annat bostadsutskottet. Försvarsutskottet,
            trafikutskottet, arbetsmarknadsutskottet, socialförsäkringsutskottet,
            skatteutskottet, näringsutskottet, socialutskottet och lagutskottet
            har behandlat eller kommer att behandla några yrkanden var från
            de nämnda motionerna.
          </note>
          <note n="2eccced9">
            Ajournering
          </note>
          <note n="4a3c617b">
            Kammaren beslutade kl. 13.54 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note n="f7640f71">
            Förhandlingarna återupptogs kl. 14.00.
          </note>
          <note n="b0f6ffd5">
            7 § Frågestund
          </note>
          <note n="ba1129d8">
            Anf. 45 TALMANNEN:
          </note>
          <note n="c15dca2b">
            Anf. 46 GUNILLA CARLSSON i Tyresö (m):
          </note>
          <note type="speaker" n="07e300ae">
            Anf. 47 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-06bb836ab5f0e85d-12" n="048a484e">
            <seg n="bc58d42b">
              Herr talman! Frågan om hur vi hanterar kriser i Sverige är knappast
              en fråga för utrikesministern att hantera. Men jag kan gärna ändå
              ta upp den eftersom jag har att hantera den i samband med den
              diskussion vi för om hur vi ska säkerställa stöd till svenska
              medborgare som till exempel befinner sig någonstans ute i världen
              och blir involverade i en jordbävning, en terroristattack eller
              något annat krisartat. Inom EU pågår ju en diskussion om på vilket
              sätt vi kan utnyttja våra gemensamma resurser för att kunna ge
              stöd och hjälp snabbt till EU-medborgare.
            </seg>
            <seg n="33331942">
              Jag tycker att det är en klok tanke att EU inte bara ska hjälpa
              andra länders medborgare när kriser inträffar utan att vi använder
              våra gemensamma resurser även för våra egna medborgare. Det arbetet
              tycker jag är oerhört viktigt att driva i de internationella sammanhangen.
            </seg>
            <seg n="00fae548">
              Anf. 48 GUNILLA CARLSSON i Tyresö (m):
            </seg>
            <seg n="0cb25740">
              Herr talman! Jag tycker visst att det handlar om en utrikesrelation
              också, för det handlar ju om vilken trovärdighet Sverige har i
              det internationella samarbetet mot terrorism, vilken krishanteringskapacitet
              vi har på hemmaplan, hur samverkan inom och utom landet fungerar.
            </seg>
            <seg n="2913445d">
              Jag kan konstatera att Sverige aktivt har valt att inte vara
              med i Natooperation Active Endeavour i östra Medelhavet vars syfte
              just är att öka förmågan att tillsammans bekämpa terrorism. Jag
              tycker att det är en fråga för utrikesministern, för det kan också
              leda till att man anser att Sverige inte tar sin del av ansvaret
              för bekämpandet av internationell terrorism.
            </seg>
          </u>
          <note type="speaker" n="3852500a">
            Anf. 49 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-06bb836ab5f0e85d-13" n="048a484e">
            <seg n="b76754e5">
              Herr talman! Jag tror att Gunilla Carlsson blandar ihop saker
              på ett lite svårhanterligt sätt, faktiskt. Vilken förmåga vi har
              i Sverige att hantera kriser tror inte jag att andra länder är
              så väldigt intresserade av. Om de är det tror jag att de är ganska
              nöjda. Vi hade till exempel en kris nyligen i samband med stormen
              i Sverige, och jag tror att vår krishantering visade sig hålla
              måttet väldigt bra.
            </seg>
            <seg n="c429f216">
              När det gäller exemplet med Natos agerande i Gibraltar vill jag
              rätta Gunilla Carlssons påstående att Nato vill att man ska bidra
              till det. Nato söker bara stöd, inte medverkan, i det arbetet.
              Det pågår ett beredningsarbete i vårt regeringskansli som gäller
              på vilket sätt vi kan ge stöd i det sammanhanget.
            </seg>
            <seg n="f9da594c">
              Men det här var väldigt många separata frågor hoprörda i en kompott.
            </seg>
            <seg n="6adf833b">
              Utlokaliseringen av Riksantikvarieämbetet och Riksutställningar
            </seg>
          </u>
          <note type="speaker" n="fa44cfd7">
            Anf. 50 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-75ed58c410296668-0" n="2aba5691">
            <seg n="78e738f3">
              Herr talman! Jag vill ställa min fråga till utbildnings- och
              kulturminister Leif Pagrotsky.
            </seg>
            <seg n="567f1d7a">
              Det är nu klart att stora delar av Riksantikvarieämbetet och
              Riksutställningar ska flytta till Gotland. Skälet är, som alla
              vet, att Socialdemokraterna ska försöka kompensera Gotland för
              de arbetstillfällen som förloras när regementet läggs ned.
            </seg>
            <seg n="1009ce47">
              Jag anser att beslutet kan synas sakna kulturpolitisk hänsyn.
              Beslutet att flytta Riksutställningar har inte ens varit ute på
              remiss. När beslutet nu verkställs befarar jag att det kommer
              att få allvarliga konsekvenser för till exempel kulturarvsarbetet
              i hela landet.
            </seg>
            <seg n="322fe44f">
              Jag vill nu fråga utbildnings- och kulturminister Leif Pagrotsky:
              Anser ministern att flytten av Riksantikvarieämbetet och Riksutställningar
              till Gotland kommer att gynna arbetet vid dessa båda institutioner?
            </seg>
          </u>
          <note type="speaker" n="86061f6e">
            Anf. 51 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-06bb836ab5f0e85d-14" n="d351ad4d">
            <seg n="6d643fb3">
              Herr talman! Freden sprider sig över vår del av Europa. Det är
              till fördel för oss. Det är till fördel för hela Östersjöområdet
              och naturligtvis för hela världen. Men det riskerar att bli till
              stor nackdel för Gotland. Där tycker jag att hela Sverige har
              ett ansvar att ställa upp för den drabbade orten Visby och den
              drabbade ön Gotland. Det gör vi genom att stödja tillkomsten av
              nya jobb på Gotland ungefär i samma omfattning som de jobb som
              Gotland mister genom att man drabbas av freden.
            </seg>
            <seg n="dd5a16f2">
              Jag tycker att det är en föredömlig politik. Jag ska verka för
              den. Och jag tror att jag ska kunna se till att detta kan ske
              utan att ambitionsnivån sänks vare sig när det gäller kulturminnesvården
              eller när det gäller den oerhört viktiga uppgift som Riksutställningar
              har att sprida viktig kultur över hela landet. Detta ska inte
              bara finnas i våra storstäder utan hela befolkningen, i alla regioner,
              ska ha tillgång till sådan här kultur.
            </seg>
          </u>
          <note type="speaker" n="45e25a52">
            Anf. 52 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-75ed58c410296668-1" n="2aba5691">
            <seg n="c7cec5eb">
              Herr talman! Som jag ser det handlar det här om att Socialdemokraterna
              tillsammans med stödpartierna vill riva upp väl fungerande verksamheter
              vid viktiga kulturinstitutioner och dessvärre inte har tagit tillräcklig
              hänsyn till följderna. Då menar jag att det finns anledning att
              fundera över vad det säger om kulturens betydelse för Socialdemokraterna.
            </seg>
            <seg n="85c91d35">
              Jag vill ändå fortsätta med en fråga till kulturministern. Trots
              mina och flera andras protester mot den här flytten vill jag ändå
              veta vad kulturministern kommer att vidta för åtgärder för att
              minimera de, som jag befarar, negativa konsekvenserna för Riksantikvarieämbetets
              och Riksutställningars verksamhet?
            </seg>
          </u>
          <note type="speaker" n="a5843adf">
            Anf. 53 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-06bb836ab5f0e85d-15" n="d351ad4d">
            <seg n="9fd96060">
              Herr talman! Regeringen gör ett åtagande. Den kulturpolitiska
              ambitionsnivån ska inte sänkas av den här åtgärden. Vi kommer
              att noga gå igenom vad som kommer att behöva göras, och vi kommer
              när flyttningen äger rum, vilket är en ganska lång bit in i framtiden,
              att säkerställa att så inte blir fallet.
            </seg>
            <seg n="3c18d14e">
              På Riksutställningar är man till exempel orolig för hur mycket
              kostnaderna ökar för transporter. Det ska vi gå igenom mycket
              noggrant, och jag ska verka för att det inte träffar verksamheten.
            </seg>
            <seg n="104e7b74">
              Men jag vill också konstatera att det är sensationellt för mig
              hur få partier det är som ägnar Gotland något som helst engagemang.
              Kristdemokrater, centerpartister, folkpartister
            </seg>
            <seg n="64573721">
              (TALMANNEN: Statsrådet kan inte dra in alla andra partier.)
            </seg>
            <seg n="f7858eb4">
              Förlåt, jag suddar ut det sista.
            </seg>
            <seg n="794d2729">
              Kristdemokraterna har ju ännu inte sagt flasklock om jobben på
              Gotland. Jag tolkar det som att Kristdemokraterna struntar i gotlänningarnas
              framtid, gotlänningarnas sysselsättning och jobben på de orter
              som drabbas av freden i vår del av Europa.
            </seg>
            <seg n="527ee568">
              Hushållens låneskuld
            </seg>
          </u>
          <note type="speaker" n="aa2c71b9">
            Anf. 54 CATHERINE PERSSON (s):
          </note>
          <u who="catherine_persson_289c1e" xml:id="i-e72924f3a7ad3bd2-0" n="c7ad7522">
            <seg n="e29b81aa">
              Herr talman! Jag skulle vilja ställa en fråga till statsrådet
              Sven-Erik Österberg. Det gäller låneskulden som ökar hos de privata
              hushållen.
            </seg>
            <seg n="ad07b7a2">
              Vi har sett att under senare år lånar hushållen alltmer till
              bostäder. Senast i går läste jag att man lånar 27 % mer än motsvarande
              period under första kvartalet. Vi har skärpt reglerna något för
              banker och andra kreditinstitut när det gäller adekvat information
              till låntagare.
            </seg>
            <seg n="d4ef3f52">
              Anser statsrådet Sven-Erik Österberg att vi har en tillräckligt
              bra lagstiftning så att man som låntagare får bra information?
              Anser statsrådet att kreditinstituten kan göra ytterligare och
              att vi därmed behöver en skarpare lagstiftning på området?
            </seg>
          </u>
          <note type="speaker" n="087e8e02">
            Anf. 55 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-06bb836ab5f0e85d-16" n="db993074">
            <seg n="47fb2030">
              Herr talman! Det är inte så länge sedan jag hade en interpellation
              här i kammaren i denna fråga. Frågan är riktigt ställd. Vi ser
              att svenska banker har gott om pengar just nu. Det finns ett tryck
              på utlåningssidan. Därför är det extra noga att följa att kreditprövningarna
              görs på ett riktigt sätt så att man inte lånar ut för lättvindigt
              till personer som inte klarar av sina lån till bostäder eller
              vad det kan vara om det i framtiden inträffar en räntehöjning.
            </seg>
            <seg n="dc7820f0">
              Vi har fört diskussionen med Riksbanken, och vi har pratat med
              de olika bankernas ledningar vid olika tillfällen och pålyst frågan.
              Det svar vi har fått är att man har situationen under kontroll.
              Därmed kan man inte slå sig till ro. Jag har för avsikt att även
              fortsättningsvis noga följa detta. Det händer saker hela tiden
              på kreditmarknaden. Det här är oftast inget hot mot bankerna i
              sig utan det är väl oftast större hot mot enskilda som kan hamna
              i en besvärlig ekonomisk situation.
            </seg>
            <seg n="30d4311a">
              Jag tänker fortsätta att följa frågan noga.
            </seg>
          </u>
          <note type="speaker" n="2ed061f0">
            Anf. 56 CATHERINE PERSSON (s):
          </note>
          <u who="catherine_persson_289c1e" xml:id="i-e72924f3a7ad3bd2-1" n="c7ad7522">
            <seg n="28b84215">
              Herr talman! Det låter betryggande. 1 % räntehöjning kan försätta
              många familjer i en besvärlig situation.
            </seg>
            <seg n="dbb36fbb">
              Jag skulle vilja gå vidare i fråga om reklamen på området. En
              del kreditinstitut har ganska aggressiv reklam och det är lätt
              att få låna pengar. Avser statsrådet att följa även den frågan?
              Funderar statsrådet på att skärpa lagstiftningen när det gäller
              reklam för krediter?
            </seg>
          </u>
          <note type="speaker" n="9507c561">
            Anf. 57 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-06bb836ab5f0e85d-17" n="db993074">
            <seg n="873b2407">
              Herr talman! Det gäller inte bara aggressiv reklam utan dessutom
              döljs vad den effektiva räntan egentligen är. Här har vi sett
              att vissa lån kan ha en effektiv ränta på upp till 35 %, vilket
              kunden kan ha svårt att läsa i instruktionerna. Det här har jag
              påtalat för Finansinspektionen, som har tittat på detta.
            </seg>
            <seg n="0e85a4c5">
              Gränsen för ocker finns i en sex sju år gammal dom. Ränteläget
              är nu naturligtvis betydligt förändrat. Jag bedömer att situationen
              i dag skulle vara annorlunda vid en förnyad prövning. Den här
              frågan måste dock väckas genom Konsumentverket. Jag skulle gärna
              se en sådan prövning nu. En del kreditinstitut lägger sig precis
              kring 35-procentsgränsen, det vill säga nivån i den gamla domen.
              Det måste rimligtvis anses vara en för hög ränta i dag med tanke
              på det låga ränteläge som råder.
            </seg>
          </u>
          <note n="4fb70f68">
            Översyn av fastighetstaxeringssystemet
          </note>
          <note type="speaker" n="3d33073e">
            Anf. 58 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-bb6facb24c9b25ca-0" n="ec1b9cb8">
            <seg n="fcb2f938">
              Herr talman! Min fråga riktar sig till statsrådet Österberg.
            </seg>
            <seg n="9e3b770b">
              En prognos över de kommande taxeringsvärdena har anlänt. Snittet
              för ökningen beräknas till 25 %. Vissa kommer att få en höjning
              på upp till 40 %. I direkta tal pratar vi om nivån 7 miljarder
              kronor.
            </seg>
            <seg n="bde0778f">
              Då taxeringsskatten är en väsentlig del av boendekostnaden är
              det här en allvarlig fråga. Än allvarligare är att man fortsätter
              att arbeta utifrån ett system som har mycket av rättsröta över
              sig. Taxeringssystemet behöver reformeras. Skatteverket delar
              meningen att så behöver göras. Vore det inte rimligt att se över
              sättet att utföra taxeringarna på innan man inför en ny taxering?
            </seg>
          </u>
          <note type="speaker" n="19f3a921">
            Anf. 59 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-18" n="bcea2931">
            <seg n="ff7a06f9">
              Herr talman! Frågan är om vi ska se över taxeringssystemet. Det
              sker naturligtvis hela tiden. Vi har fastighetstaxeringar med
              tre års mellanrum. Under perioden sker justeringar både av de
              regioner som ligger till grund för fastighetstaxeringen men också
              naturligtvis av tekniken. Det finns alltid gränsfall som är svåra
              att bedöma. Någonstans måste man dra gränsen geografiskt.
            </seg>
            <seg n="dd73b907">
              Jag vill påminna om att sedan den senaste fastighetstaxeringen
              har det också gjorts en del lättnader, förändringar, förbättringar
              för framför allt dem med små inkomster. Vi har infört särskilda
              lättnadsregler för dem med de lägsta inkomsterna. Vi har dessutom
              justerat skattesatser.
            </seg>
          </u>
          <note type="speaker" n="83d48c15">
            Anf. 60 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-bb6facb24c9b25ca-1" n="ec1b9cb8">
            <seg n="4f2a3d28">
              Herr talman! Det finns många gränsfall som är helt orimliga.
              Jag tror att vi kan vara överens om att vi ska ha en fastighetsskatt
              även i framtiden, men den måste vara till rimliga nivåer. Så är
              det faktiskt inte i dag. Titta på många områden här i Helsingfors,
              västkusten och liknande områden.
            </seg>
            <seg n="b142d42f">
              Låt oss sedan titta på systemet med indelningen i små värdeområden
              i dag. Systemet är helt orimligt. Man kan ha olika skatt på den
              ena sidan gatan i förhållande till den andra sidan. Det är en
              helt orimlig situation. Vi pratar inte om småbelopp i förändringar
              av fastighetsskatten. Något behöver alltså göras för hela systemet.
              En översyn hade varit lämplig att göra innan man går vidare.
            </seg>
          </u>
          <note type="speaker" n="d0719230">
            Anf. 61 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-19" n="bcea2931">
            <seg n="e1d46c04">
              Herr talman! Som jag sade i mitt förra svar pågår det en sådan
              regelbunden översyn. Det finns alltid gränsfall. Man säger att
              det på ena sidan gatan är ett taxeringsvärde och ett annat på
              andra sidan. Det är en ofrånkomlighet. Någonstans måste gränsen
              dras. Därför vidgas områdena vid för få fastighetsförsäljningar
              för att få ett större underlag för att undvika fel i det enskilda
              fallet.
            </seg>
            <seg n="de0c5b90">
              När man ser sammanställningarna slås man av att den riktpunkt
              på 75 % av försäljningsvärdet som ska ge taxeringsvärdet underskrids
              av många, det vill säga de får en lägre taxering än det faktiska
              försäljningsvärdet är vid ett senare tillfälle.
            </seg>
            <seg n="c6760d11">
              Köer till förskolan
            </seg>
          </u>
          <note type="speaker" n="c0d9c267">
            Anf. 62 ULF NILSSON (fp):
          </note>
          <u who="ulf_nilsson_3de2dc" xml:id="i-6f3a844f0fb346ec-0" n="2dabef8e">
            <seg n="d5de205a">
              Herr talman! Det är viktigt för föräldrar och barn att få förskoleplats
              i tid. Kommunen ska ordna det inom tre fyra månader. Det är väldigt
              besvärligt för föräldrar som lyckas få jobb att inte ha förskoleplats.
            </seg>
            <seg n="3ebe13e9">
              Den 22 januari 2004 frågade jag statsrådet Lena Hallengren om
              Göteborg. Där har det varit långa köer, och man har brutit mot
              lagen sedan 1995. Då sade statsrådet att regeringen inte kunde
              göra så mycket.
            </seg>
            <seg n="ee58b75c">
              Nu har det gått över ett år. 700 barn väntar på förskoleplats
              i Göteborg. Vilket svar har Lena Hallengren i dag till de föräldrar
              som står i kö i Göteborg, precis som för ett år sedan eller tio
              år sedan?
            </seg>
          </u>
          <note type="speaker" n="bfd4eba2">
            Anf. 63 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-06bb836ab5f0e85d-20" n="d9d12105">
            <seg n="355f10ef">
              Herr talman! Jag får sannerligen hoppas att det är inte är samma
              föräldrar som står i kö. Däremot är det helt riktigt att Göteborg
              är en del av vårt land där man har haft svårt att lyckas erbjuda
              plats inom tre fyra månader. Det är allvarligt, precis som jag
              sade i kammaren vid det datum Ulf Nilsson nämnde. Däremot kan
              inte regeringen förelägga vite eller på annat sätt straffa den
              kommun som inte bygger ut.
            </seg>
            <seg n="13f78e43">
              Skolverket är den tillsynsmyndighet som ska se till att detta
              efterlevs. Verket för en dialog med Göteborg. Den information
              som jag har fått är att det ser bättre ut. Det finns betydligt
              mer att göra. Jag kan garantera Ulf Nilsson att ingen kommun ska
              gå säker och känna att man inte behöver göra något. Ett tillskott
              på 6 000 fler förskollärare, barnskötare och andra vuxna hoppas
              jag kommer att spela en roll för inte minst Göteborg för möjligheten
              att erbjuda fler plats.
            </seg>
          </u>
          <note type="speaker" n="3c51e129">
            Anf. 64 ULF NILSSON (fp):
          </note>
          <u who="ulf_nilsson_3de2dc" xml:id="i-6f3a844f0fb346ec-1" n="2dabef8e">
            <seg n="595ab55d">
              Herr talman! Lena Hallengren säger att ingen kommun kan gå säker.
              Men Göteborg har gått säker i tio år nu. Jag bor nära Malmö, och
              det är en kommun som har kraftiga köer.
            </seg>
            <seg n="68accdc0">
              I skollagen 15 kap. 15 § står det att om en kommun grovt eller
              under en längre tid åsidosatt sina skyldigheter får regeringen
              vidta de åtgärder som behövs för att avhjälpa bristen. Min naturliga
              följdfråga blir: Vilka åtgärder anser Lena Hallengren behövs,
              om det nu över huvud taget behövs några? Enligt skollagen har
              regeringen en möjlighet att ingripa.
            </seg>
          </u>
          <note type="speaker" n="a833739f">
            Anf. 65 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-06bb836ab5f0e85d-21" n="d9d12105">
            <seg n="547b2516">
              Herr talman! I den skollag som nu förbereds på Utbildnings- och
              kulturdepartementet är det här en av de frågor som diskuteras.
              Det är mycket vagt uttryckt i den nuvarande skollagen, precis
              som Ulf Nilsson läste upp. Men att regeringen skulle bestämma
              sig för att ta ansvaret för förskoleverksamheten i Göteborgs kommun
              tycker jag inte är särskilt rimligt eller önskvärt.
            </seg>
            <seg n="83eeb6c0">
              Vi måste fortsätta arbetet, och skolverket måste fortsätta arbetet
              med att ligga på Göteborgs kommun att i samtal och dialog med
              dem få dem att bygga ut sin verksamhet, ha en personaltäthet och
              en storlek på barngrupperna som är väl anpassade till barnens
              behov. Det finns inte några ursäkter eller förklaringar. Ytterst
              är det Göteborgs kommunpolitiker som gentemot sina medborgare
              och småbarnsföräldrar ska svara för varför lagen inte efterlevs.
              Vi får se vad som kommer att bli resultatet av den nya skollagen.
            </seg>
            <seg n="d835f50a">
              EU:s kritik av Sveriges naturskydd
            </seg>
          </u>
          <note type="speaker" n="ca475738">
            Anf. 66 HARALD NORDLUND (fp):
          </note>
          <u who="unknown" xml:id="i-cf53cb3e0f0b610a-0" n="db993074">
            <seg n="77c98168">
              Herr talman! Jag vill ställa en fråga till vice statsministern.
            </seg>
            <seg n="e520ba24">
              Från EU har tidigare riktats kritik mot Sverige när det gäller
              våra avsättningar av värdefull natur, kritik som har gått ut på
              att det går för långsamt med avsättningarna. Samtidigt använder
              vi i Sverige anslaget för bevarande av biologisk mångfald som
              en budgetregulator. I förslaget till vårproposition nu används
              ett antal miljoner kronor till andra, i och för sig angelägna,
              ändamål.
            </seg>
            <seg n="18a6f196">
              Jag vill fråga: Hur kommer regeringen att i EU förklara de, som
              det nu ser ut, minskade ambitionerna när det gäller naturskydd?
            </seg>
          </u>
          <note type="speaker" n="8d720b54">
            Anf. 67 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-22" n="bcea2931">
            <seg n="fb275d7e">
              Herr talman! Det ska bli en glädje för oss att för EU berätta
              att vi har ökade ambitioner när det gäller skydd av vår natur.
              De ökade ambitionerna har de senaste åren manifesterats i att
              Sverige har ökat anslagen just till biologisk mångfald mer än
              något annat land har gjort. Vi har år efter år sett till att skyddet
              av våra skogar och våra naturskyddsområden har fått mer och mer
              resurser. Staten har kunnat agera genom att köpa in områden. Staten
              har kunnat agera genom att se till att den biologiska mångfalden
              försvaras.
            </seg>
            <seg n="f18a8009">
              Jag tror att EU snarast kan se Sverige som ett föredöme på området,
              hur man ska sköta sin naturvård, hur man ska prioritera just den
              biologiska mångfalden och prioritera de statliga insatser och
              de statliga bidrag som vi gör på området.
            </seg>
            <seg n="707e9cd1">
              EU och EU:s medlemsstater är mycket välkomna till Sverige för
              att se på ett land som satsar mer än någon annan på att klara
              sin natur.
            </seg>
          </u>
          <note type="speaker" n="323a26f0">
            Anf. 68 HARALD NORDLUND (fp):
          </note>
          <u who="unknown" xml:id="i-cf53cb3e0f0b610a-1" n="db993074">
            <seg n="12c37acb">
              Herr talman! Faktum är att vi fortfarande ligger efter när det
              gäller avsättningar. Ett annat faktum är att det i vårpropositionen
              föreslås att man ska använda det är i och för sig ingen jättesumma
              15 miljoner kronor ur anslaget, som annars skulle användas för
              den här typen av avsättningar, till andra ändamål. I en situation
              när vi inte klarar de åtaganden vi har skickar det signaler om
              att ambitionerna inte är särskilt höga när vi använder en del
              av anslaget för andra ändamål.
            </seg>
          </u>
          <note type="speaker" n="9efd61af">
            Anf. 69 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-23" n="bcea2931">
            <seg n="a1477ab0">
              Herr talman! Sverige klarar mer än väl de åtaganden som vi har.
              Vi har i förhållande till vår stora geografiska yta ett jättebeting,
              men trots det lägger vi proportionellt sett väldigt mycket resurser
              för att klara vår naturvård och se till att vi kan hantera miljön
              för framför allt framtida generationer. Det här är en fråga som
              har en mycket stor långsiktighet. Det är de barn och ungdomar
              som växer upp i dag som kommer att ha stor nytta av hur vi sköter
              vår naturvård.
            </seg>
            <seg n="0c1d2e5b">
              Om vi lägger miljarder på det här anslaget, handlar det om miljardbelopp
              som vi har lagt och kommer att lägga åren framöver för att klara
              vår natur. Om vi lägger undan 10 eller 15 miljoner kronor av de
              här pengarna för något annat ändamål därför att vi inte fullt
              ut har kunnat använda pengarna av olika skäl, är det någonting
              på marginalen. Tvärtom är det oerhört viktigt att vi satsar på
              naturvården. Det gör vi också, och det kommer vi att göra åren
              framöver.
            </seg>
            <seg n="d7f9cb29">
              Högskoleavgifter för utomeuropeiska studenter
            </seg>
          </u>
          <note type="speaker" n="d9a97533">
            Anf. 70 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-86ed9b8062d6e391-0" n="9bd72c55">
            <seg n="2db80688">
              Herr talman! I december presenterade minister Pagrotsky en artikel
              på DN Debatt där han bland annat konstaterade att det socialdemokratiska
              partiet beslutat att öppna möjligheten för universitet och högskolor
              att låta personer som kommer från icke-EES-länder att bekosta
              sin högskoleutbildning själva.
            </seg>
            <seg n="88720e3a">
              Längre fram i artikeln konstaterades att regeringen anser att
              det är dags att skapa de konkreta formerna för ett system med
              avgifter för utomeuropeiska studenter.
            </seg>
            <seg n="8901282e">
              Min inledande fråga till utbildnings- och kulturministern blir:
              Är det här ställningstagandet i linje med ambitionerna om internationalisering
              och mångfald i högskolan?
            </seg>
          </u>
          <note type="speaker" n="ff0869e0">
            Anf. 71 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-06bb836ab5f0e85d-24" n="d351ad4d">
            <seg n="bd8ccf7b">
              Herr talman! Det tycker jag absolut att det är. Jag vill ha fler
              utländska studenter i Sverige och inte bara studenter. Jag vill
              ha fler utländska forskare och fler utländska lärare. Jag vill
              ha mer konkurrens om lärartjänsterna på våra högskolor och universitet,
              så att kvaliteten gradvis kan höjas. Därom råder ingen debatt.
            </seg>
            <seg n="fb832058">
              För att det ska bli möjligt att göra detta i stor omfattning
              och uthålligt på längre sikt tror jag att de ekonomiska villkor
              som är förknippade med detta måste klarläggas. Därför har vi bett
              en utredningsman titta noga på detta och återkomma till oss med
              sina analyser och sina förslag.
            </seg>
            <seg n="a78ec1e3">
              Min ambition är att det ska öppna möjligheter för högskolor att
              ta betalt, så att det blir tydliga och klara spelregler och man
              får kostnadstäckning och inte kommer i konflikt med andra saker.
              Jag tror att det är en bra utveckling när vi internationaliserar
              våra högskolor.
            </seg>
          </u>
          <note type="speaker" n="b66c2af3">
            Anf. 72 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-86ed9b8062d6e391-1" n="9bd72c55">
            <seg n="e7209390">
              Herr talman! Jag menar att vi här får en helt ny, kommersiell
              syn på utbildning som slår igenom också i Sverige. Ekonomisk styrka
              är en oerhört mycket sämre rekryteringsgrund än studiebegåvning.
            </seg>
            <seg n="380f07d4">
              I andra länder har det visat sig att när man inför utbildningsavgifter
              för en grupp studenter är det bara en tidsfråga innan samtliga
              studenter avgiftsbeläggs. Här har diskuterats om ett lagskydd,
              som regeringen vill ge de svenska studenterna, men det är inte
              något permanent eller långsiktigt vaccin mot den värderingsförskjutning
              som det faktiskt innebär att börja ta ut avgifter för en grupp
              inom högskolan.
            </seg>
            <seg n="32bfec6b">
              För ungefär tre år sedan sade ministerns företrädare följande:
              Att införa avgifter för vissa studentgrupper kommer obönhörligen
              att leda till krav på avgifter från övriga studenter. Då kan vi
              glömma alla visioner om en öppen högskola.
            </seg>
            <seg n="5ea9f2bc">
              Min följdfråga blir: Vad har hänt som gör att det nu tydligen
              går bra att förena visionen om en öppen högskola med avgifter
              för vissa studenter?
            </seg>
          </u>
          <note type="speaker" n="dbd515be">
            Anf. 73 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-06bb836ab5f0e85d-25" n="d351ad4d">
            <seg n="cbeac93f">
              Herr talman! Jag är inte bekant med den debatten och det uttalande
              som Thomas Östros eller vem det är som har gjort. Jag har min
              uppfattning klar. Jag tycker att det här är en utveckling som
              är bra för högskoleväsendet i Sverige. Jag vill ha fler utländska
              studenter, och jag vill ha ekonomiska villkor för högskolorna
              som gör att det blir klart och redigt vad som gäller. Någon kommersiell
              verksamhet i vinstsyfte är det inte tal om, utan det här handlar
              om att få täckning för kostnader.
            </seg>
            <seg n="b009688d">
              Jag vill inte ha en smittoeffekt. Jag vill att det också i fortsättningen
              ska vara gratis för svenska ungdomar och andra att studera på
              högskolor. Därför vill jag lagfästa den avgiftsfriheten. Det är
              också till för att de partier här i riksdagen som vill ha avgifter
              i den svenska högskolan inte ska kunna genomföra det om olyckan
              är framme och de får chansen, utan det ska vara en bred, ordentlig
              debatt och en demokratisk process som passerar riksdagen, passerar
              andra partier och passerar den allmänna granskningen. Jag hoppas
              att Vänsterpartiet kan stödja mig i den strävan.
            </seg>
            <seg n="2112859d">
              Ockupationen av Västsahara
            </seg>
          </u>
          <note type="speaker" n="770e1d4e">
            Anf. 74 LOTTA HEDSTRÖM (mp):
          </note>
          <u who="lotta_hedstrom_852ee3" xml:id="i-40148964d6bc2eb3-0" n="8483b08f">
            <seg n="3b8dfb8f">
              Herr talman! Jag har en fråga till utrikesminister Freivalds,
              och det gäller Sveriges politik emot Västsahara. Jag tror att
              den lär vara under översyn.
            </seg>
            <seg n="7a434ddc">
              Det här är ett mycket hårt prövat litet folk. Det är 170 000
              människor som sitter i tältläger i öknen sedan 30 år tillbaka,
              och det är en ockupation som pågår av grannlandet Marocko. Polisario,
              som befrielserörelsen heter, och sahrawierna, som folket kallas,
              har gjort väldigt många eftergifter och väntar på att de FN-planer
              som finns färdiga ska implementeras och åtlydas av Marocko. De
              börjar nu nå utmattningens gräns. Stödet från omvärlden är ganska
              klent. Det är mest Sydafrika som har ställt sig bakom.
            </seg>
            <seg n="db7f8bf1">
              Jag skulle vilja höra: Hur ser Sveriges politik ut nu framöver?
              I höstas lade vi ned våra röster i FN vad gällde en omröstning
              till stöd för Västsahara. Hur kommer Sverige att agera nu i slutet
              av april när frågan kommer upp om fortsatt FN-närvaro i Västsahara?
              Kan Sverige tänka sig att erkänna republiken Västsahara även om
              Marocko fortsätter att fördröja?
            </seg>
          </u>
          <note type="speaker" n="b7719b83">
            Anf. 75 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-06bb836ab5f0e85d-26" n="048a484e">
            <seg n="4cd8a3da">
              Herr talman! Ja, Västsahara är ett problem som verkar vara svårt
              att lösa. Vår politik är att vi stöder FN i det här arbetet. Vi
              försöker samarbeta kring detta med andra länder. Vi har en enhetlig
              politik inom EU i den här frågan.
            </seg>
            <seg n="1077e391">
              Det är viktigt att försöka att få Marocko att bli lite mera tillmötesgående
              i de lösningar som FN har arbetat fram. Jag tror att vi måste
              använda oss av den möjlighet som EU faktiskt har i sitt samarbete
              med Medelhavsländerna och bland annat med Marocko. I den politiska
              dialog som är en del i det samarbetet bör man trycka på Marocko
              för att öka deras vilja att hitta en lösning som är acceptabel
              för båda parter.
            </seg>
            <seg n="9fa3b206">
              Vi är inte beredda att erkänna ett självständigt Västsahara,
              utan frågan ska lösas inom ramen för det arbete som FN bedriver,
              och det är det som vi stöder.
            </seg>
          </u>
          <note type="speaker" n="0f552c06">
            Anf. 76 LOTTA HEDSTRÖM (mp):
          </note>
          <u who="lotta_hedstrom_852ee3" xml:id="i-40148964d6bc2eb3-1" n="8483b08f">
            <seg n="0bbddbbe">
              Herr talman! Den politiska vägen kan ju ofta vara väldigt långsam,
              och vi har nu väntat länge på att det ska hända någonting på Marockos
              sida.
            </seg>
            <seg n="213a080e">
              Ett annat sätt att arbeta är att arbeta via företag och ekonomiska
              intressen. Det finns en väldigt rik tillgång på naturresurser
              i en del av Västsahara. Den är blockerad av en mur, men icke desto
              mindre finns det företag som har gjort exploateringsförsök, bland
              annat prospektering för olja. Kerr McGee är ett amerikanskt företag
              som har ett avtal med Marocko som löper ut nu den 1 maj.
            </seg>
            <seg n="21495e91">
              Skulle regeringen, som ett stöd för Västsahara, vara beredd att
              hjälpa till med 19 andra länders organisationer och påtryckare
              att sätta press på de svenska företag bland annat Första och Sjunde
              AP-fonderna som har andelar i Kerr McGee att dra sig ur?
            </seg>
          </u>
          <note type="speaker" n="526d3b6f">
            Anf. 77 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-06bb836ab5f0e85d-27" n="048a484e">
            <seg n="c2e6f56a">
              Herr talman! Regeringen har inte för vana att engagera sig i
              enskilda kommersiella frågor som svenska företag är inblandade
              i. Vi för den svenska utrikespolitiken och försöker att förmedla
              den till svenska företag för att få dem att i sina kommersiella
              beslut beakta den utrikespolitik som vi för. Det är vårt sätt
              att arbeta. Vi utövar ingen direkt styrning via företagen.
            </seg>
            <seg n="d41429c8">
              Däremot är det viktigt att det finns en lojalitet även i företagsvärlden
              för de politiska situationer som finns, inte minst i afrikanska
              länder, och att man inte medverkar till att utnyttja en politiskt
              svår situation på ett sätt som inte är försvarbart från humanitär
              synpunkt och rättvisesynpunkt.
            </seg>
          </u>
          <note n="ecfe0d0b">
            Ny ägarpolicy i AP-fonderna
          </note>
          <note type="speaker" n="be3a79c8">
            Anf. 78 AGNETA GILLE (s):
          </note>
          <u who="agneta_gille_1d7547" xml:id="i-8e32a3eaa7700542-0" n="1ae2a195">
            <seg n="d881bf44">
              Herr talman! Jag vill vända mig till finansmarknadsminister Sven-Erik
              Österberg med min fråga, och det gör jag med anledning av att
              regeringen ska lägga fram ett förslag till ny ägarpolicy för AP-fonderna.
              Då undrar jag vad ministern har för framtidsvision för dem.
            </seg>
          </u>
          <note type="speaker" n="5abbde9f">
            Anf. 79 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-06bb836ab5f0e85d-28" n="db993074">
            <seg n="474525bb">
              Herr talman! Först vill jag säga att de lagreglerade målen för
              AP-fonderna ligger fast. Den debatt som vi har fört grundar sig
              på att vi ser en ganska stor omvandling på den svenska aktiemarknaden
              från enskilt ägande till ett mer institutionellt ägande. I och
              med det har det mera kortsiktiga tänkandet fått genomslagskraft.
              Det gäller att få maximal avkastning under så kort tid som möjligt,
              vilket inte alltid är till gagn för svenskt näringsliv.
            </seg>
            <seg n="9114469e">
              Jag tycker att de svenska AP-fonderna bör ha ett mer långsiktigt
              ägande. Därför är det viktigt för oss att vi inte utvärderar AP-fonderna
              med väldigt kort termin utan att vi gör det på en längre sikt
              och ser hur det har varit under en femårsperiod.
            </seg>
            <seg n="a657ee9c">
              Vi kommer att titta på detta och stödja styrelserna i AP-fonderna
              lite mera. Resultatet kommer att läggas fram under våren, och
              jag kommer naturligtvis också att föra en diskussion med de partier
              som står bakom hela pensionsuppgörelsen med AP-fonderna. Det finns
              också en rad andra saker som vi behöver titta närmare på.
            </seg>
          </u>
          <note type="speaker" n="4231503d">
            Anf. 80 AGNETA GILLE (s):
          </note>
          <u who="agneta_gille_1d7547" xml:id="i-8e32a3eaa7700542-1" n="1ae2a195">
            <seg n="4f895fb1">
              Herr talman! Jag tackar för svaret. Det är oerhört viktigt att
              vi kan nå en bred uppgörelse. Det är positivt att man för samtal
              med alla om en så viktig fråga, även med tanke på framtiden.
            </seg>
            <seg n="574f18a9">
              Jag skulle bara vilja höra lite mer av finansmarknadsminister
              Österberg om tidsperioden. Finns det något klart besked om den?
            </seg>
          </u>
          <note type="speaker" n="49323bd4">
            Anf. 81 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-06bb836ab5f0e85d-29" n="db993074">
            <seg n="20b368a9">
              Herr talman! Det har dessutom gjorts en utredning om kostnadssituationen
              i AP-fonderna. De som har gjort utredningen tycker att kostnadsnivån
              är något för hög, så det finns all anledning att titta närmare
              också på den och hur man har placerat som man har gjort.
            </seg>
            <seg n="593e38b3">
              Utredningen behandlas just nu i departementet, och jag har för
              avsikt göra några ställningstaganden i en skrivelse som så småningom
              ska lämnas till riksdagen.
            </seg>
            <seg n="fd97f8df">
              När det gäller den mera övergripande delen har jag för avsikt
              att innan sommaren ha en dialog med de övriga partier som står
              bakom pensionsuppgörelsen. Så får vi återkomma längre fram med
              det resultat som kan komma ut av detta.
            </seg>
            <seg n="3ba37fce">
              Men det är tydligt och det vill jag understryka att AP-fonderna
              är väldigt viktiga som placerare. Det är också viktigt att de
              medverkar till en långsiktigt tänkande när det gäller svenska
              placeringar så att vi kan ha en stabil situation på den svenska
              näringslivsmarknaden.
            </seg>
            <seg n="748254a9">
              Ovärdig vård av äldre
            </seg>
          </u>
          <note type="speaker" n="1b47ff02">
            Anf. 82 ULRIK LINDGREN (kd):
          </note>
          <u who="ulrik_lindgren_5f7848" xml:id="i-1bc107a3639abe57-0" n="05dbdfae">
            <seg n="1970e29a">
              Herr talman! Än en gång lyfter medierna fram ett förtvivlat larm
              från äldreomsorgen med rubriker som: Värdig vård har blivit förvaring.
              Äldre tvingas ligga med bajsiga blöjor. Alla kan inte få komma
              upp varje dag.
            </seg>
            <seg n="8ff0c948">
              Så berättas det om interiören från det här hemmet. Skildringen
              går förstås ut på att vi har en ovärdig vård för våra äldre.
            </seg>
            <seg n="264ea75d">
              En personal har gjort en anmälan enlig lex Sarah innan han kände
              sig tvungen att sluta av integritetsskäl, trots att han egentligen
              ville arbeta med gamla. Han tycker om det jobbet.
            </seg>
            <seg n="263bbcd5">
              Vad tänker statsrådet Sven-Erik Österberg göra för att våra äldre
              ska få en värdig vård?
            </seg>
          </u>
          <note type="speaker" n="638eddbe">
            Anf. 83 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-30" n="bcea2931">
            <seg n="3c2a742c">
              Herr talman! Vi har ett läge i svensk äldreomsorg som präglas
              av att vi har en högre kvalitet på äldreomsorgen än vad de flesta
              andra länder har. Det finns naturligtvis också enstaka fall, som
              vi hörde i berättelsen här, men det är inte normalbilden av svensk
              äldreomsorg.
            </seg>
            <seg n="ceb07116">
              Det finns mer personal anställd inom äldreomsorgen än på mycket
              länge. Det förs också en levande diskussion om vilken form vården
              ska ha. De flesta äldre vill vara hemma så länge som möjligt,
              och kommunerna arbetar hårt för att via hemtjänst och andra möjliggöra
              det.
            </seg>
            <seg n="97045c98">
              Jag vill påminna om att även om kommunerna har huvudansvar för
              äldreomsorgen har staten bidragit på två sätt under senare tid.
              Vi har ökat statsbidraget och anslår nu 1012 miljarder mer till
              kommunerna under innevarande år, vilket ger kommunerna större
              handlingsmöjligheter. Statsrådet Ylva Johansson har också ett
              anslag som riksdagen har beviljat i storleksordningen ungefär
              1 miljard. Det har givit kommuner och landsting möjlighet att
              höja framför allt kvaliteten i äldreomsorgen och utbildningen
              av personalen. Så regeringen gör stora insatser för att förbättra
              äldreomsorgen och underlätta för kommunerna som har huvudansvaret.
            </seg>
          </u>
          <note type="speaker" n="3185cc9e">
            Anf. 84 ULRIK LINDGREN (kd):
          </note>
          <u who="ulrik_lindgren_5f7848" xml:id="i-1bc107a3639abe57-1" n="05dbdfae">
            <seg n="a2fcf7fa">
              Herr talman! Jag tänkte i min enfald att statsrådet Österberg
              hade ett kommunansvar och därmed var en träffande måltavla för
              min fråga. Okej, det är bra med ökade statsbidrag och med utbildad
              personal som har gått etikkursen. Men det fordras mycket mer om
              vi ska klara uppgiften, enligt vår mening.
            </seg>
            <seg n="b2f48a38">
              Kristdemokraterna uppmärksammar den här våren återigen äldresituationen.
              Det finns förvisso brister. Det är inte bara enstaka fall, utan
              de är nu många.
            </seg>
            <seg n="c668888d">
              Vi har också en stor resurs i våra äldre. De är inte bara en
              belastning, det är viktigt att framhålla. Det gäller att ta vara
              på den resursen.
            </seg>
            <seg n="8589be6e">
              Under rubriken Respekt 55-plus säger vi att man inte får vänja
              sig vid den brist på respekt som reportaget visar. Det gäller
              att ständigt hålla lågan vid liv för att man ska få en värdig
              vård.
            </seg>
            <seg n="57be3c4d">
              Kristdemokraterna har formulerat en värdighetsgaranti, och jag
              skulle vilja fråga statsrådet: Hur ställer ni er till införandet
              av en värdighetsgaranti i äldreomsorgen?
            </seg>
          </u>
          <note type="speaker" n="0518bccf">
            Anf. 85 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-31" n="bcea2931">
            <seg n="9bbfeb99">
              Herr talman! De äldre i vårt samhälle har ju varit med och byggt
              upp vår välfärd. De är på alla sätt verkligen en tillgång i vårt
              samhälle. Det är också glädjande att se att medellivslängden i
              Sverige har vuxit och vuxit. Fler och fler har nu många år framför
              sig och kan leva ett rikt liv, och vi från samhället ska naturligtvis
              på alla sätt se till vi ekonomiskt, socialt och kulturellt kan
              berika den livsperioden.
            </seg>
            <seg n="187995b9">
              Jag tycker att det är utomordentligt viktigt att lyssna på de
              äldres erfarenheter. Vi startar exempelvis i det socialdemokratiska
              partiet den här veckan en särskild aktivitet där vi går ut och
              verkligen lyssnar till alla våra veteraners erfarenheter. Jag
              hade själv tillfälle att i helgen vara med på en stor konferens
              med våra äldre i Kalmar län. Där fördes det fram många synpunkter
              som är viktiga att ta till sig. Vi ska också i fortsättningen
              se till att vi kan föra en bra dialog med de äldre om deras sociala
              situation.
            </seg>
            <seg n="9d75d2eb">
              Många äldre vill också ta chansen att delta i både arbetsliv
              och samhällsliv på sina villkor, och vi behöver diskutera om vi
              kan hitta bättre förutsättningar för dem att delta i det arbetet.
            </seg>
            <seg n="a8868b0b">
              Förebyggande av fusk med medlemsbidrag
            </seg>
          </u>
          <note type="speaker" n="74c52e94">
            Anf. 86 MARTIN ANDREASSON (fp):
          </note>
          <u who="martin_andreasson_f03825" xml:id="i-408e3faf490ad5e5-0" n="0c7c20cf">
            <seg n="66e4169d">
              Herr talman! Min fråga går till statsrådet Lena Hallengren. En
              följetong med ständigt nya kapitel i svenska massmedier har varit
              uppgifterna om medlems- och bidragsfusk i SSU. Uppgifterna har
              gått ut på att man genom uppblåsta medlemssiffror har tillskansat
              sig större bidrag från det allmänna än vad man haft rätt till.
            </seg>
            <seg n="e116de63">
              Gårdagens kapitel handlade om tillståndet i Helsingforssdistriktet
              under finansminister Pär Nuders tid. I dag visar det sig att det
              kommer nya uppgifter om att man från ett annat SSU-distrikt så
              sent som för två veckor sedan uppgav ett fem gånger högre medlemsantal
              när man ansökte om bidrag från det allmänna än vad man faktiskt
              hade i betalande medlemmar. Detta var alltså för två veckor sedan.
            </seg>
            <seg n="55dfda1a">
              I dag pågår sex förundersökningar mot SSU runtom i landet, och
              jag vill naturligtvis inte begära att statsrådet ska kommentera
              dessa förundersökningar. Statsrådet och regeringen har däremot
              ansvaret för reglerna för de statliga bidragen till ungdomsförbunden.
              Vad vill statsrådet göra för att förebygga att bidragsfusket fortsätter
              i SSU och andra politiska ungdomsförbund?
            </seg>
          </u>
          <note type="speaker" n="456a3af1">
            Anf. 87 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-06bb836ab5f0e85d-32" n="d9d12105">
            <seg n="63449130">
              Herr talman! Tack, Martin Andreasson, för frågan. Jag är tacksam
              för att du inte förväntar dig en utläggning från min sida om varje
              enskild SSU-klubb, SSU-distrikt, SSU-kommun och varje SSU-medlem,
              för det är naturligtvis inte mitt uppdrag eller den kunskap som
              jag äger.
            </seg>
            <seg n="2a19c70e">
              Ungdomsstyrelsen, som är den myndighet som ska fördela bidragen
              och som också ska följa upp och granska att man följer de regler
              som ligger till grund för bidraget, fick redan före jul i ett
              regleringsbrev i uppdrag att se över vad som betecknas som medlem,
              som lokalaktivitet och som lokalavdelning just för att titta på
              de olika förutsättningar som ungdomsorganisationer har. Uppdraget
              för Ungdomsstyrelsen är nämligen att se till att vi har statsbidrag
              som inte innebär att alla ungdomsorganisationer ska organisera
              sig likadant, utan man ska stödja ungas egen organisering.
            </seg>
            <seg n="4392784c">
              Till detta uppdrag har nu också fogats ett uppdrag att se över
              samtliga politiska ungdomsförbund och föra en dialog med de politiska
              ungdomsförbunden om hur de ser på statsbidragssystemet med anledning
              av den debatt som nu förs och som jag har debatterat i kammaren
              om mandatbaserade system. Det är en debatt som jag tycker att
              vi kan föra väldigt sakligt.
            </seg>
          </u>
          <note type="speaker" n="4498a422">
            Anf. 88 MARTIN ANDREASSON (fp):
          </note>
          <u who="martin_andreasson_f03825" xml:id="i-408e3faf490ad5e5-1" n="0c7c20cf">
            <seg n="49d30ce1">
              Herr talman! Det är naturligtvis gott och väl att Ungdomsstyrelsen
              diskuterar hur man ska definiera medlemsbegreppet. Men när det
              kommer uppgifter om att till exempel Kjell-Olof Feldt vid 73 års
              ålder fortfarande betraktas som medlem i SSU tror jag inte att
              det räcker att bara se över medlemsbegreppet och de bestämmelserna.
              Jag tror att vi behöver titta på ett system som förebygger risken
              för att man frestas att blåsa upp medlemssiffror i syfte att få
              ett högre bidrag från det allmänna, i det här fallet staten, än
              vad man annars hade fått.
            </seg>
            <seg n="d9774b7a">
              Vårt grannland Norge har haft motsvarande affärer och har gått
              över till ett bidragssystem som är enkelt och överskådligt och
              som bygger på att ungdomsförbunden får statsbidrag i proportion
              till deras moderpartiers mandatställning i parlamentet. Jag vill
              veta om statsrådet är beredd att verka för en sådan ordning också
              i Sverige.
            </seg>
          </u>
          <note type="speaker" n="435d0573">
            Anf. 89 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-06bb836ab5f0e85d-33" n="d9d12105">
            <seg n="a23d3154">
              Herr talman! Jag kan börja med att säga att Kjell-Olof Feldt
              inte har varit bidragsgrundande de senaste 50 åren. Man är nämligen
              inte bidragsgrundande efter det att man fyllt 25 år.
            </seg>
            <seg n="8306c918">
              Det finns väl en hel del villfarelser i den här debatten. Om
              inte annat finns det många som tycker att det är kul att spinna
              vidare och se till att det blir nyhet efter nyhet.
            </seg>
            <seg n="9922d4fe">
              När det gäller mandatbaserade stöd gäller, som jag tidigare sade,
              samma villkor för alla ungdomsorganisationer. Jag tycker att det
              är viktigt att vi tittar på frågan. Därför har Ungdomsstyrelsen
              fått i uppdrag att granska samtliga politiska ungdomsförbund,
              deras redovisningar men också deras syn på statsbidragssystemet,
              vad de tycker vore ett bättre system.
            </seg>
            <seg n="69e1ebcb">
              Det är inte så enkelt som att säga att det är givet att man ska
              ha bidrag för att moderpartiet sitter i riksdagen. För inte alltför
              många år sedan hade vi Grön ungdom, som var ett ungdomsförbund
              men som saknade ett parti i riksdagen. Det finns partier i den
              här riksdagen som ligger nära fyraprocentsspärren, och det skulle
              kunna drabba många ungdomsförbund om det går dåligt i valet.
            </seg>
            <seg n="c900b013">
              Demokratibegreppet
            </seg>
          </u>
          <note type="speaker" n="80b01a97">
            Anf. 90 RIGMOR STENMARK (c):
          </note>
          <u who="rigmor_stenmark_bd34ff" xml:id="i-de67ab1e0b77f4de-0" n="c6e0f743">
            <seg n="60819fcf">
              Herr talman! Jag skulle vilja ställa en fråga till statsrådet
              Österberg som har att göra med demokrati.
            </seg>
            <seg n="761fcad4">
              Demokrati bygger ju på folkvilja och delaktighet. I ett fall
              tycker jag att regeringen är föredömlig. Man går nämligen ut och
              frågar kommuner till råds om olika saker, särskilt i utredningar.
              Senast handlade det om herrelösa fastigheter. Men när man sedan
              har fått svaret från kommunen, i det här fallet Tierps kommun,
              och även från Lagrådet, bryr man sig inte om svaret utan går vidare
              som om ingenting har hänt. Det handlar också om Heby, och jag
              säger bara Heby så förstår alla vad jag menar.
            </seg>
            <seg n="725c01b9">
              Jag skulle också vilja koppla frågan till politiska vildar i
              den här församlingen och som också förekommer i politiska kommunala
              församlingar. Tänker ministern göra någonting för att förebygga
              att vi får människor som ställer upp i val, går ut och lovar att
              göra saker för folket men sedan hoppar av sitt politiska parti
              och blir vildar? Hur skulle det se ut i Sveriges riksdag om vi
              alla använde den teoretiska möjligheten? Det skulle ju bli kaos.
            </seg>
          </u>
          <note type="speaker" n="d876b13f">
            Anf. 91 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-06bb836ab5f0e85d-34" n="db993074">
            <seg n="fc445924">
              Herr talman! När det gäller den sista frågan, hur det ska fungera
              med val till kommuner, leder Lars Engqvist Grundlagsutredningen,
              och han tittar ganska brett på en rad olika frågor som berör detta.
              Där har jag inte så mycket mer att säga just nu.
            </seg>
            <seg n="828292d1">
              För övrigt kan jag säga att när man gör förfrågningar hos kommuner
              i olika ärenden gör man det för att få ett bredare underlag för
              det beslut man ska fatta. Det innebär inte alltid att en enskild
              kommuns synpunkt är den som exakt ligger till grund för det beslut
              som regeringen fattar i en enskild fråga. Men det är naturligtvis
              oerhört viktigt, och det är en del i demokratin, att ta in synpunkter.
              Det gör vi brett i utredningar över huvud taget. Vi tar in synpunkter
              från olika remissinstanser för att få ett beslutsunderlag, och
              jag ser ingen stor skillnad i det. Sedan görs det naturligtvis
              en bedömning av var frågan har sitt bästa stöd. Det är väl en
              ganska traditionell väg. Jag har inte för avsikt att göra något
              speciellt åt detta. När det gäller den senare delen är det något
              som Grundlagskommittén tittar på.
            </seg>
          </u>
          <note type="speaker" n="5c995c48">
            Anf. 92 RIGMOR STENMARK (c):
          </note>
          <u who="rigmor_stenmark_bd34ff" xml:id="i-de67ab1e0b77f4de-1" n="c6e0f743">
            <seg n="fa29ced0">
              Herr talman! Jag tycker att det är allvarligt att man inte har
              några nya grepp. Hur ska man få folk att engagera sig? Hur ska
              man få folk att bli delaktiga så att de känner att man verkligen
              lyssnar på dem? Det kan inte få vara ungefär som i MBL-förhandlingar,
              att man bara tutar och sedan kör över. Det är inte tillfyllest
              för mig i alla fall.
            </seg>
          </u>
          <note type="speaker" n="671ecb67">
            Anf. 93 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-06bb836ab5f0e85d-35" n="db993074">
            <seg n="8b7a7da3">
              Herr talman! Vissa partier har skrivit avtal eller träffat en
              muntlig överenskommelse med enskilda kandidater att om de ställer
              upp för partiet ska de också följa partiets linje och också ta
              sitt ansvar för den period under vilken de ställer upp. Det tycker
              jag är viktigt att peka på.
            </seg>
            <seg n="de5b696d">
              När det sedan gäller demokratin tycker jag att man ska se upp
              så att inte de politiska partierna retirerar från den politiska
              arenan. Ofta säger man ute i kommunerna att man måste bilda särskilda
              grupper som håller på med det här. Jag tycker att det är upp till
              de politiska partierna att se till att engagera människorna i
              samhället och att de också knyts till de politiska partierna annars
              får vi en demokratisk process som ligger vid sidan av partierna.
              Vad blir då partierna i det läget? Jag vill alltså slå ett starkt
              slag för att partierna engagerar sig och ser till att det finns
              en bra demokratisk process ute i kommuner och kommundelar. Det
              kan gälla skola, äldreomsorg eller vad det kan vara. I en sådan
              process är jag beredd att hjälpa till för att man ska kunna komma
              längre. Det tycker jag också är den väg som vi ska gå.
            </seg>
            <seg n="cced5c62">
              Utlokaliseringen av statliga myndigheter
            </seg>
          </u>
          <note type="speaker" n="72024ce8">
            Anf. 94 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-ce35059bb557d5f7-0" n="0a8a1982">
            <seg n="244506f2">
              Herr talman! Jag har en fråga till kulturminister Leif Pagrotsky.
              Det gäller den omtalade och mycket kritiserade utflyttningen av
              statliga myndigheter eller utflyttningen av människor till andra
              delar av landet. Det är ju inte obekant för ministern att vi moderater
              är mycket kritiska till den. Det framkom även när min kollega
              Gunilla Tjernberg var uppe i debatten.
            </seg>
            <seg n="f16b6e03">
              Jag har en lite annan vinkling. När det gäller Riksantikvarieämbetet
              var det faktiskt 125 remissinstanser museer, högskolor, arkiv
              och många andra som var starkt kritiska till utflyttningen. Trots
              detta har regeringen beslutat att genomföra den. Då undrar jag:
              Varför ska man över huvud taget belasta andra verksamheter med
              en remissrunda om man ändå inte tänker ta hänsyn till vad de svarar?
            </seg>
          </u>
          <note type="speaker" n="958495fd">
            Anf. 95 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-06bb836ab5f0e85d-36" n="d351ad4d">
            <seg n="7e1b3e07">
              Herr talman! Jag kan berätta för Lena Adelsohn Liljeroth att
              den här remissomgången var väldigt meningsfull för dem som lade
              ned arbete. I remissomgången framkom många synpunkter som vi tog
              fasta på. Lena Adelsohn Liljeroth kanske har iakttagit att det
              beslut som nu har fattats innebär att en stor del av Riksantikvarieämbetet
              kommer att vara kvar i Helsingfors, och det är delvis en följd
              av de analyser och synpunkter som kom fram. Riksantikvarieämbetet
              kommer alltså att fortsätta att vara en slagkraftig, effektiv
              myndighet på det mycket viktiga område som de jobbar med.
            </seg>
            <seg n="c840eac1">
              Men min fråga är: Har Moderaterna ingen som helst känsla av medlidande,
              omtanke, ansvar eller solidaritet med Gotland? 0,000 är det enda
              jag har hört om ansvar för Gotland här i kammaren.
            </seg>
          </u>
          <note type="speaker" n="142da585">
            Anf. 96 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-ce35059bb557d5f7-1" n="0a8a1982">
            <seg n="af2ec273">
              Herr talman! Det verkar som om kulturministern och jag får mötas
              i en annan debatt som handlar om näringslivet på Gotland, men
              nu var det inte det som min fråga gällde. Vi moderater har för
              övrigt egna förslag, och det vet kulturministern. Jodå ministern
              skakar på huvudet, och det tycker jag inte om.
            </seg>
            <seg n="0e97f195">
              Men nu handlar det faktiskt om Riksantikvarieämbetet, och där
              har man inte samma uppfattning om att det här kommer att förbli
              en slagkraftig organisation.
            </seg>
            <seg n="41f4494d">
              I den nya så att säga hafsiga hanteringen ska man i stället flytta
              Riksutställningar. Det är inte obekant vad man tycker på Riksutställningar
              om det här, och det har kommit en hel del kritik och protester
              därifrån. Man skriver att det här förslaget inte har föregåtts
              av någon form av remissrunda eller ens en ordentlig utredning.
              De ekonomiska, kulturpolitiska och miljömässiga konsekvenserna
              av förslaget har över huvud taget inte analyserats.
            </seg>
            <seg n="d4ae5a1b">
              Med tanke på den här remissrundan: Är det här den nya linjen
              från regeringen, att man inte ens kommer att bemöda sig om att
              ta in remissyttranden över huvud taget i fortsättningen?
            </seg>
          </u>
          <note type="speaker" n="a7044683">
            Anf. 97 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-6c61ff7ff22069e5-1" n="d351ad4d" next="i-634ff617a0c6dbb5-1">
            <seg n="5363b884">
              Herr talman! Jag har i ett tidigare svar till en allianssyster
              till Lena Adelsohn Liljeroth noga gått igenom frågan om Riksutställningar,
              deras viktiga uppgifter och det åtagande som regeringen gör för
              att de kulturpolitiska ambitionerna inte ska sänkas.
            </seg>
            <seg n="3074c728">
              Men faktum är att jag aldrig har hört talas om något moderat
              förslag till hur man ska skapa så mycket som ett enda jobb på
              Gotland när Gotland träffas av nedrustningen i vår del av Europa.
              Vi har ju diskuterat detta om och om igen. Jag har ställt den
              här frågan flera gånger och aldrig fått något svar, så jag står
              kvar vid min slutsats: Ni struntar i Gotland! Här är det hundratals
              jobb som försvinner! Ni nöjer er med att åka dit och titta på
              gotlänningarna på sommaren och ha det trevligt, men ägnar inte
              ett uns av eftertanke åt att de behöver något att göra också på
              vintern, att man behöver en bestående infrastruktur, en arbetsmarknad
              och människor som bor och betalar skatt på Gotland. Det är viktigt
              också för regeringen, inte bara att det är fint på sommaren!
            </seg>
            <seg n="0dac880d">
              Vidareutbildning av barnskötare
            </seg>
          </u>
          <note n="9d4f030f">
            Anf. 98 GÖRAN PERSSON i Simrishamn (s):
          </note>
          <u who="leif_pagrotsky_minister_2002" xml:id="i-634ff617a0c6dbb5-1" n="d351ad4d" prev="i-6c61ff7ff22069e5-1">
            <seg n="c8b1a2ee">
              Herr talman! Min fråga går till statsrådet Lena Hallengren.
            </seg>
            <seg n="95d6814f">
              När vi politiker är ute och gör besök i verkligheten i olika
              verksamheter får vi en del frågor ställda direkt till oss, öga
              mot öga. Vid ett besök häromveckan på en förskola på Österlen
              kom det först framcyklande en liten tjej till mig och frågade:
              Vilken färg har du på din cykelhjälm? Ja, jag fick ju skämmas
              lite, för jag hade ingen cykelhjälm. Men det ska jag införskaffa
              en röd cykelhjälm ska jag införskaffa!
            </seg>
            <seg n="0e7f0857">
              En annan fråga som hade lite allvarligare karaktär fick jag av
              personalen. Den gällde om barnskötare och dagbarnvårdare hade
              möjlighet att på något vis få sin utbildning validerad mot förskollärarinriktningen,
              eftersom man med kanske 1015 års yrkeserfarenhet har så mycket
              med sig i bagaget att man skulle kunna tillgodogöra sig denna
              utbildning på kanske lite kortare tid eller få bättre stöd ekonomiskt.
            </seg>
          </u>
          <note type="speaker" n="e1516b7c">
            Anf. 99 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-06bb836ab5f0e85d-37" n="d9d12105">
            <seg n="d2c66316">
              Herr talman! Barnskötare och förskollärare är båda betydelsefulla
              yrkesgrupper, vill jag bara säga, och de bildar framgångsrika
              arbetslag i vår svenska förskola.
            </seg>
            <seg n="82ce5808">
              När det gäller barnskötarna handlar det om att bedriva den barnskötarutbildning
              som det finns en nationell kursplan för, det vill säga de som
              är barnskötare men som har en väldigt gammal utbildning kan valideras
              mot en barnskötarutbildning.
            </seg>
            <seg n="c031f8ea">
              Som svar på Görans fråga vill jag säga att det finns ett antal
              kommuner som bedriver ett samarbete gentemot en närliggande högskola
              eller ett närliggande universitet för att se till att man kan
              få bli validerad till förskollärare. Det innebär att man inte
              behöver läsa hela utbildningen, utan man valideras och behöver
              kanske läsa två år i stället för tre.
            </seg>
            <seg n="c2b0b412">
              Vi håller också på att se över möjligheterna att generellt säga
              att alla som är barnskötare och har arbetat en viss tid kan förkorta
              utbildningen med en viss tid och därefter ha möjlighet att läsa
              till lärarutbildning med inriktning på förskola. Det håller vi
              på att titta på. Jag kan inte ge något mer konkret svar just nu.
            </seg>
            <seg n="1b3697da">
              Anf. 100 GÖRAN PERSSON i Simrishamn (s):
            </seg>
            <seg n="3b493db6">
              Herr talman! Jag tackar för det så länge, och jag återkommer.
            </seg>
            <seg n="c0ff835e">
              En följdfråga kan handla om jämställdhet. Jag vet att det kommer
              att gå projektpengar till jämställdhet också på förskolan. Det
              gäller inte minst integrationen. Man träffar ju inte det första
              man gör en manlig förskollärare med utländsk bakgrund om man träder
              in där, utan man gör det ytterst sällan. Finns det tankar från
              statsrådets sida på att man skulle kunna se något projekt på just
              detta område? Då skulle kanske ungdomar kunna träffa lite fler
              män i förskolan, och tjejerna skulle kanske kunna söka sig till
              idrotten så att killarna där fick träffa kvinnliga lagledare och
              tränare och på så vis kunna få lite mjukare coachning från lagledarbänken,
              vilket vi kanske saknat på sistone.
            </seg>
          </u>
          <note type="speaker" n="af7df94f">
            Anf. 101 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-06bb836ab5f0e85d-38" n="d9d12105">
            <seg n="6867799f">
              Herr talman! Det är väldigt betydelsefullt, tycker jag, att även
              förskollärare ägnar sig åt jämställdhetsarbete. Vi ska naturligtvis
              börja tidigt för att se till att bryta de könsmönster som finns
              i vårt samhälle.
            </seg>
            <seg n="c1eec235">
              Det finns en särskild jämställdhetsdelegation som arbetar för
              förskolan som har 12 ½ miljon kronor till sitt förfogande under
              två och ett halvt år. Det blir ganska mycket pengar till olika
              förskolor, enskilda förskolor och avdelningar och hela kommuner
              som ska lära sig att se på förskolan och på barnen med mer jämställda
              ögon. Jag tror att det är ett väldigt viktigt arbete. Det betyder
              inte bara att vi ska ha fler män i förskolan. Det är betydelsefullt,
              men det är viktigt att alla de kvinnor som arbetar i förskolan
              får goda förutsättningar att arbeta jämställt.
            </seg>
          </u>
          <note n="2fb38726">
            Lagrådets granskning av EU:s grundlagsförslag
          </note>
          <note type="speaker" n="37a49779">
            Anf. 102 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-3e2d7f6a9e1356f6-0" n="b69b788f">
            <seg n="e17c300c">
              Herr talman! Jag skulle vilja ställa en fråga till vice statsministern.
            </seg>
            <seg n="59ef717a">
              Myndigheterna har nu kommit in med sina synpunkter på frågan
              om EU:s grundlag. Alla remissvar har väl kommit in vid det här
              laget. Nu visar det sig att man kommer att tillfråga Lagrådet
              också, men det gör man först den 2 juni, det vill säga svaret
              från Lagrådet kommer först när riksdagen har påbörjat sitt sommaruppehåll,
              och det finns då ingen möjlighet förrän efter tre månader att
              ta upp det. Det här är ett oerhört viktigt remissvar. Högsta domstolen
              och Regeringsrätten har ju mycket kritiska synpunkter på regeringens
              slutsatser vad gäller grundlagsfrågan.
            </seg>
            <seg n="65de74fa">
              Min fråga är därför: Kan man inte tänka sig att man tar beslutet
              om Lagrådsgranskning tidigare än den 2 juni?
            </seg>
          </u>
          <note type="speaker" n="bbf1614f">
            Anf. 103 Vice statsminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-06bb836ab5f0e85d-39" n="bcea2931">
            <seg n="8917b428">
              Herr talman! Regeringen har haft en plan för hur vi ska förfara
              med fördraget om den nya konstitutionen i Europeiska unionen.
              I den har ingått att vi har haft, som sades här, en särskild promemoria
              ute på remiss hos olika myndigheter, inte minst juridiska myndigheter.
              De svaren har nu kommit in, och i planeringen har ingått att vi
              naturligtvis behöver tid för att gå igenom de olika svaren, bereda
              dem och sedan återkomma till riksdagen i höst med ett definitivt
              förslag.
            </seg>
            <seg n="7e2367cf">
              Innan vi gör det ska vi naturligtvis, som också sades av frågeställaren,
              lämna ett förslag till Lagrådet, och jag tror inte att det finns
              möjlighet att forcera fram det förslaget. Då skulle det inte vara
              tillräckligt genomarbetat, utan vi måste följa den tidtabell som
              vi har dragit upp från början. Men det finns utomordentligt goda
              möjligheter att i både den publika debatten och naturligtvis här
              i kammaren också vid senare tillfälle diskutera både Lagrådets
              och andras synpunkter.
            </seg>
          </u>
          <note n="6e2e5b90">
            Behandlingen av de utvisade egyptierna
          </note>
          <note type="speaker" n="049d011c">
            Anf. 104 VERONICA PALM (s):
          </note>
          <u who="veronica_palm_2c225a" xml:id="i-b18e2179ad3de822-0" n="8314d1fd">
            <seg n="05305ad0">
              Herr talman! Jag skulle vilja ställa en fråga till utrikesminister
              Laila Freivalds.
            </seg>
            <seg n="1116d6d2">
              Ahmed Agiza avvisades från Sverige 2001, och jag vet att UD har
              haft kontakt med Egypten både före, efter och under detta och
              har haft människor på plats, men det har florerat och florerar
              rykten och uppgifter om oegentligheter och till och med tortyr,
              vilket ju är fullständigt oacceptabelt ur ett svenskt perspektiv.
            </seg>
            <seg n="e5250001">
              Min fråga är: Hur agerar utrikesministern för att rättssäkerheten
              och respekten för mänskliga rättigheter ska upprätthållas i fallet
              Agiza?
            </seg>
          </u>
          <note type="speaker" n="4c863aef">
            Anf. 105 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-6c61ff7ff22069e5-2" n="048a484e" next="i-634ff617a0c6dbb5-2">
            <seg n="5610eea4">
              Herr talman! Det är viktigt att vi kan utveckla det internationella
              samarbetet när vi bekämpar terrorism. Men vi måste kunna göra
              det på ett sådant sätt att de krav som vi har på rättssäkerhet,
              human behandling och respekt för internationella överenskommelser
              hålls.
            </seg>
            <seg n="5ab6257a">
              Det finns, som Veronica Palm säger, påståenden om att de två
              egyptier som utlämnades till Egypten har blivit torterade. Detta
              har vi tagit upp med den egyptiska regeringen vid ett flertal
              tillfällen på olika sätt. Senast i går träffade jag i Alexandria,
              när jag var där och invigde det nya Anna Lindh-institutet, den
              vice utrikesministern. Jag tog då återigen upp denna fråga eftersom
              vi hittills inte har fått ett tillfredsställande svar från Egypten.
              Vi vill ha en oberoende internationell utredning. Är det sant
              att de blev torterade, eller är det inte sant? Det är oerhört
              viktigt för förtroendet och för möjligheterna att samarbeta för
              att bekämpa terrorism.
            </seg>
            <seg n="ccaf3e27">
              Jag kommer att fortsätta att driva denna fråga eftersom det är
              ett krav från vår sida att detta blir klarlagt.
            </seg>
          </u>
          <note n="4251888c">
            Anf. 106 TALMANNEN:
          </note>
          <u who="laila_freivalds_minister_2003" xml:id="i-634ff617a0c6dbb5-2" n="048a484e" prev="i-6c61ff7ff22069e5-2">
            <seg n="a11b212a">
              Därmed är dagens frågestund slut, och vi tackar regeringen och
              kammarens ledamöter.
            </seg>
          </u>
          <note n="a6df4411">
            8 § (forts. från 6 §) Undantag från bestämmelser i plan- och
            bygglagen (forts. BoU8)
          </note>
          <note type="speaker" n="d215e53e">
            Anf. 107 RIGMOR STENMARK (c):
          </note>
          <u who="rigmor_stenmark_bd34ff" xml:id="i-de67ab1e0b77f4de-2" n="c6e0f743">
            <seg n="aad3811c">
              Herr talman! Naturens krafter är starka, och vi människor är
              små vid en jämförelse, och stundom är vi helt hjälplösa. Vi kan
              bara se när krafterna drar i gång, när stormen viner, när regnet
              fullständigt forsar fram, när träden faller och när strömmen bryts.
              Det är ett väldigt sårbart samhälle vi har. Vi har blivit smärtsamt
              påminda om olyckor och katastrofer både för andra länder och för
              oss här i Sverige, för enskilda människor både här hemma och utomlands,
              i samband med katastrofen i Sydostasien och här hemma i samband
              med skogsförstörelsen i södra Sverige när orkanen Gudrun drog
              fram.
            </seg>
            <seg n="dd31b77c">
              Har vi kommit närmare varandra i och med det som har hänt? Har
              vi nu mer än tidigare förstått att vi faktiskt måste ha både psykologisk
              och fysisk beredskap för att möta svåra frågor? Kan man ha den
              beredskapen? Jag vågar mig inte på något entydigt svar. Men som
              företrädare för folket här i riksdagen tycker jag att man måste
              ha en beredskap att förstå att man snabbt måste kunna hjälpa till
              och göra vad man kan för att lösa de problem som blir följden
              av stora och svåra katastrofer. Olyckor har hänt förr, och de
              händer hela tiden. Detta är inte vare sig den första eller den
              sista olyckan som vi kommer att debattera här i riksdagen.
            </seg>
            <seg n="7f413117">
              Herr talman! Vårt uppdrag i bostadsutskottet är att se till att
              vi har en flexibilitet i lagstiftningen så att vi snabbt kan göra
              undantag bland annat i plan- och bygglagen. Från Centerpartiets
              sida och även från andra partiers sida kom det motioner ganska
              snabbt. Man lade fram förslag så att de drabbade människorna i
              skogslänen snabbt skulle få besked och hjälp.
            </seg>
            <seg n="252f255e">
              Dessa förslag har sedan diskuterats och till en viss del också
              fått bifall från andra utskott.
            </seg>
            <seg n="459851ce">
              I bostadsutskottet finns det fortfarande ett krav kvar. Det gäller
              frågan om vilket undantag som måste göras i miljöbalkens bestämmelser.
              Främst handlar det om vatten. Vilka åtgärder måste man vidta för
              att lösa frågan om var man ska lägga träden när de har tagits
              ut ur skogen? De måste begjutas med vatten för att inte bli ännu
              mer förstörda. Den här frågan anser vi från borgerligheten, från
              alliansen, att regeringen snabbt måste se över och återkomma till
              riksdagen med, helst omgående. Detta påtalar vi i reservationen
              i betänkandet. Därför vill även jag yrka bifall till den reservationen.
            </seg>
            <seg n="9b817e31">
              Herr talman! Jag tycker inte heller att det är svårt att ställa
              mig bakom det särskilda yttrandet från Dan Kihlström. Jag har
              tänkt mer och mer på det. Han tar i det särskilda yttrandet upp
              att frågor som gäller stormskövlingen har delats upp på olika
              utskott i stället för att samlas ihop. Vi borde åtminstone ha
              haft gemensamma debatter här kanske under en dag och fått frågorna
              belysta i ett enda sammanhang. Nu blir det en rad debatter där
              vi upprepar vad andra har sagt och även påtalar för andra utskott
              vad de borde ha gjort utan att varken de eller vi kan svara på
              detta. Jag tycker att det är fel. Jag tycker att det är en brist.
              Det kanske är ett uttryck för den onödiga byråkrati och de krångliga
              regler som vi så ofta ser. Det skulle vara intressant att höra
              vad majoriteten tycker om det.
            </seg>
            <seg n="3d2de91b">
              Herr talman! Nu finns det ett akut hjälpbehov, och akuta insatser
              måste göras för de människor som har drabbats. Egentligen är det
              vi alla som har drabbats eftersom detta inte bara är en fråga
              för södra Sverige utan är en nationell angelägenhet, ett nationellt
              problem. Men det måste också ske ett långsiktigt ställningstagande
              om hur vi ska handla vid katastrofer och vilken beredskap vi ska
              ha. Och vi måste ha en katastroffond. Då menar jag inte bara pengar,
              utan vi måste ha en åtgärdsplan, så att man inte behöver ha en
              sådan här infekterad debatt om vem som ska betala vad och om vilka
              som ska göra vad, hur och när.
            </seg>
            <seg n="82be176e">
              Sammanfattningsvis tycker jag att det behövs en helhetssyn. Det
              behövs enklare regler. Det behövs snabba beslut. Det behövs framförhållning.
              Jag hoppas att vi har lärt oss något av detta.
            </seg>
          </u>
          <note type="speaker" n="86cbb2a1">
            Anf. 108 LILIAN VIRGIN (s):
          </note>
          <u who="lilian_virgin_5f22b4" xml:id="i-3f0378246ece1c38-0" n="24bad3ae" next="i-ba0166ca1848a9e4-0">
            <seg n="a756d00e">
              Herr talman! Nu är det bostadsutskottets tur att behandla ett
              betänkande med förslag till åtgärder med anledning av stormen
              i januari 2005 i södra Sverige. Stormen orsakade stora skador,
              och det är den värsta stormen sedan 1969. Men skadorna på skogen
              blev mycket värre i år.
            </seg>
            <seg n="bcd50dc2">
              När man läser i facktidningar får man en bra bild av den här
              katastrofen. Det man också läser i facktidningarna är att regeringen
              har visat handlingskraft och tagit stort ansvar. Man kan se en
              nationell samling där statsmakterna har varit med från start och
              där arbete pågår för att mildra effekterna av skadorna.
            </seg>
            <seg n="4e5bf34a">
              Ett förslag till åtgärd som vi har behandlat i bostadsutskottet
              är att ge regeringen ett bemyndigande att meddela föreskrifter
              om undantag från vissa bestämmelser i plan- och bygglagen när
              det har inträffat en naturhändelse med synnerligen omfattande
              negativa effekter på miljön eller egendomen.
            </seg>
            <seg n="ae6f3ae9">
              Den svåra storm som drabbade södra Sverige den 89 januari i år
              fick till följd att mycket stora mängder skog stormfälldes. Frågan
              har nu uppkommit om huruvida de virkestravar och virkesupplag
              som behöver läggas på platser som normalt inte används som lagringsplatser
              är bygglovspliktiga enligt plan- och bygglagen.
            </seg>
            <seg n="00e88d89">
              För att inte behöva få en diskussion om huruvida det föreligger
              bygglovsplikt eller inte är det lämpligt att bemyndiga regeringen
              att ge ut föreskrifter om undantag från plan- och bygglagen. Bemyndigandet
              avser fall då det har inträffat en naturhändelse med synnerligen
              omfattande negativa effekter på miljö eller egendom. Det är bara
              i brådskande fall där det är nödvändigt för att begränsa negativa
              effekter av en naturhändelse som regeringen får meddela föreskrifter
              om undantag för bygglov. De undantag som regeringen beslutar om
              får bara gälla en begränsad tid.
            </seg>
            <seg n="38f3f710">
              Herr talman! Bostadsutskottet har gjort ett par mindre justeringar
              i den föreslagna lagparagrafen detta för att täcka in även andra
              anläggningar och områden för andra anläggningar än byggnader och
              för att ge regeringen möjlighet till föreskrifter som även omfattar
              detta.
            </seg>
          </u>
          <note n="a4b79abf">
            Utskottet säger också i sitt förslag att den nya lagparagrafen
            ska träda i kraft den 1 juni 2005, och undantag som har meddelats
            med stöd av den nya paragrafen ska kunna tillämpas från och med
            den 1 januari 2005.
          </note>
          <u who="lilian_virgin_5f22b4" xml:id="i-ba0166ca1848a9e4-0" n="24bad3ae" prev="i-3f0378246ece1c38-0">
            <seg n="5cc5bde1">
              Ett enigt utskott tillstyrker regeringens förslag om förändringar
              i plan- och bygglagen. Det finns dock en reservation, där man
              vill gå lite längre. Man säger att regeringen ska ta ett större
              grepp och se över om också andra lagar behöver ändras. I reservationen
              nämns det att det kan behövas undantag från miljöbalkens bestämmelser
              för att kunna lagra timmer i vatten men att hänsyn ändå ska tas
              till om det finns behov av att säkerställa skyddet av vattentäkter.
              Reservanterna vill ha en snabb översyn och vill att regeringen
              under våren återkommer till riksdagen.
            </seg>
            <seg n="96ae6296">
              Herr talman! Det som sägs i reservationen har också några av
              remissinstanserna påpekat. Regeringen förklarar i propositionen
              att det pågår en översyn inom Miljö- och samhällsbyggnadsdepartementet
              för att bedöma om ändringar i andra lagar behöver göras.
            </seg>
            <seg n="b72054e5">
              Regeringen förklarar i propositionen att plan- och bygglagen
              prioriteras eftersom det blir aktuellt att tillämpa den lagen
              så fort en verksamhet planeras eller vidtas. De andra lagarna
              är viktiga. Men inom departementet pågår en översyn som syftar
              till att bedöma om andra lagändringar kan behöva göras. Utskottsmajoriteten
              anser att resultatet av den pågående översynen ska avvaktas.
            </seg>
          </u>
          <note n="837e7052">
            Herr talman! Med detta yrkar jag bifall till utskottets förslag
            till riksdagsbeslut och avslag på reservationen.
          </note>
          <note type="speaker" n="25ac967c">
            Anf. 109 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-de67ab1e0b77f4de-3" n="c6e0f743">
            <seg n="b8cb1571">
              Herr talman! Om jag tolkar andemeningen i Lilian Virgins anförande
              rätt finns det ändå en villighet att lyssna på oss. Men då blir
              frågan: Varför tycker man inte att man kan gå oss till mötes fullt
              ut i den här frågan? Det där har jag lite svårt att förstå.
            </seg>
            <seg n="c23e3d82">
              Det timmer som kommit ut ur skogen kan inte ligga så länge. Man
              behöver inte ha så mycket skog för att få erfarenheten att barkborren
              kommer snabbt, och det förstör ytterligare för människor.
            </seg>
            <seg n="8aed243e">
              Varför kan ni alltså inte till fullo gå oss till mötes?
            </seg>
          </u>
          <note type="speaker" n="7aadf4e2">
            Anf. 110 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-7be60ee3803b427b-0" n="24bad3ae">
            <seg n="15800546">
              Herr talman! Ingen är emot att detta löses på ett väldigt bra
              sätt och dessutom snabbt. Som jag förstår Rigmor Stenmarks fråga
              om vattenlagringen kan jag säga att detta är en sak som redan
              i dag kan prövas, och som också prövas, av länsstyrelsen. Där
              måste man ta hänsyn både till hur det ser ut och till vattnet.
            </seg>
            <seg n="4f27b46c">
              Som vi har sett nu är det inte klarlagt att det behövs ytterligare
              en lagändring för att få till stånd denna prövning.
            </seg>
          </u>
          <note type="speaker" n="9c367af5">
            Anf. 111 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-de67ab1e0b77f4de-4" n="c6e0f743">
            <seg n="d0ef25ed">
              Herr talman! Där har vi delade meningar; det är uppenbart. Vi
              vet, och vi har sett konsekvenserna. Jag tänker då på diskussionerna
              och miljöbalkens införlivande. Det har varit oerhört mycket av
              käppar i hjulen för människor. Därför vill vi att det ska vara
              tydligt och klart att man så att säga gör den här biten.
            </seg>
            <seg n="274f55e3">
              Jag hoppas att Lilian Virgin tar med sig våra synpunkter. Jag
              antar att Lilian Virgin är närmare regeringen än vi i alliansen
              är.
            </seg>
          </u>
          <note type="speaker" n="3747e16e">
            Anf. 112 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-7be60ee3803b427b-1" n="24bad3ae">
            <seg n="2d974260">
              Herr talman! Departementet följer utvecklingen. De har samtal.
              De både diskuterar och bevakar. De har samtal med näringen och
              med industrin och ser till vilka villkor som dessa nu har att
              jobba under. Självklart måste också nämnda miljöhänsyn tas.
            </seg>
            <seg n="30597490">
              Om det behövs ändringar kommer man tillbaka. Jag tar gärna, som
              Rigmor Stenmark säger, med mig den här frågan, för också jag tycker
              att detta är viktigt. Vi ska ha klara regler som det är enkelt
              att tillämpa.
            </seg>
          </u>
          <note type="speaker" n="9e6ec157">
            Anf. 113 DAN KIHLSTRÖM (kd) replik:
          </note>
          <u who="dan_kihlstrom_63fd18" xml:id="i-6f330f496fd48aac-0" n="6c33abb1">
            <seg n="8f1c782f">
              Herr talman! Också jag vill för ett ögonblick uppehålla mig vid
              den fråga som vi inte tycker har blivit tillgodosedd. Här talas
              det om vattenlagring. Men precis som jag sade i mitt huvudanförande
              hänger de olika sakerna ihop. Vi vet ju att om man nu får ett
              undantag och kan lägga upp till exempel ett virkeslager behöver
              det på många platser ganska snart till exempel vattenbegjutas.
              Det handlar alltså inte bara om lagring i sjöar och vattendrag.
            </seg>
            <seg n="a7de259d">
              Jag tycker nog att det haltar lite grann i frågan när det nu
              blir så att man får undantag för att göra den här lagringen. Den
              andra delen av frågan är liksom inte löst. Det hade nog varit
              bra att ha med det i samma beslut eftersom det här ärendet kommer
              att brådska.
            </seg>
            <seg n="2415653c">
              Alla vill vi, precis som Lilian Virgin var inne på, göra en insats
              på området, så jag tycker nog att regeringen hade kunnat ta tag
              i den biten så att vi kunde fatta ett helhetsbeslut här i dag.
            </seg>
          </u>
          <note type="speaker" n="6eac7af1">
            Anf. 114 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-7be60ee3803b427b-2" n="24bad3ae">
            <seg n="15cae249">
              Herr talman! Vi är överens om att de förändringar vi gör i plan-
              och bygglagen är viktiga och att det ska ske snabbt. Det är ju
              därför som vi har tagit det här beslutet.
            </seg>
            <seg n="58c3d206">
              När de här sakerna diskuteras i departementet har man hela tiden
              kontakt med näringen och industrin. Man ser också till vad mera
              som behövs. Jag tror därför att vi får lita på departementet här,
              på att de återkommer när de ser att det behöver göras förändringar.
              Hittills har de kunnat göra en del förändringar i förordningar
              som har underlättat det hela.
            </seg>
          </u>
          <note type="speaker" n="2f095953">
            Anf. 115 DAN KIHLSTRÖM (kd) replik:
          </note>
          <u who="dan_kihlstrom_63fd18" xml:id="i-6f330f496fd48aac-1" n="6c33abb1">
            <seg n="1d37a0f9">
              Herr talman! Lilian Virgin sade här att regeringen och departementet
              följer utvecklingen och har kontakt med näringen. Ja, men det
              räcker kanske inte riktigt.
            </seg>
            <seg n="ce6fc150">
              Lilian Virgin talade förut om en handlingskraftig regering. Kanske
              borde det också på den här punkten ha varit så. Det gäller ju
              att komma till skott och att komma till beslut.
            </seg>
            <seg n="4f24568d">
              Sedan skulle jag beträffande det särskilda yttrandet vilja säga
              att det vore trevligt med en liten kommentar från majoriteten
              om handläggandet. Jag förstår att det konstitutionellt måste bli
              så här. Men jag sade i mitt huvudanförande att jag har lite svårt
              att göra en uppföljning eftersom det, precis som Rigmor var inne
              på, är debatter här dag efter dag. Det är liksom bara korta betänkanden.
              På något sätt hade det varit bättre om det här var samlat på ett
              ställe och vi kunde yttra oss för att sedan kanske få en samlad
              debatt. Ligger det alltså inte någonting i den kritik som jag
              framför i mitt särskilda yttrande?
            </seg>
          </u>
          <note type="speaker" n="9dda1420">
            Anf. 116 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-7be60ee3803b427b-3" n="24bad3ae">
            <seg n="556c7311">
              Herr talman! Jag kan hålla med om det. Visst hade det varit enklare
              om vi hade kunnat ha en sammanhållen debatt om detta. Som vi sett
              har det varit debatter flera dagar i rad, men det har vi inte
              rått på.
            </seg>
            <seg n="4c150f54">
              Efter vad jag sett vad gäller det beslut som fattades inför en
              uppdelning fanns det reservationer från Kristdemokraterna och
              Miljöpartiet. Men tydligen tyckte en majoritet att det här var
              en bättre ordning. Vi får väl lära oss en del av det.
            </seg>
          </u>
          <note type="speaker" n="f1d8da4b">
            Anf. 117 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5555e23c597db064-1" n="a03d5072">
            <seg n="e082120d">
              Herr talman! Vad vi egentligen pratar om här är att vi ska ha
              långsiktiga regelverk. Vi lagstiftar och ändrar ju inte regler
              bara för den situation som uppkommit vid det här aktuella tillfället,
              utan vi ska ha ett regelverk som fungerar även vid andra tillfällen.
              Det är ett slags beredskap vi ska ha. Det stiftas, som sagt, inte
              nya lagar bara för den här stormens skull, även om den är den
              utlösande faktorn.
            </seg>
            <seg n="d1ddebdd">
              Det kan då kännas lite underligt att vi inte tar båda lagarna
              samtidigt. Det är väl ganska klart att det för så här stora virkesupplag
              behövs bygglov åtminstone i de allra flesta fall. Det är ju därför
              som vi ändrar och ger regeringen en möjlighet att inkomma med
              undantag när det är en sådan här situation.
            </seg>
            <seg n="5c0c8183">
              Med samma argument som Lilian Virgin nyss använde kan man säga
              att det går att även prova bygglov i dag. Då skulle man inte heller
              behöva ändra detta.
            </seg>
            <seg n="cb25a7f1">
              Jag tycker att det hade varit naturligt att man även tog bort
              de hinder som fanns i miljöbalken så att lagarna kunde fungera
              tillsammans på ett optimalt sätt. Nu kommer det antagligen att
              bli så att det enligt plan- och bygglagen går ganska lätt att
              pröva, men sedan fastnar det i prövningen enligt miljöbalken.
              Det här framhölls tidigare i debatten i dag.
            </seg>
            <seg n="7f2736ad">
              Det verkar lite märkligt att man var tvungen att prioritera den
              ena lagstiftningen framför den andra. Om viljan hade funnits hade
              man tagit fram båda.
            </seg>
          </u>
          <note type="speaker" n="ee37dd61">
            Anf. 118 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-7be60ee3803b427b-4" n="24bad3ae">
            <seg n="5402129e">
              Herr talman! Jag vet inte vad ni har för recept på vad som ska
              ändras i miljöbalken. Jag ser en skillnad i de här två lagarna.
              I plan- och bygglagen finns det en osäkerhet om det krävs bygglov
              eller inte för sådana här anordningar. För att inte behöva pröva
              och fastna i det här med osäkerheten har man gjort det här undantaget.
              Det gör man för att få ett snabbt beslut och för att kunna slippa
              att det kommer surt efter. Det är inte avsikten med det här. Det
              här gör man för att råda bot på osäkerheten.
            </seg>
            <seg n="31cad81f">
              Jag håller självklart med om att det är långsiktiga lagar som
              ska gälla och att det här undantaget bara ska gälla i extrema
              situationer, om det inträffar något liknande på nytt.
            </seg>
          </u>
          <note type="speaker" n="846eb3fe">
            Anf. 119 LARS TYSKLIND (fp) replik:
          </note>
          <u who="lars_tysklind_d8e722" xml:id="i-5555e23c597db064-2" n="a03d5072">
            <seg n="e3c81c65">
              Herr talman! Det är naturligtvis svårt att exakt säga vad som
              ska ändras i miljöbalken. Det viktiga i sammanhanget var att göra
              de olika avvägningarna. Det är kanske så att miljöbalkens regler
              trots allt skulle kunna fungera om det var en situation där man
              kunde jobba effektivt med de regler som finns. Ännu viktigare
              hade det varit att man hade gjort den avvägningen och presenterat
              den samtidigt. Det är det som är huvudpunkten.
            </seg>
          </u>
          <note type="speaker" n="5b2f7392">
            Anf. 120 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-7be60ee3803b427b-5" n="24bad3ae">
            <seg n="9f262a60">
              Herr talman! Det är självklart att avvägningar har gjorts, men
              man har inte i det här sammanhanget sett att det behövs någon
              ändring i miljöbalken. Man följer frågan hela tiden, tillsammans
              med näringen och industrin, och har miljösidan med sig. Det här
              bevakas hela tiden, och fortlöpande förs det diskussioner i den
              här frågan. Om det behövs kommer man tillbaka.
            </seg>
          </u>
          <note type="speaker" n="e4048d46">
            Anf. 121 STEN LUNDSTRÖM (v):
          </note>
          <u who="sten_lundstrom_39803a" xml:id="i-7cf9bdc4daf7b1e5-0" n="dc5c0792">
            <seg n="714f4c24">
              Herr talman! Egentligen har Lilian Virgin redan redogjort för
              ärendet ganska väl.
            </seg>
            <seg n="81004bea">
              Vi är ganska många som blev både överraskade och chockade av
              den så kallade orkanen Gudrun som drog över vårt landskap och
              ännu kraftigare över Småland och delar av Västergötland. Jag vill
              bara konstatera att en del lagstiftning uppenbarligen inte var
              på plats för att klara av det här. Därför tycker jag att betänkandet
              är alldeles utmärkt. Vi plockar fram ett undantag i plan- och
              bygglagen där vi i alla fall är säkra på att det inte ställer
              till krångel.
            </seg>
            <seg n="661cc551">
              Det finns en reservation, och det är väl lika bra att jag håller
              mig till den. Jag står bakom betänkandet som sådant, dock ej bakom
              reservationen. Egentligen svarar man i reservationen på varför
              vi inte kan ställa oss bakom reservationen. Det står: Det bör
              i sammanhanget säkerställas att undantagen inte leder till farliga
              eller på annat sätt direkt olämpliga åtgärder. Det kan t.ex. finnas
              behov av att säkerställa skyddet av vattentäkter.
            </seg>
            <seg n="02eab099">
              Det är det som är poängen i miljöbalken. Det är därför miljöbalken
              finns. Den ska nämligen mäta åtgärderna emot varandra. Det är
              kanske ganska bra att prövningen finns kvar enligt miljöbalken
              ifall det som man i reservationen är rädd för ska hända inte händer.
              I det första fallet jag vet inte om det är det första; jag är
              inte så kunnig där man sade nej till en sjö gjorde man det därför
              att det var risk för att dricksvattentäkter skulle bli förstörda.
              Det var ganska bra att man mätte det enligt miljöbalken och inte
              lade virket i sjön och skapade en annan naturkatastrof. Vi vinner
              ingenting på att lösa en naturkatastrof med en annan naturkatastrof,
              om än mer begränsad. Jag tror att det är en ganska bra hållning
              som majoriteten har, att behålla miljöbalken som den är.
            </seg>
            <seg n="e7fe0bf5">
              Man säger i reservationen också att allt det här redan borde
              vara gjort. Det är en ganska underlig reservation. Man reserverar
              sig för någonting som redan borde vara gjort.
            </seg>
            <seg n="c3d67ef0">
              I majoritetsskrivningen står det: Med utgångspunkt från de påpekanden
              som gjorts pågår nu en översyn inom Miljö- och samhällsbyggnadsdepartementet.
              Översynen syftar till att bedöma i vilken mån andra lagändringar
              kommer att behöva göras.
            </seg>
            <seg n="c2e4e75a">
              Det är ganska bra det också. I och för sig kan vi inte tillfredsställa
              reservationen, för i reservationen säger man att det här redan
              borde vara gjort, och det är inte gjort. Det här är lite av moment
              22.
            </seg>
            <seg n="41537df5">
              Reservationen är såtillvida uppfylld att om miljöbalken ställer
              till riktigt stora problem får man se över det här. Men jag tror
              inte det. Jag tror att miljöbalken kommer att visa att nödvändiga
              hänsyn tas till det som är rimligt ur ekonomiska eller andra synpunkter
              i förhållande till vad som blev effekten för miljön. Jag är inte
              så säker på att vi ska ge regeringen den friheten att den kan
              lämna undantag avseende miljöbalken på samma sätt som gällande
              plan- och bygglagen.
            </seg>
          </u>
          <note type="speaker" n="f5ba45ea">
            Anf. 122 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-de67ab1e0b77f4de-5" n="c6e0f743">
            <seg n="c809cf10">
              Herr talman! Vi har inte någon avvikande mening när det gäller
              att man ska ta hänsyn så att man vid en katastrof inte gör så
              att det blir en ny katastrof. Det är inte detta det handlar om.
              Men vi vet vilka problem som miljöbalken faktiskt ställer till.
              Ibland är det väldigt orealistiska förslag som miljöbalken så
              att säga åsamkar. Man kan undra vad det är som gör den ena katastrofen
              värre än den andra.
            </seg>
            <seg n="c4089ecd">
              Vad vi vill ha är ett klargörande. Var kan man få lägga timret?
              Var kan man få vattenbegjuta träden? Man måste faktiskt ha ett
              klargörande. Jag förstår inte varför Vänsterpartiet försöker säga
              att det här kan bli en ny naturkatastrof. Det är ingen som vill
              det.
            </seg>
          </u>
          <note type="speaker" n="12bb705b">
            Anf. 123 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-7cf9bdc4daf7b1e5-1" n="dc5c0792">
            <seg n="6074a3de">
              Herr talman! Miljöbalkens funktion är faktiskt att kontrollera
              att den verksamhet som ska utövas sker på ett sådant sätt att
              det inte får negativ verkan på miljön. När det gäller vattenlagring
              av timmer och vattenbegjutning av timmer är miljöbalkens funktion
              att se till att det kan ske på ett sådant sätt att det inte skadar
              miljön. Jag tycker att det är ett ganska rimligt förhållningssätt.
            </seg>
            <seg n="c1448568">
              Jag är övertygad om att det finns ganska gott om platser i det
              här landet där vi kan lagra timmer och vattenbegjuta timmer utan
              att det för den sakens skull kommer att ställa till med några
              större problem för miljön. Det är den avvägning som görs i miljöbalken.
              Den tycker jag att man ska få lov att göra.
            </seg>
            <seg n="594b4e1b">
              Det är inte så att vattenlagringen är det optimala för någon
              av oss. Det optimala är naturligtvis att timret för det första
              kommer ut ur skogen och för det andra så fort som möjligt kommer
              till sågverk och i nästa skede till massafabriker. Det måste vara
              det optimala. Ju mindre vi behöver lagra och vattenbegjuta, desto
              bättre. Det finns alltid en viss fara med vattenbegjutning och
              vattenlagring, som inte är särskilt positivt.
            </seg>
            <seg n="15bfbd61">
              Jag är övertygad om att miljöbalkens sätt att fungera gör att
              vi kommer att få en vattenlagring och en vattenbegjutning som
              ur miljösynpunkt är den absolut bästa. Jag är inte lika säker
              på att regeringen ska ägna en massa tid åt att bedöma vilka sjöar
              som är lämpliga och annat sådant. Jag tror faktiskt att miljöbalken
              och länsstyrelsens prövning är mycket bättre än att regeringen
              skulle leta upp sjöar i landet där man kan lägga timmer. Jag tror
              att länsstyrelserna klarar det här betydligt bättre.
            </seg>
          </u>
          <note type="speaker" n="cf775683">
            Anf. 124 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-de67ab1e0b77f4de-6" n="c6e0f743">
            <seg n="78ed959c">
              Herr talman! Länsstyrelserna är så att säga regeringens förlängda
              arm. Regeringen har myndigheter som den tar hjälp av. Vad det
              handlar om nu är faktiskt inte en vanlig skogsavverkning. Här
              handlar det om enorma mängder träd som på något vis måste lagras,
              och det finns inte plats överallt. Sågverken är överlupna med
              jobb. Samtidigt handlar det här om stora ekonomiska värden för
              människor som äger skog och även för människor som äger skog som
              behöver avverkas men som inte kan avverkas nu på grund av att
              man inte kan lösa vissa praktiska problem.
            </seg>
            <seg n="7816e39e">
              Jag tycker att det var hedersamt att Vänsterpartiets representant
              sade att han inte kände till detta så väl. Jag skulle vilja uppmana:
              Läs, lär och ta del av praktiken i den här frågan! Vi måste faktiskt
              kunna lösa praktiska problem på ett hyfsat sätt.
            </seg>
          </u>
          <note type="speaker" n="5648864f">
            Anf. 125 STEN LUNDSTRÖM (v) replik:
          </note>
          <u who="sten_lundstrom_39803a" xml:id="i-7cf9bdc4daf7b1e5-2" n="dc5c0792">
            <seg n="0b00a501">
              Herr talman! Självklart ska det här lösas på ett hyfsat sätt.
              Det ska lösas på ett sätt som inte förstör miljön mer än absolut
              nödvändigt. Det ska lösas på ett sådant sätt att de skogsbönder
              som har fått sina marker förstörda ska ha en chans att behålla
              sina inkomster. Det ska lösas med vattenbegjutning och det ska
              lösas med vattenlagring. Det ska lösas med förstärkta vägar så
              att timmerbilarna kan åka. Det ska lösas med ekonomisk ersättning
              till skogsbönderna. Det ska lösas med alla de punkter som finns
              i vårpropositionen och som fanns både i det som hette Stormen
              1 och i det som nu heter Stormen 2.
            </seg>
            <seg n="cece3f0a">
              Självklart är det på det viset. Men att miljöbalken nödvändigtvis
              måste ändras eller att regeringen ska kunna sätta sig över miljöbalken
              gör faktiskt att vi i stället riskerar att få andra, om än mer
              lokala, miljöförstöringar som kommer att vara katastrofer för
              människor. Ni skriver själva i reservationen att vattentäkter
              naturligtvis inte får lov att bli drabbade. Det finns andra värden
              som inte heller får bli drabbade.
            </seg>
            <seg n="ced4e30f">
              Jag tycker att det är bra att det här med vattenbegjutningen
              och vattenlagringen blir prövat enligt miljöbalken på ett sådant
              sätt att vi får minsta möjliga åverkan på miljön. Jag är lite
              förvånad över att Centerpartiet, som brukar utge sig för att vara
              ett grönt parti, så fullständigt ignorerar de faror som finns
              med vattenlagring och vattenbegjutning i stället för att låta
              prövningen ske. Sedan utgår jag från att länsstyrelserna gör den
              här prövningen och gör den snabbt och att de överklaganden som
              eventuellt kommer i det här fallet också blir behandlade ganska
              fort.
            </seg>
          </u>
          <note type="speaker" n="b7a89f81">
            Anf. 126 HELENA HILLAR ROSENQVIST (mp):
          </note>
          <u who="helena_hillar_rosenqvist_342880" xml:id="i-5fe9f12cf2123f76-0" n="79cbd81b">
            <seg n="04ac0fbb">
              Herr talman! Det mesta verkar uttömt på det här området, tycker
              jag. Jag vill kanske komma med lite klargöranden om vattenlagringen
              och sjölagringen. Det var ju det som Rigmor och Sten diskuterade.
              Jag vill till att börja med förklara att det uppenbarligen är
              så att miljöbalken fungerar. Det har gjorts en hel del bedömningar
              och givits en hel del tillstånd. Det har även givits avslag. Till
              exempel har en sjö som heter Flåren i Kronoberg fått nej. En annan
              har fått ja, och det är Kisasjön hemma i Östergötland. Den sjön
              har äntligen återhämtat sig från en flerårig vattenlagring som
              förstörde sjön. Och det är inte bara sjön som har förstörts av
              långvarig lagring, utan det är också virket.
            </seg>
            <seg n="561acacd">
              Det är väldigt komplicerat med vattenlagring i sjöar. Det är
              inte många sjöar som är lämpliga över huvud taget. Dessutom leder
              det alltså till kvalitetsförsämring av virket. Det som händer
              med sjön är att det utsöndras en hel del ämnen; fenoler och terpener.
              Det sker en övergödning av sjön när barken faller ned. Det var
              det som hände i Kisasjön. Övergödning leder till syrebrist vid
              botten.
            </seg>
            <seg n="e9b193d2">
              Det är dock lite annorlunda, kanske, med den enstaka lagring
              som det nu är fråga om. Den ska ju vara kortsiktig på ett helt
              annat sätt. Därför tycker jag att det är väldigt viktigt att man
              inte är totalt emot vattenlagring heller utan att varje situation
              prövas för sig. Det är ju det som man kan göra hemma i miljönämnden.
              Det är det som länsstyrelsen också kan pröva. Jag läste i tidningen
              i dag att miljönämnden i Alvesta hade tillåtit Södra skogsägarna
              att lagra i sjön Åsnen till exempel. Man bedömer från fall till
              fall och ser att här går det och här går det inte. Så gör man
              sina prövningar enligt miljöbalken och annat.
            </seg>
            <seg n="c2e84e05">
              Vårt stormpaket, som vi har skrivit om i vår partimotion, grundas
              på åtgärder för att få ut så mycket som möjligt ur skogarna. Det
              medför minskade krav på insektsbekämpning. Sedan tycker vi också
              att det är viktigt med stöd för lagring. Vi fick ju se i vårbudgeten
              att det gick att få fram de pengarna. Det medför minskat transportbehov.
              En sak som är väldigt viktig är också att man har en möjlighet
              för den lokala näringen att överleva.
            </seg>
            <seg n="1a332041">
              Det är de åtgärder som vi har tyckt behövs. Nu har det varit
              lite annorlunda med försvarsutskottets behandling av sitt betänkande
              och sedan vårt. Vi låg långt efter för att det var lite remisser
              som vi behövde inhämta. Sedan har vi också ändrat lite grann i
              propositionen. Det som vi skrev i vårt yrkande, som skulle behandlas
              i bostadsutskottet, var att vi ville att regeringen skulle komma
              med förslag för att det fanns behov av både virkesupplag och vattenbegjutning.
              Det tycker vi att vi har fått tillgodosett genom propositionen.
            </seg>
            <seg n="b417c1fc">
              Därför, om det är någon som undrar, yrkar jag inte bifall till
              vår partimotion. Den lades ju fram med anledning av en händelse
              av större vikt och inte som en följdmotion på propositionen. Propositionen
              tillkom ju som en följd av att alla hade så mycket åsikter om
              vad som skulle göras. Jag tycker att det är väl tillgodosett.
              Därför yrkar jag bifall till förslaget i betänkandet.
            </seg>
          </u>
          <note n="7527fa25">
            Överläggningen var härmed avslutad.
          </note>
          <note n="37c54ff9">
            9 § Grundskolan
          </note>
          <note n="3d1ab1ff">
            Föredrogs
          </note>
          <note type="speaker" n="25e77885">
            Anf. 127 JAN BJÖRKMAN (s):
          </note>
          <u who="jan_bjorkman_01dade" xml:id="i-b06164f7f3663696-0" n="12b3687d" next="i-c260282afb25445d-0">
            <seg n="5e355c44">
              Herr talman! Det betänkande som nu är aktuellt för debatt är
              utbildningsutskottets betänkande nr 9, Grundskolan . Betänkandet
              hade kanske lika gärna kunnat ha rubriken Vissa grundskolefrågor.
              Det handlar nämligen om motioner från den allmänna motionstiden.
            </seg>
            <seg n="db073435">
              Jag kan väl säga att det inte är något litet antal motioner det
              rör sig om. Det är sammanlagt 178 motionsyrkanden som ska behandlas.
              I det avseendet är kanske detta ett av de största betänkandena
              under detta riksmöte. Genom det stora antalet motionsyrkanden
              behandlas också en mängd olika frågor inom grundskoleområdet.
              Låt mig bara nämna några. Det rör sig om sådant som skolans uppgift,
              rätt till kunskap i skolan, värdegrunden i skolan, principen om
              avgiftsfrihet, flexibel skolstart, stödundervisning, avskaffande
              av timplanen, modersmålsundervisning, val av skola och elevinflytande,
              för att bara nämna några av de sakområden som behandlas i detta
              betänkande.
            </seg>
          </u>
          <note n="2ce66ab2">
            Utskottet föreslår avslag på samtliga motionsyrkanden. Många
            av avslagen sker med hänvisning till det förslag till ny skollag
            som just nu bereds i Regeringskansliet. Till betänkandet finns
            86 reservationer fogade. Samtliga partier utom Socialdemokraterna
            finns representerade där.
          </note>
          <u who="jan_bjorkman_01dade" xml:id="i-c260282afb25445d-0" n="12b3687d" prev="i-b06164f7f3663696-0">
            <seg n="9e5e64e4">
              Herr talman! Med denna korta inledning och sammanfattning ber
              jag att debatten kan få ta sin början.
            </seg>
          </u>
          <note type="speaker" n="e84d2f4f">
            Anf. 128 MARGARETA PÅLSSON (m):
          </note>
          <u who="margareta_palsson_43b73d" xml:id="i-e8d01ed41e3a0697-0" n="9c5b14a5">
            <seg n="468d5ca2">
              Herr talman! 27 906. Vet ni vad det är? 27 906 elever. Så många
              elever nådde inte målen i grundskolan våren 2004. Det är lika
              många som antalet invånare i hela Oskarshamns kommun. Av dessa
              elever nådde 12 035 inte målen i matematik, svenska och/eller
              engelska.
            </seg>
            <seg n="f86a4f94">
              Tanken var att i stort sett alla elever skulle klara de grundläggande
              kunskapsmålen efter att ha gått nio år i grundskolan. Men så är
              det inte alls. I höstens olika undersökningar konstaterades att
              svenska elever har sämre läsförståelse och sämre läsförmåga än
              tidigare, och bland våra elever försämras också resultaten i matte
              och NO mer än bland eleverna i 16 andra länder. Skolan är även
              sämre på att kompensera för elevernas familjebakgrund än tidigare.
              Men, vilket är viktigt att påpeka, skillnaderna är stora mellan
              kommuner och mellan olika skolor.
            </seg>
            <seg n="aca8a2db">
              Vad är det som gör att skillnaderna är så stora mellan skolorna?
              Jag blir så arg när jag hör ansvariga politiker och tjänstemän
              skylla det på eleverna, på deras bakgrund och hemförhållanden.
              Det är långt ifrån hela sanningen. Vi vet att det som bland annat
              gör skillnad och påverkar resultaten är välutbildade lärare, professionellt
              ledarskap, kontinuerliga utvärderingar, gott samarbete med hemmen,
              höga förväntningar på eleverna, program för mobbning och positivt
              arbetsklimat.
            </seg>
            <seg n="cf1c9926">
              Vi moderater har länge påpekat att målen i skolan är alldeles
              för många. Man kan inte fokusera på allting, för då tappar man
              det viktiga. Fokus ska vara på kunskap, och så ska det vara redan
              i förskoleklassen. Där ska lärarna tänka läsinlärning, tänka skrivinlärning
              och matteinlärning och mer än nu ta till vara små barns lust och
              förmåga att vilja lära. Redan i årskurs 1 kan så gott som alla
              lära sig läsa om bara läraren har fokus på det och inte på allt
              annat. Förr kunde de flesta barnen läsa före jul i årskurs 1.
              Varför skulle de då inte kunna göra det nu?
            </seg>
            <seg n="e9663ce3">
              Kunskap är makt, och kan man läsa har man goda förutsättningar
              att tillägna sig så mycken annan kunskap. Vi tilldelar skolan
              stora resurser, men det är för stor andel av pengarna som går
              till annat än undervisning. Det är bara 46 % som går till undervisning,
              och det är nästan rekord det också. Bara ett annat land i EU tar
              så stor del av medlen till annat än undervisning. Visserligen
              är vi moderater för mer pengar till skolan, men vi vill även se
              en omfördelning av de befintliga resurserna.
            </seg>
            <seg n="cafa18b4">
              Det har alltid förvånat mig att det är så viktigt hur många minuter
              varje elev får ha matte på schemat men att få egentligen bryr
              sig om hur mycket matte han eller hon lär sig. Ingen ska gå i
              skolan några extra dagar. Alla måste rätta sig efter timplaner,
              och alla ska börja skolan på hösten det året de fyller sju år.
              Nåja, man kan få börja tidigare eller senare, men det ska vara
              på hösten i alla fall. Varför tror ni som styr detta land att
              elever i skolan lär sig saker på samma tid när allting annat tar
              olika tid? Vem vet hur lång tid det tog för oss att lära oss läsa,
              cykla och åka skidor? Huvudsaken är att vi kan inte hur lång tid
              det tog.
            </seg>
            <seg n="2b8de0cb">
              Vi moderater vill ha en flexibel skolstart och en pedagogisk
              frihet för landets alla skolor att arbeta utan en nationell timplan.
              Åk till Helsingborg och se vilka resultat kommunens skolor uppnått
              tack vare friheten att arbeta utan nationell timplan! Vi vill
              också ha betyg både tidigare och i fler steg.
            </seg>
            <seg n="a7b23f39">
              En god inlärningsmiljö förutsätter bättre ordning och arbetsro
              i skolan. För att uppnå det måste vi ge lärarna verktyg. Vi kan
              titta på Finland och se hur de gör. Vikten av handlingsprogram
              mot mobbning kan inte nog betonas. En vanlig skoldag som i dag
              blir ungefär 100 000 barn mobbade i den svenska skolan. Det får
              inte fortsätta!
            </seg>
            <seg n="d6369cd8">
              Slutligen, herr talman, vill jag yrka bifall till reservation
              nr 2, men jag står bakom även de andra moderata reservationerna.
            </seg>
          </u>
          <note type="speaker" n="bca0474c">
            Anf. 129 AXEL DARVIK (fp):
          </note>
          <u who="axel_darvik_51b0b0" xml:id="i-38bd904281ab306e-0" n="9db6a4b1">
            <seg n="84c45153">
              Herr talman! För ett litet tag sedan var jag med en grupp från
              Folkpartiet i vårt grannland Finland. Sverige har många mål. Den
              borgerliga regeringen i början av 90-talet hade målet att vi skulle
              ha Europas bästa skola. Sedan kom Socialdemokraterna och sade
              att vi skulle ha världens bästa skola. I Finland säger de att
              de har ett enda mål, att alltid vara bättre än Sverige.
            </seg>
            <seg n="6a799462">
              Det lyckas de med. I den senaste OECD-rapporten, Pisarapporten,
              visar det sig att Finland är bäst i Europa. Och de var bäst inte
              bara i den senaste rapporten utan även i den näst senaste från
              år 2002. De har till och med stärkt sina positioner något, medan
              Sverige halkar efter i internationella undersökningar.
            </seg>
            <seg n="b62e4162">
              Det var mycket intressant att studera vad det var Finland var
              bättre på än vi. Jag skulle vilja säga att det handlar om just
              de tre områden där vi liberaler verkligen vill se förändringar:
              att skapa bättre arbetsro, att göra tydligare och tidigare utvärderingar
              och att ha en mycket hög kvalitet på undervisningen i skolan.
            </seg>
            <seg n="f9aae01c">
              Om jag börjar med arbetsron finns där ett tydligare rättsligt
              skydd för varje elev, något som jag tycker är oerhört viktigt.
              Man ska kunna känna sig trygg varje dag när man går till skolan.
              Lärarna ska få vara lärare och ledare i skolan och i klassrummet.
              Det innebär att de har de befogenheter som krävs för att kunna
              upprätthålla en god arbetsro och en bra arbetsmiljö. Det är befogenheter
              som under Socialdemokraternas ledning i Sverige successivt tagits
              bort. Jag undrar vilka signaler det sänder ut.
            </seg>
            <seg n="43638776">
              Vi har flera gånger i tidningar kunnat läsa om mycket allvarliga
              mobbningsfall där lärare och rektorer gjort det enda rätta, nämligen
              att stänga av de elever som mobbat andra så att mobboffren fått
              chansen att komma tillbaka till skolan. Man har genom omplacering
              och på annat sätt försökt hitta lösningar för dem som mobbar.
              Det som då hänt är att Skolverket, med stöd av den politik som
              den socialdemokratiska regeringen beslutat om, prickat lärare
              och rektorer för att de stängt av mobbare. Jag undrar: Vad ger
              det för signaler, och vilken rättsuppfattning är det som då sprider
              sig?
            </seg>
            <seg n="60ff3df6">
              Jag talade med en kille som gick i klass 8 B på Mattlindens högstadium
              utanför Helsingfors. När vi pratade om mobbning och mobbning existerar
              även i Finland nämnde han i förbifarten att mobbning automatiskt
              ger två timmar kvarsittning och därefter en lapp hem till föräldrarna.
              Kvarsittning är något som Socialdemokraterna nu vill ta bort,
              och lapp hem till föräldrarna har inte varit tillåtet sedan 1985
              när möjligheten till skriftlig varning togs bort. Där var det
              dock självklart att om man mobbade någon fanns det tydliga sanktioner
              från skolans sida. Jag tror att detta är viktigt eftersom rättsmedvetandet
              grundas tidigt.
            </seg>
            <seg n="ab633d62">
              Om vi sedan går över till utvärdering är det sådana verktyg som
              betyg, nationella prov, skriftliga omdömen och utvecklingssamtal
              som vi måste använda oss av. De är viktiga verktyg, och de kompletterar
              varandra. Det är också viktigt att de kommer in tidigt så att
              eleverna får feedback från lärarna och vet var de har sina styrkor
              och svagheter.
            </seg>
            <seg n="7e3e6666">
              Kravlöshet i skolan är faktiskt detsamma som hjärtlöshet. Att
              tidigt ställa krav och samtidigt ge alla möjligheten att nå upp
              till kraven är att verkligen bry sig.
            </seg>
            <seg n="5fc9b843">
              Det vet alla, föräldrar och andra: När man ställer krav och ger
              möjlighet att nå upp till kraven, då bryr man sig. Om man struntar
              i eleverna och låter dem släpas vidare utan att man ger dem förutsättningar
              att klara den fortsatta skolgången, ja, då är det verkligen hjärtlöshet.
            </seg>
            <seg n="7dc4d58f">
              Nu kommer vi över på kvaliteten. Det är nog där man hittar de
              största skillnaderna mellan Sverige och Finland. Lärarutbildningen
              har på senare tid fått svidande kritik. Vi i Folkpartiet är inte
              särskilt förvånade över det. Vi var kritiska redan när den nya
              lärarutbildningen inrättades. De berättelser och utvärderingar
              som kommer nu talar sitt tydliga språk.
            </seg>
            <seg n="f12fcf30">
              För att kunna höja kvaliteten måste möjligheten till vidareutbildning
              förbättras. Karriärtjänster som ämnesansvariga och lektorer måste
              inrättas. Vårt mål är att var tionde lärare ska kunna ha en lektorstjänst.
              På det sättet kan man också höja lärarkårens status.
            </seg>
            <seg n="60e7176a">
              Någon berättade för mig att finska mödrar och fäder drömmer om
              att deras barn en gång ska växa upp och bli antingen läkare eller
              lärare. Och läkaryrket har inte sämre status i Finland än i Sverige.
              Detta säger något om vilken status läraryrket har fått där. Man
              har uppnått det genom att ha en mycket hög kvalitet på lärarutbildningen.
            </seg>
            <seg n="9afc407a">
              Sammanfattningsvis vill jag säga att liberal skolpolitik står
              för trygghet och kvalitet. Det är en annan trygghet än vad socialdemokrater
              ibland säger sig stå för. Det är en trygghet som handlar om att
              våga ställa krav i stället för att genom missriktad snällhet strunta
              i målen. Det handlar om lärare som har befogenheter att hantera
              oron i klassrummet inte om en skola som saknar möjligheter att
              flytta mobbare. Det handlar också om trygghet, om att utbildningen
              håller hög kvalitet och om att man klarar att gå vidare och inte
              raserar karriärmöjligheter för lärare i sin iver att göra alla
              i skolan lika.
            </seg>
            <seg n="c434e2af">
              Avslutningsvis, herr talman, yrkar jag bifall till reservation
              4. Jag står givetvis också bakom Folkpartiets andra reservationer.
            </seg>
          </u>
          <note type="speaker" n="2c75bb38">
            Anf. 130 INGER DAVIDSON (kd):
          </note>
          <u who="unknown" xml:id="i-06bb836ab5f0e85d-40" n="db993074">
            <seg n="840ceedf">
              Herr talman! Grundskolan lägger i bästa fall grunden till och
              skapar lust till ett lärande som sedan pågår resten av livet.
              Men den kan också leda till ständiga misslyckanden eller brist
              på utmaningar, som i stället leder till precis det motsatta. Därför
              är det viktigt att alla, från föräldrar, lärare och skolledare
              till politiker på alla nivåer, inser hur avgörande satsningar
              just på grundskolan är. Tyvärr har det varit dåligt med den insikten
              hos ansvariga politiker.
            </seg>
            <seg n="7d9ff583">
              Egentligen är det inte så svårt som det kan verka. Det börjar
              redan vid skolstarten. Om den anpassas till den enskilda elevens
              mognadsgrad och intresse är möjligheten till en bra start självklart
              betydligt större än om alla ska börja vid en bestämd tid och en
              viss ålder. Flexibel skolstart är därför ett viktigt krav från
              Kristdemokraterna.
            </seg>
            <seg n="6ec84218">
              Nästa steg är att man gör regelbundna avstämningar för varje
              elev. Får hon tillräckligt med stimulans? Är det något moment
              som hon inte har förstått eller klarat av? Utifrån den informationen
              ska nödvändiga åtgärder sättas in. Men lärare kan behöva stöd
              i den bedömningen. Därför behövs det fler och tidigare nationella
              prov i dag, för jämförelsens skull. Detta är något som s-regeringen
              fortfarande motsätter sig.
            </seg>
            <seg n="a25d8707">
              De åtgärder som behövs ska diskuteras tillsammans med eleven,
              föräldrarna och läraren. De ska tillsammans utforma det som vi
              kristdemokrater kallar ett ansvarskontrakt, som preciserar vilka
              insatser som krävs av eleven, av föräldern och av läraren under
              en bestämd period. Kontraktet ska följas upp och förnyas årligen.
            </seg>
            <seg n="d3460931">
              Med ett sådant system tror jag att man skulle kunna komma till
              rätta med det som i dag har börjat kallas papperiseringen av skolan,
              det vill säga alla de formulär som ska fyllas i och som upptar
              mer och mer tid för lärarna. Ett tydligt ansvarskontrakt kompletterat
              med betyg från årskurs 6 skulle ge den information som behövs
              om hur eleven klarar de uppställda målen så att individuella åtgärder
              kan sättas in i tid. Det skulle därför kunna ersätta flera av
              de planer och åtgärdsprogram som finns i dag.
            </seg>
            <seg n="49b55dec">
              Ansvarskontraktet ska självfallet handla om inte bara elevens
              kunskapsutveckling utan också den sociala utvecklingen, för de
              hör ihop. Eleverna måste få arbetsro och känna sig trygga i skolan,
              annars lär de sig helt enkelt ingenting. Det ställer krav på var
              och en att följa vissa överenskomna regler, så att alla i skolan
              tar hänsyn till och visar respekt för varandra.
            </seg>
            <seg n="1cbbac70">
              Det är klart att vi inte kan fortsätta att acceptera att Sverige
              ligger sist i internationella undersökningar när det gäller arbetsro
              i skolan. Lärare, elever och föräldrar har ett gemensamt ansvar
              för att vända den negativa trenden, men de måste också få stöd
              från politiker. Språkbruk där man tilltalar varandra med hora
              och diverse könsord eller andra nedsättande ord får aldrig accepteras.
              Ord och handling följs åt. Verbal mobbning följs av fysisk. Det
              brukar vara regel. Därför är nolltolerans mot alla former av kränkning
              det enda som kan accepteras.
            </seg>
            <seg n="be1dbd9c">
              Om vi kommer till rätta med det hårda klimat som råder i alltför
              många skolor i dag kommer också kunskaperna att öka. Men för att
              det ska lyckas behöver värdegrundsarbetet utvecklas och förstärkas
              ännu mer, och en kompetensutveckling av lärarna på det här området
              vore en bra början. Men lärare och skolledare behöver också ett
              tydligt mandat när det gäller att tillrättavisa elever som kränker
              eller våldför sig på sina kamrater, stör undervisningen, kommer
              för sent ofta eller skolkar, något som tyvärr är svåra problem
              i många skolor i dag. De saknar, märkligt nog, i dag mandat för
              detta. Kristdemokraterna arbetar därför för att förtydliga skollagen
              på det området.
            </seg>
            <seg n="181e9edc">
              Även om skolan lyckas motivera de allra flesta eleverna kommer
              det alltid att finnas de som av olika orsaker inte trivs med skolan
              eller sig själva. Om de får möjlighet till ett studieuppehåll
              kan det leda till ny motivation. Kristdemokraterna anser därför
              att det ska finnas möjlighet att göra ett studieuppehåll under
              en termin eller max ett år före årskurs 9. Det förutsätter förstås
              att skolan till exempel ordnar en praoplats, så att eleven får
              en vettig sysselsättning under tiden. Studieuppehållet ska också
              kunna varvas med en eller ett par dagars studier i skolan.
            </seg>
            <seg n="b7e726bc">
              Invandrarelevernas speciella situation är det också viktigt att
              vi tar särskild hänsyn till. Modersmålsundervisningen är avgörande
              för alla andra ämnen för dessa elever. Trots detta är den i många
              kommuner satt på undantag. Det är bara hälften av de elever som
              är berättigade till det som får modersmålsundervisning i dag.
              Den ses ofta som stödundervisning, men det är helt fel. Den måste
              integreras med övrig skolverksamhet. Att få undervisning på sitt
              modersmål i andra ämnen är också ett sätt för barn som kommit
              till Sverige lite högre upp i åldrarna att snabbare komma in i
              den svenska skolan och få sin självtillit stärkt. Det arbetssättet
              anser Kristdemokraterna behöver utvecklas mer. Det handlar både
              om att lära sig sitt modersmål och om att få undervisning på sitt
              modersmål.
            </seg>
            <seg n="6edacf0f">
              Jag ska avsluta med några ord om läromedlens betydelse. Att man
              har tillgång till uppdaterade och hela och rena böcker är en viktig
              förutsättning för att skolarbetet ska fungera på ett bra sätt.
              En elev som får en trasig och nedkluddad bok känner knappast lust
              att ta del av innehållet, medan en ny bok, med hårda pärmar som
              luktar gott, i sig själv kan ge lust både att läsa och lära. Kristdemokraterna
              vill att eleverna ska få behålla minst en bok per årskurs och
              att läromedelsinventering ska vara en viktig punkt vid den statliga
              kvalitetsgranskningen av skolorna och vid den kommunala uppföljningen
              och utvärderingen av skolorna.
            </seg>
            <seg n="b8962cd2">
              En del av det jag har tagit upp kräver ekonomiska resurser. Statliga
              bidrag till kommunerna är ett sätt att åtgärda det. Därför kräver
              Kristdemokraterna år efter år mer pengar till kommunerna än vad
              regeringspartierna kräver.
            </seg>
            <seg n="85bdb970">
              Men allt handlar inte om pengar. Attityder och värderingar behöver
              bearbetas, och ett gemensamt förhållningssätt behöver skapas mellan
              alla vuxna i skolan och mellan hem och skola. Då måste kommunala
              skolor, precis som de fristående, få stor självständighet att
              utforma ett eget arbetssätt. Det tror jag är bästa sättet att
              nå framgång för att utveckla den svenska skolan.
            </seg>
          </u>
          <note n="fc0ad99b">
            Jag yrkar bifall till reservationerna 5 och 60.
          </note>
          <note type="speaker" n="28cf6aff">
            Anf. 131 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-86ed9b8062d6e391-2" n="9bd72c55">
            <seg n="e0002525">
              Herr talman! Som alla säkert vet, och som också framgår tydligt
              i inledningen av betänkandetexten, pågår just nu mellan Vänsterpartiet,
              Socialdemokraterna och Miljöpartiet arbetet med förslag till ny
              skollag. I viss mån blir dagens debatt lite speciell mot bakgrund
              av detta.
            </seg>
            <seg n="1869f29d">
              Den borgerliga alliansen försöker på alla sätt framstå som enad.
              Det är fullt naturligt med tanke på ambitionen att ta över regeringsmakten
              efter valet i september 2006. Jag har försökt titta på betänkandet
              för att konstatera: Vad är de fyra borgerliga partierna ense om?
            </seg>
            <seg n="bb03b11b">
              Av 86 reservationer är det sex som är gemensamma för den borgerliga
              alliansen. Vad är man egentligen överens om? Är det de så kallade
              stora dragen? Är det fråga om att man uppvisar grundläggande ideologisk
              tydlighet? Nej, skulle jag vilja säga, och jag borde egentligen
              fortsätta med: tyvärr.
            </seg>
            <seg n="86e2fec6">
              Jag ska se på några av reservationerna och ta några exempel på
              hur jag ser på den borgerliga alliansens enighet i frågor om grundskolan.
            </seg>
            <seg n="902172cc">
              Från reservation nr 3 kan vi hämta följande klokskap: Skolans
              uppgift är att ge möjlighet till alla elever att klara kunskapsmålen.
              Min korta kommentar är: Vem vill inte det?
            </seg>
            <seg n="bf8b3655">
              Av reservation nr 5 lär vi oss: Skolan måste ta hänsyn till att
              elever är olika och lär på olika sätt. Jag tror att skolorna och
              lärarna har den insikten och ambitionen redan i dag, och jag vet
              inte vad som hindrar dem.
            </seg>
            <seg n="70e63b89">
              I reservationerna nr 14 och 57 framhålls vikten av goda kontakter
              mellan skola och föräldrar. Det är något som jag tror är en självklarhet
              för de allra flesta.
            </seg>
            <seg n="6a68aacf">
              Av reservation nr 61 framgår att borgerligheten lyckats ena sig
              om att IT är ett effektivt dokumentationsredskap för elever, lärare
              och föräldrar som kan användas för att sprida information mellan
              hem och skola.
            </seg>
            <seg n="fdaa239c">
              I reservation nr 13 sägs: Skolan bör garantera rätten till respekt
              för varje elev. Jag menar att de lärare som runtom i landets skolor
              arbetar hårt och enträget försöker se varje elev.
            </seg>
            <seg n="8f7308d9">
              Herr talman! Skulle man sammanfatta den borgerliga alliansens
              grundskolepolitik utifrån det betänkande som behandlas i dag skulle
              det bli ungefärligen det här: Det är viktigt att man lär sig i
              skolan och att skolan förstår att alla elever är olika. Det är
              dessutom bra om skolan och föräldrarna har ett bra samarbete,
              och det vore bra om föräldrarna kunde få uppdaterad information
              om barnens skolgång och kunskapsutveckling distribuerad elektroniskt.
            </seg>
            <seg n="d0f344d1">
              Jag har full förståelse för att varje borgerligt parti har ett
              behov och en skyldighet att visa just på sin egen grundskolepolitik.
              Men eftersom alliansen försöker framstå som så enad är det en
              självklarhet att jag och många andra vill veta vad en borgerlig
              grundskolepolitik egentligen innebär.
            </seg>
            <seg n="5eb39ed3">
              Det leder mig till ett antal frågor som jag gärna vill se besvarade
              från borgerligheten.
            </seg>
            <seg n="5009d452">
              Herr talman! Jag vill också ta tillfället i akt att presentera
              några frågor som ur principiell synpunkt är viktiga för oss från
              Vänsterpartiet.
            </seg>
            <seg n="812bcf43">
              Herr talman! För att göra mitt anförande kort ska jag avslutningsvis
              med koppling till det sistnämna, som rörde frågan om sponsring,
              yrka bifall till reservation nr 85 under punkt 104.
            </seg>
          </u>
          <note type="speaker" n="60b46c03">
            Anf. 132 MARGARETA PÅLSSON (m) replik:
          </note>
          <u who="margareta_palsson_43b73d" xml:id="i-e8d01ed41e3a0697-1" n="9c5b14a5">
            <seg n="2ebb8e2c">
              Herr talman! Jag fick en mängd frågor från Lennart Gustavsson.
              Jag ska kort svara på det. Det är val i september 2006. Innan
              dess kommer det att finnas en borgerlig enhet på alla dessa punkter.
              Det finns som bekant en arbetsgrupp som jobbar.
            </seg>
            <seg n="0c651589">
              Jag vill ställa en fråga till Lennart Gustavsson. Tror Lennart
              Gustavsson att alla barn är skolmogna vid samma ålder? Tror Lennart
              Gustavsson att det tar lika lång tid för alla att uppnå målen
              i grundskolan?
            </seg>
          </u>
          <note type="speaker" n="59e6c691">
            Anf. 133 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-86ed9b8062d6e391-3" n="9bd72c55">
            <seg n="0bed6eca">
              Herr talman! Först och främst tror jag att det är många som med
              viss otålighet väntar på att se en samlad borgerlig grundskolepolitik,
              i det här fallet, eftersom ni är tydliga. Jag uppskattar att ni
              är tydliga om att ni ska bilda ett gemensamt regeringsalternativ.
            </seg>
            <seg n="043f7eb2">
              Ju längre tiden går, desto större blir kravet på att få veta
              vad det egentligen är för alternativ. Är det Moderaternas skolpeng
              och Folkpartiets syn på allmän och särskild kurs som ska gälla?
              Frågorna är många. Jag hoppas att jag på något sätt ska få svar.
            </seg>
            <seg n="f447d5ef">
              Det ställdes en fråga om alla barn är lika. Nej, alla barn är
              inte lika, och tack och lov för det. Alla barn lär sig inte lika
              fort eller på ett likartat sätt. Om vi tar inledningen på grundskolan
              som exempel har vi i dag det som vi kallar för förskoleklass.
            </seg>
            <seg n="38143a63">
              På många ställen där jag är ute och tittar och besöker grundskolor
              visar man på ett mycket bra sätt hur man kan ha väldigt flexibla
              lösningar. Man slussar in barnen i skolans värld alltefter mognad.
              Barnen kan gå emellan utan att det märks speciellt mycket.
            </seg>
            <seg n="45e982d5">
              Jag tror att det finns ambitioner och goda exempel runtom i landets
              skolor. Man skapar den flexibilitet som på ett bra sätt tar hänsyn
              till elevernas olikhet.
            </seg>
          </u>
          <note type="speaker" n="efd4bc00">
            Anf. 134 MARGARETA PÅLSSON (m) replik:
          </note>
          <u who="margareta_palsson_43b73d" xml:id="i-e8d01ed41e3a0697-2" n="9c5b14a5">
            <seg n="f3a66fab">
              Herr talman! Jag vill börja med att säga till Lennart Gustavsson
              att den som väntar på något gott väntar som bekant aldrig för
              länge. Vårt förslag kommer. Du ska vara viss om det.
            </seg>
            <seg n="98233c0f">
              Jag vill fortsätta på min linje med huruvida barnen behöver olika
              lång tid på sig. Jag vill fråga Lennart Gustavsson om han delar
              Lena Hallengrens uppfattning och hennes skäl till att säga nej
              till försöksverksamhet med flexibel skolstart.
            </seg>
          </u>
          <note type="speaker" n="f47e8d2f">
            Anf. 135 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-86ed9b8062d6e391-4" n="9bd72c55">
            <seg n="e01f6832">
              Herr talman! Först och främst till detta med att den som väntar
              på något gott aldrig väntar för länge: Jag hoppas att få vänta
              länge. Men för debattens, diskussionens och tydlighetens skull
              tror jag att det vore bra att vi har en tydlighet. Vad är det
              vi diskuterar? Vad är det för alternativ?
            </seg>
            <seg n="07054e0f">
              Vi i de samverkande partierna är inte överens om allt. Det visar
              sig ibland tydligt i debatter. Det har vi aldrig stuckit under
              stol med. Men vi har i varje fall under lång tid förmått att formulera
              en politik på grundskolans område som vi har stått upp för. Därför
              vore det intressant att ha någonting emot det.
            </seg>
            <seg n="9a78e8cd">
              Angående Lena Hallengrens initiativ känner jag till det för dåligt.
              Därför blir det fel om jag recenserar det. Däremot ska jag kommentera
              en annan sak om flexibel skolstart och skolstart när som helst
              under läsåret. För mig är det viktigt att se utbildningen i alla
              dess former i ett socialt sammanhang. Därför tycker jag att det
              är viktigt att sådana saker som gruppkänsla och vikänsla får vara
              en väsentlig del i utbildningsväsendet. Om man individualiserar
              utbildningsväsendet så till den milda grad att man inte ser det
              sociala sammanhanget tror jag att man har gått för långt. Jag
              vill gärna värna att utbildningen är någonting som sker i ett
              socialt sammanhang där man har behov av trygghet också i förhållande
              till gruppen.
            </seg>
          </u>
          <note type="speaker" n="38453bf5">
            Anf. 136 AXEL DARVIK (fp) replik:
          </note>
          <u who="axel_darvik_51b0b0" xml:id="i-38bd904281ab306e-1" n="9db6a4b1">
            <seg n="a2a178d9">
              Herr talman! Lennart Gustavsson säger att det är synd att de
              borgerliga partierna inte är ännu mer enade än vad de är nu. Jag
              tackar för den supporten, som till och med kommer från Vänsterpartiet.
              Jag kan säga till Lennart Gustavsson att det råder en mycket god
              stämning inom alliansen. Jag ser inga problem med att vi ska kunna
              komma överens om en hel del saker inför valet 2006.
            </seg>
            <seg n="799b08ff">
              Mer bekymrad är jag i så fall när det gäller vänsterkanten. Det
              är mycket bra att vi till exempel i går hade Miljöpartiets stöd
              när det gäller friskolorna. I den frågan finns ju annars en djup
              splittring mellan Socialdemokraterna och Vänstern och de mer förnuftiga
              miljöpartisterna.
            </seg>
            <seg n="88a19981">
              Även när det gäller betygen skiljer det sig mycket inom vänsterkartellen.
              När det två gånger om året drar ihop sig till förhandlingar tävlar
              man om att kunna sticka kniven i varandra och pressa ut varandra
              i förhandlingarna. Man kan alltså vara mer bekymrad över hur stämningen
              ser ut på vänsterkanten.
            </seg>
            <seg n="f25a5f79">
              Senast visade också skrotandet av Gymnasieutredningens hela förslag
              den djupa splittring som finns både inom Socialdemokraterna och
              mellan samarbetspartierna. Det som skulle lösa gymnasiets problem
              blev ingenting.
            </seg>
            <seg n="b0e95ecc">
              Lennart Gustavsson behöver inte vara orolig för alliansen. Vi
              har arbetsgrupper som jobbar på i god stämning, som jag sade.
              Vi har redan nu presenterat förslag när det gäller högskolan och
              forskningen. Han borde vara betydligt mer oroad för hur det ser
              ut hos vänsterkartellen.
            </seg>
          </u>
          <note type="speaker" n="95bdcd88">
            Anf. 137 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-86ed9b8062d6e391-5" n="9bd72c55">
            <seg n="5f769d32">
              Herr talman! Jag vet inte hur jag ska kommentera denna recension
              av samarbetet mellan socialdemokratin, Vänsterpartiet och Miljöpartiet,
              men jag tänker i alla fall försöka.
            </seg>
            <seg n="bc80f301">
              Först och främst sade jag i det tidigare replikskiftet att vi
              har vissa saker som vi icke är överens om. Vi försöker hantera
              dem, och vi har under en lång tid lyckats hantera dem. Vi har
              kommit fram med ett antal gemensamma propositioner och ett antal
              gemensamma förslag efter många gånger hårda diskussioner. Men
              vi har i alla fall haft en ambition att föra en skolpolitik som
              är riktad åt ett visst håll.
            </seg>
            <seg n="1b0f142d">
              Du nämner fristående skolor. Det är väl ingen kioskvältare om
              jag påstår att Vänsterpartiet och Miljöpartiet har olika synpunkter
              på de fristående skolorna. Men vi försöker hantera detta utifrån
              en ömsesidig respekt, och vi försöker föra frågorna framåt.
            </seg>
            <seg n="36686e2d">
              Jag tycker att det är trevligt om ni har en god stämning och
              aviserar att ni kan komma överens. Men vad jag har efterfrågat
              är någon form av besked. Vad är det ni kan komma överens om? Kommer
              du, Axel Darvik, att få igenom det här med allmän och särskild
              kurs i grundskolans basämnen? Kommer det att vara den borgerliga
              alliansens variant? Kommer ni att komma överens om att det ska
              vara tidigare och fler betyg, som ni faktiskt nämnde från talarstolen?
              Kommer ni att komma överens om att lägga fram förslag som gemensamt
              stärker elevinflytandet till exempel?
            </seg>
          </u>
          <note type="speaker" n="d5d80fb0">
            Anf. 138 AXEL DARVIK (fp) replik:
          </note>
          <u who="axel_darvik_51b0b0" xml:id="i-38bd904281ab306e-2" n="9db6a4b1">
            <seg n="379b486c">
              Herr talman! Lennart Gustavsson säger att man i vänsterkartellen
              lyckas komma framåt i samförstånd. Det har vi inte sett. Det har
              nu gått tio år med olika sorters utpressande. Gymnasiekommitténs
              förslag hamnade i papperskorgen. Genom detta har man bevisat att
              man egentligen inte har lyckats förmå göra någonting av betydelse
              på skolans område. Det har stått stilla.
            </seg>
            <seg n="92432c40">
              Det är väl bra att det finns vissa krafter även på vänsterhåll
              som håller emot det mest absurda flummet inom skolpolitiken, men
              de resultat som har kommit i skolan och som har manifesterats
              av Skolverkets TIMSSundersökning och av den internationella Pisaundersökningen
              är allt annat än något att vara stolt över. Det finns djupa problem
              inom svensk skola, och dem klarar inte vänsterkartellen av att
              hantera.
            </seg>
            <seg n="7ea531d7">
              Jag kan lova Lennart Gustavsson att det kommer att komma tydliga,
              konkreta och samspelta förslag för att kunna skapa bättre arbetsro
              i skolan för alla elever. Det kommer förslag för att kunna höja
              kvaliteten i undervisningen och för att kunna ge en tydligare
              och bättre utvärdering. Vi kommer att presentera de exakta detaljerna
              i god tid före valet.
            </seg>
          </u>
          <note type="speaker" n="e61f0021">
            Anf. 139 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-86ed9b8062d6e391-6" n="9bd72c55">
            <seg n="9f96b046">
              Herr talman! Jag noterar att jag får svar på mina ganska konkreta
              frågor i form av ganska vaga besked. Det är också ett besked.
            </seg>
            <seg n="baba91e3">
              Jag hoppas att arbetsgruppen som hanterar skolan, som jag för
              övrigt tror leds av Folkpartiet, kommer fort framåt. Jag skulle
              inte vara trygg oavsett vilket borgerligt parti som ledde arbetsgruppen,
              men med tanke på Folkpartiers skolpolitik har jag anledning att
              vara djupt oroad.
            </seg>
            <seg n="f2afa5ee">
              Jag har full förståelse för att man inte vill se att det har
              åstadkommits en del. Jag kan gärna låna en socialdemokratisk devis
              och säga att man kan vara stolt men inte nöjd. Jag tror att vi
              är långt ifrån nöjda med vad vi har åstadkommit. Men jag kan i
              alla fall konstatera att många av de förslag som har åstadkommits
              har skett i ganska stor stil med en samlad borgerlighet.
            </seg>
            <seg n="dd15021d">
              Jag ska ta upp ett förslag som egentligen inte berör dagens betänkande
              men som ändå på ett väsentligt sätt rör hela utbildningsväsendet.
              Det är framdriften och utbyggnaden av förskolan och arbetet med
              att göra en förskola som är en naturlig del i det svenska utbildningssystemet.
              Jag kan inte med bästa vilja i världen känna att jag har haft
              stark support från något borgerligt parti i den verksamheten.
            </seg>
          </u>
          <note type="speaker" n="bf187d59">
            Anf. 140 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-41" n="db993074">
            <seg n="ae4a57ea">
              Herr talman! Det är egentligen ganska meningslöst att stå här
              och diskutera vilka som är mer eller mindre överens med varandra.
              Men när nu Lennart Gustavsson bjuder upp till den dansen får man
              väl ändå tacka ja.
            </seg>
            <seg n="ac63c7a1">
              Jag tycker att han skjuter sig själv i foten. Han visar ju oerhört
              tydligt i sitt inledningsanförande att han inte har något eget
              program att presentera. Han måste hela tiden tala om den borgerliga
              alliansens eventuella gemensamma program. Faktum är att Vänsterpartiet
              viker sig otroligt mycket för det stora partiet i vänsterkartellen.
              Det kan man se i fråga efter fråga.
            </seg>
            <seg n="024cc82a">
              Jag kan nämna några frågor som Lennart Gustavsson själv tog upp.
              Hur ser det ut med betygen? Ni vill ju avskaffa dem. Ni har ingått
              i kartellen hur länge som helst, men inte har ni avskaffat betygen.
              När det gäller fristående skolor vill ni förbjuda de konfessionella,
              men inte har ni gjort det. Det vill ju inte det stora partiet
              dessbättre, tycker jag. Ni vill stryka hänvisningen till kristen
              etik och västerländsk humanism i värdegrundsavsnittet i läroplanen.
              Men det har hittills inte era allianspartier velat gå med på.
            </seg>
            <seg n="f73ad61e">
              Jag skulle kunna fortsätta hur länge som helst om jag ville,
              men nu ska jag ställa en fråga: Är Lennart Gustavsson nöjd med
              skolan som den ser ut i dag? Du nämnde lite överlägset att samarbetet
              mellan hem och skola ska förstärkas. Ja, vem vill inte det? Vilka
              konkreta förslag har kommit? Vi har föreslagit ett ansvarskontrakt
              mellan elev, föräldrar och lärare i säkert tio år nu. Det är ett
              konkret förslag. Vilka konkreta förslag har ni lagt fram för att
              förbättra den möjligheten?
            </seg>
          </u>
          <note type="speaker" n="3afd5745">
            Anf. 141 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-86ed9b8062d6e391-7" n="9bd72c55">
            <seg n="bde24446">
              Herr talman! Nej, jag är inte nöjd. Det sade jag i mitt förra
              replikskifte. Det finns mycket som kan göras betydligt bättre
              för att förbättra undervisningen i den svenska grundskolan. Det
              tycker jag är självklart.
            </seg>
            <seg n="221ef2b4">
              Inom den borgerliga alliansen profilerar man sig på olika sätt
              som partier. Som jag sade i mitt anförande har jag full förståelse
              för det. På samma sätt är det klart att vi i de samverkande partierna
              så länge vi inte sitter i en gemensam regering profilerar oss
              på olika sätt. Sedan är det ett givande och ett tagande, och jag
              antar att det kommer att se ut ungefär på samma sätt på den borgerliga
              kanten när man måste ge och ta på olika punkter.
            </seg>
            <seg n="275ed0ef">
              Det jag försökte förstå och se var vad som blir kontentan av
              detta. Er grundskolepolitik ser ju trots allt ganska olika ut.
              Det var därför jag ställde den frågan.
            </seg>
            <seg n="8ddf52ce">
              Inger Davidson säger att Vänsterpartiet alltid viker sig. Det
              är tur att hon inte har varit med vid en del av de förhandlingar
              som vi har fört där jag definitivt vill påstå att vi inte viker
              oss. Hon vill att jag ska kommentera tre saker.
            </seg>
            <seg n="e3c839d3">
              Vi vidhåller vår kritik av betygen. Betygen styr alltför mycket
              av det som händer i skolan på ett sätt som inte är bra. Vi för
              naturligtvis en diskussion där vi försöker övertyga framför allt
              Socialdemokraterna. Här är vi i alla fall överens med Miljöpartiet.
              Vi vet att diskussionen förs inom socialdemokratin.
            </seg>
            <seg n="74823074">
              Vi har en kritisk inställning till de fristående skolorna, som
              jag tidigare sade. Den uppfattningen delar vi i stora stycken
              med socialdemokratin.
            </seg>
          </u>
          <note type="speaker" n="9f7dbad6">
            Anf. 142 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-42" n="db993074">
            <seg n="45cca3ee">
              Herr talman! Nu blev det lite annat ljud i skällan än det som
              lät i inledningsanförandet. Nu fanns det en väldig förståelse
              för att man måste kompromissa ihop sig. Ja, så är det faktiskt.
              Jag sitter själv med i arbetsgruppen, och Lennart Gustavsson behöver
              inte vara så orolig för att det inte kommer att stötas och blötas
              en massa frågor i den gruppen. Tids nog ska vi presentera förslag.
            </seg>
            <seg n="a8a18b55">
              Vi hade en stor samling på skolriksdagen nyligen där flera hundra
              kommunala skolpolitiker i de fyra partierna var samlade. Där presenterade
              vi en del av det program som vi kommer att gå till val på, men
              det var internt. Så småningom kommer vi att presentera det inför
              valet. Det är självklart.
            </seg>
            <seg n="9e32f97c">
              Jag ska avsluta med att ställa min fråga igen. Vad har Vänsterpartiet
              gjort för att bidra till att samarbetet mellan föräldrarna och
              skolan, en så avgörande del av verksamheten, har förbättrats?
            </seg>
          </u>
          <note type="speaker" n="d1343c6b">
            Anf. 143 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-8f14d099276cf4e4-0" n="9bd72c55" next="i-7a7198dab01e9bf5-0">
            <seg n="cb462b7d">
              Herr talman! Jag är ute ganska mycket på skolor, och jag ser
              hur skolorna, utifrån de riktlinjer och direktiv som finns, på
              ett mycket bra sätt arbetar för att förmedla information mellan
              föräldrar och elever. Det är väldigt få skolor där jag har mött
              det som ett problem. Det måste jag ärligt erkänna.
            </seg>
            <seg n="eb4de99e">
              Om det är det borgerliga initiativet med fler och tidigare betyg
              och skriftliga omdömen som avses när Inger Davidson talar om att
              överföra information delar jag inte den uppfattningen. Men jag
              tycker att en utveckling av samtalen och dialogen med föräldrar
              och vårdnadshavare på olika sätt redan pågår i den svenska skolan.
            </seg>
            <seg n="cecaa66b">
              Sedan har vi detta med arbetsgruppen och vad ni gör. Jag konstaterar
              bara att nu har jag fått repliker från tre borgerliga företrädare,
              från Moderaterna, Folkpartiet och Kristdemokraterna. Jag har försökt
              att vara tydlig med vilka frågor vi kan vara överens om och vilka
              frågor vi inte kan vara överens om. Jag har inte fått svar på
              en sådan enkel fråga som om det finns en borgerlig enighet om
              fler och tidigare betyg. Jag har inte fått svar på frågan om det
              finns en gemensam borgerlig ambition att stärka elevinflytandet.
              Jag har inte fått svar på frågan om det finns en gemensam borgerlig
              syn på införandet av en nationell skolpeng.
            </seg>
            <seg n="d109a410">
              Har ni inte börjat med de grundläggande diskussionerna än så
              att ni kan ge ett svar på detta kan jag vara lite orolig för ert
              arbete.
            </seg>
          </u>
          <note n="d469f60f">
            Anf. 144 BIRGITTA SELLÉN (c):
          </note>
          <u who="lennart_gustavsson_0428b0" xml:id="i-7a7198dab01e9bf5-0" n="9bd72c55" prev="i-8f14d099276cf4e4-0">
            <seg n="be46471e">
              Herr talman! Vad är grundskolan för mig som politiker, förälder,
              farmor och lärare? Är synen på grundskolan olika beroende på vilken
              av de fyra olika positionerna som jag har? Nej, de olika positionerna
              har ingen större betydelse för mig när det gäller synen på grundskolan.
              Den är för mig en verksamhet som ska ge kunskap till varje uppväxande
              generation och lägga grunden för det framtida yrkesvalet och ett
              arbete som ska ge barnet, eleven, en ljus framtid där hon eller
              han är tillfreds med sitt liv och sin arbetsmiljö.
            </seg>
            <seg n="ba74cd04">
              Vad är då grundskolan för barnet som börjar skolan, oftast med
              tindrande, förväntansfulla ögon? Jag har mött dem under drygt
              30 år och vet att de allra flesta tycker att det ska bli kul att
              få börja skolan och få kunskaper och kompisar för livet.
            </seg>
            <seg n="54d89f6c">
              Blir det då som de förväntar sig? Ja, för somliga, men för alltför
              många växer missnöje, otrivsel och otrygghet som påverkar skolgången
              på ett negativt sätt.
            </seg>
            <seg n="ce970c53">
              Skollagen skriver ju så vackert om att utbildningen ska ge eleverna
              kunskaper och färdigheter samt, i samverkan med hemmen, främja
              deras harmoniska utveckling till ansvarskännande människor och
              samhällsmedlemmar.
            </seg>
            <seg n="7a19bac4">
              Varför klarar vi då inte av att ge eleverna en sådan bra skolgång?
              Det beror kanske på att vi har glömt bort att barnen utvecklas
              i olika takt. När barnen är nyfödda förundras vi inte över att
              en del barn kan krypa vid fyra månaders ålder, går vid nio månaders
              ålder och börjar prata vid två års ålder medan ett annat barn
              börjar krypa vid åtta månaders ålder, går vid tretton månaders
              ålder och kanske pratar redan vid arton månaders ålder.
            </seg>
            <seg n="ffedb3e8">
              Men så går det några år, och då har vi helt plötsligt glömt bort
              att de utvecklas olika från att vara nyfödda. Vi förutsätter att
              alla ska vara skolmogna i augusti det år som de fyller sju år
              oavsett om de är födda den 1 januari eller den sista december.
              Det är orimligt att tro det. Vi får inte glömma att barn utvecklas
              i olika takt och att de dessutom lär sig på olika sätt.
            </seg>
            <seg n="affff7a3">
              Det är därför som vi i Centerpartiet talar oss varma för att
              vi måste ha en flexibel skolgång. Varje barn bör därför ha rätt
              till en undervisning som gör att det kan utvecklas och tillgodogöra
              sig grundkunskaper utifrån sina egna förutsättningar.
            </seg>
            <seg n="430eeb4d">
              Deras individuella förmåga kan innebära att de är mogna att börja
              läsa vid fem års ålder, men de är kanske inte så motoriskt utvecklade
              att de kan lära sig att forma bokstäver och förmodligen är de
              inte socialt mogna för att börja skolan på riktigt, för att använda
              ett gammalt uttryck. Låt då eleverna få läsinlärningsundervisning
              när de är nyfikna på bokstäver men fortsätta att leka och träna
              motorik och social samvaro.
            </seg>
            <seg n="496a9bfa">
              Det är för oss i Centerpartiet en gåta att Skolverket inte accepterar
              försök med flexibel skolgång utan avslår ansökningarna med motiveringen
              att flexibel skolgång inte är förenligt med nioårig skolgång.
              Det fungerar inte med gymnasieskolan.
            </seg>
            <seg n="1249e223">
              Varför kan inte Skolverket se vad som händer i skolans värld
              och ge alla våra kreativa och duktiga lärare möjlighet att utveckla
              skolan på ett sådant sätt att de kan ge eleverna en skola som
              de vill ha? Om vi återigen ska ligga i topp kunskapsmässigt i
              jämförelse med andra länder måste vi bejaka genomtänkta försök
              som personal runtom i landet vill införa.
            </seg>
            <seg n="d4888bf6">
              Jag ser fram emot att få höra Mikael Dambergs syn på varför vi
              ska ha kvar dagens statiska tänkande med en nioårig grundskola.
              Det är fyrkantigt i mina ögon och inte det minsta individanpassat.
            </seg>
            <seg n="8b92ac06">
              Skolminister Baylan har ju sagt att han vill se individuella
              studieplaner för alla elever även i grundskolan. Då måste också
              majoritetspartiet börja tänka i nya banor när det gäller undervisningen.
              Vi måste anpassa skolan efter de krav som samhällsutvecklingen
              ställer. Skolan är till för barnen, och om vi inte ger skolan
              de möjligheter som den vill ha kan vi inte heller förvänta oss
              att alla elever ska känna sig nöjda med sin skolgång.
            </seg>
            <seg n="9ca4746a">
              De har rätt att få lära sig saker när de är nyfikna på dem. De
              ska inte få höra att de får vänta tills de börjar skolan, vilket
              kanske dröjer två år. Hur många av oss vuxna skulle nöja oss med
              det svaret? Tänk dig in i att du undrar vad som ska hända när
              vi ska släcka ned de analoga tv-sändningarna och du får svaret:
              Vänta till mitten av januari 2008 så ska du få reda på det. Vi
              upphör ju inte med dem förrän i slutet av januari 2008. Det skulle
              vi inte acceptera.
            </seg>
            <seg n="2101da98">
              Herr talman! Vi måste komma ihåg att framtidens samhälle ska
              formas av människor som uppfattat sin skolgång som positiv och
              nyttig. Centerpartiet vill att alla elever ska nå kunskapsmålen
              i grundskolan. Därmed skulle det individuella programmet i gymnasieskolan
              kunna minimeras i stället för att vara det näst största programmet,
              som det är i dag. Vi vill se en skola som får människor att växa.
            </seg>
            <seg n="c352124e">
              Som Margareta Pålsson sade inledningsvis är det 27 906 elever
              som inte har godkända kunskaper för att komma in på de program
              de skulle vilja börja på i gymnasieskolan. Mikael Damberg, är
              det acceptabelt att 27 906 elever lämnar grundskolan utan godkända
              kunskaper?
            </seg>
            <seg n="4e543876">
              Om vi inte satsar på grundskolan i dag kommer vi att behöva ge
              mer pengar till folkbildning och vuxenutbildning för att elever
              som misslyckas i skolan ska kunna läsa upp sina betyg i en miljö
              som är anpassad efter deras behov.
            </seg>
            <seg n="22d60334">
              Jag har fokuserat på en av hjärtefrågorna för Centerpartiet i
              morgondagens grundskola. Vi har många reservationer där andra
              viktiga frågor blir belysta. Exempel på sådana är målstyrd skola,
              stödundervisning, slopad timplan, modersmålsundervisning, lokala
              skolstyrelser, rätt till kunskap, lokal makt och fler lärare.
            </seg>
            <seg n="22a94549">
              Vad säger då barnen själva om skolan?
            </seg>
            <seg n="fc120bed">
              Xavier, 8 år, säger: I skolan ska barnen lära sig saker som de
              får användning för när de ska hitta ett jobb som de kanske inte
              trivs med. Själva skoltiden går ganska fort. Den tar bara 20 år.
            </seg>
            <seg n="f6d95bee">
              I samma bok av Mark Levengood och Unni Lindell säger Hanna, 7
              år: Om lärarna också hade haft jobb hade barnen inte haft någonstans
              att vara.
            </seg>
            <seg n="8370662d">
              Det tycker jag är ganska sött.
            </seg>
            <seg n="f4a4a7ee">
              Jag står bakom Centerpartiets samtliga reservationer, men för
              tids vinning yrkar jag bifall bara till reservation 2 och reservation
              19.
            </seg>
            <seg n="8d802cfc">
              Till sist vill jag till Lennart Gustavsson säga att om jag kan
              räkna rätt har ni samarbetat med regeringen i snart sju år. Ni
              har ändå fem särskilda yttranden och en reservation i det här
              betänkandet. Jag vet inte om Lennart Gustavsson har varit matematiklärare
              eller om jag inte kan räkna. Om jag räknar reservationerna är
              det visserligen 86 reservationer, men av dem är det tio som Miljöpartiet
              och Vänstern står bakom. Det är alltså 76 kvar. Vi får väl hålla
              rätt på siffrorna.
            </seg>
            <seg n="897f4edf">
              I debatten talades det om att vänta på något gott. Lennart Gustavsson
              sade att han gärna väntar länge. Det kan man tolka som att Lennart
              Gustavsson ser att vi i alliansen har väldigt bra skolpolitik.
              Jag kan förstå att det känns svårt att kliva av 2006, men att
              Lennart Gustavsson ändå väntar på att vår politik ska vinna gehör
              känns väldigt bra.
            </seg>
            <seg n="e1297f94">
              Lennart Gustavsson har också flera gånger talat om att han gillar
              alliansens förslag och hoppas att alliansarbetet ska gå framåt.
              Det tackar vi för. Då kanske vi får ännu mer stöd för vår skolpolitik.
            </seg>
          </u>
          <note type="speaker" n="ce62f85a">
            Anf. 145 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-8f14d099276cf4e4-1" n="9bd72c55" next="i-7a7198dab01e9bf5-1">
            <seg n="7d2e311a">
              Herr talman! Jag ska förtydliga vad jag sade om att vänta på
              något gott. Jag menar att när jag väntar länge väntar jag gärna
              väldigt länge om jag gör det med utgångspunkt i att jag inte tror
              att det är så gott.
            </seg>
            <seg n="50b28f9b">
              När jag nu fick chansen vill jag ställa en fråga. Birgitta Sellén
              kanske kan göra vad hennes borgerliga kamrater misslyckades med,
              nämligen att svara på några enkla frågor.
            </seg>
            <seg n="6e89df44">
              Jag omformulerar frågan. Gör Birgitta Sellén bedömningen att
              det finns en borgerlig enighet om fler och tidigare betyg?
            </seg>
            <seg n="6f7dd95d">
              Gör Birgitta Sellén bedömningen att det finns en gemensam borgerlig
              syn på införande av en nationell skolpeng?
            </seg>
            <seg n="2e46742d">
              Gör Birgitta Sellén bedömningen att det finns en gemensam borgerlig
              ambition att stärka elevinflytandet?
            </seg>
            <seg n="2504c16a">
              Jag frågar alltså efter bedömningen.
            </seg>
          </u>
          <note n="c64db08f">
            Anf. 146 BIRGITTA SELLÉN (c) replik:
          </note>
          <u who="lennart_gustavsson_0428b0" xml:id="i-7a7198dab01e9bf5-1" n="9bd72c55" prev="i-8f14d099276cf4e4-1">
            <seg n="1b203e6c">
              Herr talman! Vi är ju för fler och tidigare betyg, så det kan
              jag svara ja på.
            </seg>
            <seg n="bf6301f5">
              På frågan om nationell skolpeng svarar jag nej, det tror jag
              inte.
            </seg>
            <seg n="75001a0a">
              När det gäller att stärka elevinflytandet hade inte Lennart Gustavsson
              ens behövt fråga. Vi är ju rörande överens om hur viktigt det
              är. Vi framhåller alla vikten av att införa lokala skolstyrelser
              där eleverna är med i majoritet. Vi säger hela tiden när vi pratar
              om utvecklingssamtal och individuella studieplaner att lärare,
              föräldrar och elever ska vara med. Det har vi redan klart.
            </seg>
          </u>
          <note type="speaker" n="18524d82">
            Anf. 147 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-8f14d099276cf4e4-2" n="9bd72c55" next="i-7a7198dab01e9bf5-2">
            <seg n="c90e124d">
              Herr talman! Jag uppskattar Birgitta Selléns seriösa ambition
              att utifrån Centerpartiets ståndpunkt försöka göra en bedömning
              av var man hamnar.
            </seg>
            <seg n="d1398bc4">
              Eftersom Birgitta Sellén verkar vara på så bra humör betar jag
              av ett antal ytterligare frågor.
            </seg>
            <seg n="e2877bf5">
              Gör Birgitta Sellén bedömningen att det finns en borgerlig enighet
              om att införa allmän och särskild kurs i grundskolans basämnen?
            </seg>
            <seg n="3406f95d">
              Gör Birgitta Sellén bedömningen att man inom den borgerliga alliansen
              har en åsikt om att kommunernas inflytande över de fristående
              skolorna är för stort?
            </seg>
          </u>
          <note n="4e20360d">
            Anf. 148 BIRGITTA SELLÉN (c) replik:
          </note>
          <u who="lennart_gustavsson_0428b0" xml:id="i-7a7198dab01e9bf5-2" n="9bd72c55" prev="i-8f14d099276cf4e4-2">
            <seg n="194c5649">
              Herr talman! Den sista frågan handlade om att kommunernas inflytande
              över de fristående skolorna är för stort. När det gäller de fristående
              skolorna och kommunerna kan det ibland kännas som en svår avvägning
              när man ser hur det fungerar runtom i landet.
            </seg>
            <seg n="11cea3c7">
              Det är en fråga som vi tittar på. Vi strävar verkligen efter
              att det ska fungera på ett tillfredsställande sätt med de fristående
              skolorna för varje kommun.
            </seg>
            <seg n="90596355">
              Vad det gäller allmän och särskild kurs vet säkert Lennart Gustavsson
              att jag inte sitter med i arbetsgruppen. Jag kan alltså inte tala
              om hur långt förhandlingarna har gått när det gäller de frågorna.
              Därför svarar jag varken ja eller nej på den frågan.
            </seg>
          </u>
          <note type="speaker" n="ce157ea8">
            Anf. 149 MIKAELA VALTERSSON (mp):
          </note>
          <u who="mikaela_valtersson_1cc5d9" xml:id="i-9c30edb29b3f9fe4-0" n="9702da22">
            <seg n="36f3c66b">
              Herr talman! Kommer ni ihåg känslan av otrolig spänning, nyfikenhet,
              lust och förväntan som man var fylld av vid skolstarten? Det var
              början på något, en ny epok i livet. Man var stor och det var
              viktigt.
            </seg>
            <seg n="bef1818d">
              Jag vet inte hur och när känslan till viss del förändrades. Jag
              hade, likt många andra, hela resan genom skoltiden en positiv
              inställning till kunskap som sådan. Men jag kände som ganska många
              med åren en allt större frustration, uppgivenhet och stundtals
              tristess.
            </seg>
            <seg n="6b28a24f">
              För en del utvecklas med åren en trötthet och uppgivenhet inför
              den stora uppgift som skolan innebär. Det är ett problem. De allra
              flesta klarar sig naturligtvis igenom skolan. De trivs bra och
              lär sig en massa nyttigt och bra på vägen i kunskap och mänskliga
              erfarenheter. Ändå gäller det inte alla. Det är alltför många
              som inte känner den lusten fortsatt i systemet och som inte klarar,
              vill eller orkar ta till sig kunskap och utvecklas.
            </seg>
            <seg n="59c2dcdd">
              När jag gick i skolan fanns det ofta en uppenbar oförmåga att
              på ett bra sätt se varje individ och låta varje barn få utmaningar
              och utvecklas på sin nivå. Det kunde handla om dem som likt mig
              hade lärt sig att läsa och skriva långt före skolstarten och helt
              enkelt hade urbota tråkigt de första åren. De fick inte uppgifter
              och utmaningar som gav tillräcklig lust att lära.
            </seg>
            <seg n="36b33c6c">
              Det kunde också handla om dem som behövde lite längre tid för
              att lära och som inte heller fick utmaningar på den nivå de behövde.
            </seg>
            <seg n="c625b34e">
              Detta tror jag har blivit väsentligt bättre i skolan. Jag tror
              att det har hänt mycket, men det är faktiskt fortfarande ett problem.
            </seg>
            <seg n="a8acd655">
              Jag tror att skolan i mycket högre grad än i dag måste individanpassas.
              Man måste se varje barns unika förutsättningar och möjligheter.
              Skolans uppgift måste vara att så långt som möjligt skapa optimala
              förutsättningar för varje individ att förverkliga sin strävan
              efter kunskap och utveckling.
            </seg>
            <seg n="53f9e0b1">
              En av de viktigaste förutsättningarna för att förverkliga denna
              strävan är att den sker på den enskilde individens villkor. Vi
              vill se en utveckling där man främjar skolors möjlighet att använda
              sig av olika pedagogiker och att profilera sig på olika sätt.
              Vi vill att alla ska få plats i skolan, att elever ska ges utrymme
              att utveckla sin identitet och att skolan fungerar inspirerande
              i den processen.
            </seg>
            <seg n="6933d9bd">
              Här behövs fortsatt utveckling och förändringar. Det handlar
              om att styra med relevanta men tydliga mål. Det handlar om en
              större mångfald av pedagogiska idéer, om en större frihet för
              skolor. Det handlar om att avskaffa timplaner. Det handlar om
              andra bedömningssätt än betyg, om mer profileringar och större
              anpassning efter elevers intresse och verklighet. Det handlar
              om att ge varje grupp relevant undervisning utifrån sin nivå genom
              till exempel nivågrupperingar. Det handlar om en flexibel skolstart.
              Det handlar om att goda idéer behöver spridas och uppmuntras och
              att lika villkor ges till olika huvudmän. Det behövs ett reellt
              och ökat inflytande för elever över sin egen vardag. Det behövs
              kompetenta lärare.
            </seg>
            <seg n="76ef020b">
              Många av dessa för skolan viktiga frågor kommer vi säkerligen
              att komma tillbaka till i en framtida debatt om det förslag till
              ny skollag som vi just nu förhandlar om med Socialdemokraterna
              och Vänsterpartiet.
            </seg>
            <seg n="31ea047b">
              Herr talman! Ett allvarligt problem som jag vill lyfta fram i
              dag är att villkoren ser så olika ut för barn och att en stor
              mängd barn lever i fattigdom i Sverige. Enligt SCB:s definition
              av fattigdom rör det sig om 200 000300 000 barn. För dessa barn
              ser vardagen och skolan ut på ett helt annat sätt än för de barn
              som med större självklarhet kan delta i alla aktiviteter och i
              det sociala livet. Detta bör uppmärksammas i högre grad än vad
              som görs i dag.
            </seg>
            <seg n="6ef2afc7">
              I dag finns en skrivning i skollagen som öppnar för att ta ut
              avgifter i vissa situationer. Detta har dragit i väg i en oacceptabel
              riktning i kommunerna. Alltfler skolor tar ut avgifter för material,
              studiebesök, skolresor, bussresor med mera. Detta är oerhört påtagligt
              för dem som inte har möjlighet att betala. På detta sätt, herr
              talman, får dessa barn ett utanförskap bekräftat av skolan genom
              de avgifter som skolan tar ut.
            </seg>
            <seg n="a1cda77a">
              Att växa upp som fattig i Sverige får stora konsekvenser i vardagen,
              både i skolan och utanför skolan, för dessa barn. De lever på
              en betydligt lägre levnadsnivå än sina jämnåriga. De har ingen
              ekonomisk buffert, äger färre saker än sina kompisar och har betydligt
              svårare att ha samma sociala liv som de. Att inte kunna köpa nya
              kläder, åka på semester, hänga med på bio eller konsert eller
              bara på en fika kan vara väldigt svårt. Barnens val och mängd
              av fritidsaktiviteter hänger också samman med familjens ekonomiska
              resurser.
            </seg>
            <seg n="964146ac">
              I studier har man sett att de grupper som är värst utsatta är
              barn till ensamstående föräldrar och barn till föräldrar med utländsk
              bakgrund. Här måste skollagen skärpas och preciseras för att åtminstone
              inte utestänga barn från skolans vardag och från att kunna ta
              del av det arbete som där sker.
            </seg>
            <seg n="81d59003">
              Att ha en grundskola som är avgiftsfri måste vara en grundläggande
              princip i ett demokratiskt samhälle som vill ge alla lika möjligheter
              till kunskap och utveckling. Det är oacceptabelt att en elev ska
              tvingas avstå från vare sig friluftsdagar, skolutflykter eller
              miniräknaren som en del av utbildningen.
            </seg>
            <seg n="12d602f8">
              Herr talman! Jag står bakom alla våra reservationer men yrkar
              i detta sammanhang bifall till reservation 9.
            </seg>
          </u>
          <note type="speaker" n="fd3f453b">
            Anf. 150 MIKAEL DAMBERG (s):
          </note>
          <u who="mikael_damberg_2ebd0b" xml:id="i-dcdb3f1bd3313a4d-0" n="29fca72d" next="i-c30892816d290e56-0">
            <seg n="a45777e5">
              Herr talman! Mot bakgrund av att dagens debatt handlar om sammanlagt
              178 olika motionsyrkanden som inkommit under den allmänna motionstiden
              inser alla att jag i denna inledning inte har möjlighet att kommentera
              alla dessa. Jag vill i stället inleda med en generell syn på skolans
              utveckling och framtid. Jag förutsätter att de replikskiften som
              följer kommer att kretsa kring ett antal av de reservationer som
              återfinns i betänkandet.
            </seg>
            <seg n="c382522a">
              Med detta sagt vill jag först yrka avslag på samtliga reservationer
              och bifall till majoritetens förslag till beslut i utbildningsutskottets
              betänkande UbU9.
            </seg>
            <seg n="c246b3ae">
              Herr talman! Jag är väldigt stolt och imponerad över mycket av
              det arbete som våra lärare, skolledare och andra personalgrupper
              utför i den svenska skolan. Dessa människor satsar kraft och investerar
              engagemang i att ge alla våra barn och ungdomar möjlighet att
              växa och utvecklas.
            </seg>
            <seg n="85244cc5">
              Stanna upp en stund och betänk vad som faktiskt har hänt i dag!
              I ett klassrum har en liten kille läst högt för första gången.
              I ett annat klassrum har Emily äntligen fått ordning på 6 gånger
              7. Tom har fått vara med och forska i skolans labb. Johanna och
              alla hennes klasskompisar satt kvar en stund på rasten eftersom
              de hade en eldig diskussion om den nye påven.
            </seg>
            <seg n="413ce630">
              Så kan det se ut en helt vanlig skoldag i den svenska grundskolan
              unga människor som utforskar, förstår och växer.
            </seg>
            <seg n="82be460d">
              Herr talman! Jag vill säga detta först i mitt anförande eftersom
              mycket av den skoldebatt vi haft i Sverige inte alltid har värderat
              eller uppmärksammat allt det fina som faktiskt görs i den svenska
              grundskolan.
            </seg>
            <seg n="862fb485">
              Varför har då debatten varit så ensidig? Kanske ryms förklaringen
              i svårigheten att göra två saker samtidigt, att tugga tuggummi
              och gå på en gång att både uttrycka beröm för allt det positiva
              i skolan och samtidigt aldrig acceptera de brister och problem
              som finns. Jag är övertygad om att svensk skolutveckling har ett
              behov av båda delarna och en mer nyanserad diskussion om verkligheten
              och utmaningarna inför framtiden.
            </seg>
            <seg n="03af5df6">
              På senare tid har flera internationella undersökningar visat
              att Sverige står stilla eller rentav halkar efter andra länder
              i viktiga ämneskunskaper. Resultaten är oroande men tyvärr inte
              särskilt förvånande. 1990-talets krympande skolbudgetar slog hårt
              mot lärartätheten och reducerade stödpersonerna i skolan. Vi får
              aldrig glömma bort att dagens 15-åringar har gått i grundskolan
              under 90-talets tuffa besparingar.
            </seg>
            <seg n="e1f72851">
              Jag är övertygad om att resurserna i skolan har betydelse för
              resultaten. Därför kommer vi socialdemokrater att fullfölja den
              satsning på personalförstärkningar i skolan som inletts. Under
              fem år anställs 15 000 fler lärare och andra specialister i landets
              skolor. Hittills har satsningen gått över förväntan. Över 12 000
              personer har anställts runtom i landets skolor, och lärartätheten
              ökar för varje år som går.
            </seg>
            <seg n="3a42049f">
              Vi måste också ta ansvar för de ungdomar som hade det svårt i
              grundskolan under 90-talet och som nu ska vidare till gymnasieskolan.
              Därför satsar vi 450 miljoner kronor för att stärka det individuella
              programmet och införa en laglig rätt till heltidsstudier. Vi förstärker
              också kvaliteten i de yrkesförberedande programmen och ökar kontakterna
              med arbetslivet, bland annat genom lärlingsutbildningar.
            </seg>
            <seg n="8ec89e4e">
              Men allt handlar naturligtvis inte om ekonomi och pengar. Pisaundersökningen
              har lett till häftiga diskussioner också i andra länder. Via medierna
              har vi följt debatten i till exempel Tyskland, vars dåliga resultat
              sätts i samband med en väldigt tydlig sortering av barn i tidiga
              åldrar. Tyskland är därför på väg att lämna sorteringsskolan och
              i stället införa ett skolsystem som mer liknar det svenska. Utgångspunkten
              är att föräldrarnas bakgrund inte ska avgöra vilken skola barnen
              hamnar i.
            </seg>
            <seg n="9490f716">
              Också för Sverige visar undersökningen att skillnaderna i resultat
              mellan olika skolor och mellan olika elever har ökat, även om
              skillnaderna jämfört med andra länder fortfarande är små. Vi socialdemokrater
              är djupt oroade över detta och kommer aldrig att acceptera att
              skolsegregationen växer mellan barn och ungdomar i vårt land.
            </seg>
            <seg n="c6fd0f13">
              I budgetpropositionen satsar vi ytterligare resurser för att
              stärka insatserna i de bostadsområden som är mest utsatta. Ett
              av de mest prioriterade områdena för oss är att göra riktade insatser
              i de tuffaste områdena för att uppmuntra läsning, stöttning av
              elever och lärarnas användning av skolbibliotek.
            </seg>
            <seg n="d54628d9">
              Regeringen har också beslutat om en försöksverksamhet med ämnesundervisning
              på modersmål i samtliga årskurser. Vi kan inte låta elever som
              kommer till Sverige under grundskoletiden vänta med ämnesundervisning
              tills de fått tillräckliga kunskaper i svenska. Därför görs satsningar
              på försöksverksamhet där upp till hälften av ämnesundervisningen
              i grundskolan kan bedrivas på elevens modersmål.
            </seg>
            <seg n="035e7cd2">
              Vi socialdemokrater tror på den gemensamma skolan där barn med
              olika erfarenheter och bakgrunder möts och utbyter tankar med
              varandra. Vi är övertygade om att denna modell är bäst, både för
              de elever som har det svårt och också för de elever som klarar
              sig bra.
            </seg>
            <seg n="d6f0b262">
              Vi socialdemokrater vill utveckla en gemensam kunskapsskola för
              alla där trygghet, lärande och studiero står i främsta rummet
              och där alla elever har möjligheter och förutsättningar att lyckas.
            </seg>
          </u>
          <note n="b676292f">
            Anf. 151 BIRGITTA SELLÉN (c) replik:
          </note>
          <u who="mikael_damberg_2ebd0b" xml:id="i-c30892816d290e56-0" n="29fca72d" prev="i-dcdb3f1bd3313a4d-0">
            <seg n="27ea8cf7">
              Herr talman! Jag håller med Mikael Damberg om att oerhört mycket
              fint händer runtom i skolorna. Detta lyfte jag också fram i mitt
              anförande. Jag tycker att det är viktigt att vi lyssnar till det
              som verkligen händer i skolorna.
            </seg>
            <seg n="cd00d16e">
              I skolans värld brukar man säga att det kommer en ny läroplan
              när den egentligen är genomförd ute i verkligheten därför att
              lärarna har gjort saker. Nu känner man dock och ser att man inte
              ens får möjligheter.
            </seg>
            <seg n="dea7174f">
              Jag fick inte svar på de frågor jag ställde i mitt inledningsanförande.
              Skolverkets avslagsmotiv är att flexibel skolgång inte är förenligt
              med nioårig skolgång. Det fungerar inte med gymnasieskolan. Jag
              skulle vilja veta hur Mikael Damberg ser på den motiveringen.
              För mig är den definitivt inte hållbar.
            </seg>
            <seg n="a136451c">
              Detta går hand i hand med vårt resonemang kring den flexibla
              skolgången, att du ska lämna grundskolan när du har nått kunskapsmålen.
              Det innebär i våra tankar att detta med nioårig grundskola är
              någonting statiskt som vi behöver titta över. Du kanske börjar
              din utbildning när du är fem år, och du kanske är klar när du
              är 15. I ett annat fall kanske du inte börjar förrän du är åtta
              år och inte är klar med målen förrän du är 17 eller 16 eller vad
              det nu blir.
            </seg>
            <seg n="fd61a373">
              Jag skulle vilja höra hur Mikael Damberg ser på den frågan.
            </seg>
          </u>
          <note type="speaker" n="82cdfc59">
            Anf. 152 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-dcdb3f1bd3313a4d-1" n="29fca72d" next="i-c30892816d290e56-1">
            <seg n="abede8d5">
              Herr talman! Allmänt kan jag säga att det är väldigt viktigt
              att individualisera undervisningen så att skolan möter varje elev
              där hon eller han befinner sig och att lärarna anpassar undervisningen
              efter de barn som faktiskt finns i skolan.
            </seg>
            <seg n="bee385ea">
              Det har skett ganska mycket Mikaela var inne på det tidigare
              på det här området i den svenska skolan under de senaste kanske
              tio åren, och jag tror att ännu mer kan ske. När man talar om
              flexibel skolstart ska man ändå tänka på att det är möjligt i
              dag. Det finns ganska stor flexibilitet för när man börjar i förskoleklassen
              eller inte. Man har möjlighet att börja redan vid sex år. Vissa
              börjar när de är åtta år. Det finns ett spann mellan sex och åtta
              år i dag.
            </seg>
            <seg n="4f5b5ad7">
              Däremot tror jag att det är feltänkt om det innebär att skolan
              inte ska möta eleverna där de är.
            </seg>
            <seg n="3b6616ad">
              Jag vill ställa en motfråga till Centerpartiet. Innebär detta
              att Centerpartiet inte anser att det finns en nedre gräns för
              när man ska få börja i grundskolan? Du talade om fem år. Kan man
              börja när man är fyra år, eller är vi inne på Moderaternas idéer
              om barnskola? Jag undrar om Centerpartiet har gått så långt.
            </seg>
          </u>
          <note n="ca70fe8c">
            Anf. 153 BIRGITTA SELLÉN (c) replik:
          </note>
          <u who="mikael_damberg_2ebd0b" xml:id="i-c30892816d290e56-1" n="29fca72d" prev="i-dcdb3f1bd3313a4d-1">
            <seg n="d7c17336">
              Herr talman! Det är positivt att höra att Mikael Damberg säger
              att skolan ska möta eleverna där de befinner sig. Det är precis
              det vi säger.
            </seg>
            <seg n="e5b0a332">
              Sedan kommer det att de får börja tidigare eller senare nu också.
              Visst är det så. Det är ändock bara hösten som vi är fixerade
              vid. Vi kommer inte ifrån det statiska. Man kan inte börja i mars
              eller i november.
            </seg>
            <seg n="3c674d6e">
              Om jag har elever som börjar fråga efter bokstäver i mars det
              året de fyller fyra år är det klart att jag ska svara och ge dem
              den kunskap som de kräver. Det tycker jag är helt klart. Men det
              är inte alls säkert, som jag sade inledningsvis, att de för den
              skull motoriskt är mogna att börja skriva bokstäver. Inte minst
              socialt brukar de ofta behöva ha lite mer utveckling.
            </seg>
            <seg n="4b3a8b04">
              Flexibilitet för oss handlar alltså inte om att du sätter dig
              på skolbänken när du är si och så gammal och börjar studierna.
            </seg>
            <seg n="1fbeab29">
              Jag fick heller inte svar på den fråga jag ställde om att det
              är så många som slutar grundskolan utan att ha nått kunskapsmålen,
              vilket ju innebär att individuella programmet blir väldigt stort
              i gymnasieskolan. Därför är det förståeligt att regeringen nu
              tillskjuter 450 miljoner för att kunna klara det. Men det behöver
              tillskjutas ännu mer till grundskolan för att vi ska minimera
              individuella programmet på sikt. Hur ser Mikael Damberg på det?
            </seg>
          </u>
          <note type="speaker" n="b8aef58d">
            Anf. 154 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-dcdb3f1bd3313a4d-2" n="29fca72d" next="i-c30892816d290e56-2">
            <seg n="0593b618">
              Herr talman! Ju mer man lyssnar på Centerpartiet, desto svårare
              blir det att ta argumenten om flexibel skolstart riktigt på allvar.
              Innebär det att lärarna ska börja om med utbildningen i klassen
              och med att skapa den sociala sammanhållning som det blir i ett
              klassrum när två elever kommer i januari, tre nya elever kommer
              i augusti och två nya elever kommer i mars? Jag tror att det vore
              förödande för den svenska skolutvecklingen om man inte kan ge
              lärarna verktyg att faktiskt jobba med en grupp elever och utveckla
              dem.
            </seg>
            <seg n="342c461c">
              Jag undrar om Centerpartiet över huvud taget har talat med lärarorganisationerna.
              Ser de detta som den viktigaste skolreformen för dem, när vi faktiskt
              ska fånga upp de skolelever som i dag inte får det stöd och den
              hjälp de behöver i skolan? Ska de börja om varannan månad med
              nya elever? Jag tror att det är feltänkt från början till slut.
            </seg>
            <seg n="40620307">
              Centerpartiet gav heller inget besked om när den här flexibiliteten
              skulle börja. Är det vid fyra år, tre år eller är det två år?
              Finns det en nedre gräns för Centerpartiet när man ska få börja
              i skolan? Vi har faktiskt förskola innan som kan fylla en viss
              funktion däremellan.
            </seg>
            <seg n="1f70603b">
              Resonemanget om att inte få lämna grundskolan utan fullständiga
              betyg är också intressant. Hur många extra år ska de elever gå
              som kanske misslyckas i engelskan och inte får slutbetyget Godkänd?
              Ska det finnas ett stopp, eller ska man kunna gå tills man blir
              20 år för att läsa den där kursen för att få Godkänt i engelska?
            </seg>
            <seg n="286fea4c">
              Man måste nog se att verkligheten är lite mer besvärande och
              kanske lite mer komplicerad än Centerpartiet vill göra gällande.
            </seg>
          </u>
          <note n="2eccced9">
            Ajournering
          </note>
          <note n="94f7ad4a">
            Kammaren beslutade kl. 16.54 på förslag av förste vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="mikael_damberg_2ebd0b" xml:id="i-c30892816d290e56-2" n="29fca72d" prev="i-dcdb3f1bd3313a4d-2">
            <seg n="5764e93b">
              Återupptagna förhandlingar
            </seg>
          </u>
          <note n="c6100992">
            Förhandlingarna återupptogs kl. 17.00.
          </note>
          <note n="142d04ad">
            10 § Beslut om ärenden som slutdebatterats vid dagens sammanträde
          </note>
          <note n="742a5e4a">
            Punkt 1
          </note>
          <note n="243ba7d1">
            Punkt 2
          </note>
          <note n="8840bd81">
            Punkt 3
          </note>
          <note n="742a5e4a">
            Punkt 1
          </note>
          <note n="243ba7d1">
            Punkt 2
          </note>
          <note n="d5743d3d">
            11 § (forts. från 9 §) Grundskolan (forts. UbU9)
          </note>
          <note type="speaker" n="89b5ff03">
            Anf. 155 AXEL DARVIK (fp) replik:
          </note>
          <u who="axel_darvik_51b0b0" xml:id="i-38bd904281ab306e-3" n="9db6a4b1">
            <seg n="c04c7829">
              Herr talman! Lyssnar man på Mikael Damberg kan man få intrycket
              att det skulle vara pengarna som är den stora skillnaden mellan
              oss och Socialdemokraterna. Vi säger inte nej till en enda krona
              till skolan, men vi tror inte heller att pengar är allt, att pengar
              löser alla problem.
            </seg>
            <seg n="2d41de42">
              Jag skulle vilja ställa en del frågor angående tryggheten i skolan.
              Att ha god arbetsro och en bra arbetsmiljö är oerhört viktigt.
              Det är för att man ska kunna lära sig och få med sig de kunskaper
              som behövs. För det krävs naturligtvis förebyggande åtgärder.
              Men när det hettar till måste även lärarna ha de befogenheter
              som krävs att kunna visa vad som är rätt och riktigt. De möjligheterna
              och befogenheterna har Socialdemokraterna successivt tagit bort.
              I förslaget till skollag tar man även bort en av de sista befogenheterna
              som faktiskt finns för lärare att använda sig av när det uppstår
              oro i klassrummet och därmed en möjlighet att visa vad som är
              rätt och riktigt.
            </seg>
            <seg n="9fe2dd20">
              Jag tycker att detta är slarvigt, slappt och sanslöst verklighetsfrånvänt.
              Jag vill att lärare ska kunna vara de ledare i skolan de ska vara
              och också kunna förmedla tydliga värderingar av vad som är rätt
              och riktigt i skolan.
            </seg>
          </u>
          <note type="speaker" n="849ffcf5">
            Anf. 156 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-6c8fe57dab070589-0" n="29fca72d">
            <seg n="1c879c4d">
              Herr talman! Det här är en av de frågor som vi verkligen har
              jobbat med i svenska skolan på senare år. Det gäller hela värdegrundsarbetet
              som handlar om vilket förhållningssätt vi ska ha till varandra
              i skolorna, elever emellan men också lärare gentemot elever.
            </seg>
            <seg n="edb6a3de">
              Det här är ett område som vi har fått kritik för, inte minst
              av en del borgerliga partier, för att det är för flummigt, för
              att det inte handlar om ämneskunskaper. Men det handlar om att
              ge alla barn, de som drabbas av mobbning och trakasserier, mår
              dåligt i skolan eller har en otrygg studiemiljö, möjlighet att
              faktiskt lära sig något i skolan. Det är den ena delen.
            </seg>
            <seg n="db454662">
              Den andra är att vi tillsammans med Vänsterpartiet och Miljöpartiet
              förbereder en ny lag för att bekämpa diskriminering och annan
              kränkande behandling i skolan. Det är ett riktigt steg på väg.
            </seg>
            <seg n="ebed77a2">
              Det tredje där tycker jag att du är lite slarvig när du citerar
              Skollagskommittén är att Skollagskommittén har föreslagit att
              lärare och rektorer ska få vidta de åtgärder som är nödvändiga
              för att garantera studiero och komma till rätta med en elevs beteende.
            </seg>
          </u>
          <note type="speaker" n="c789745a">
            Anf. 157 AXEL DARVIK (fp) replik:
          </note>
          <u who="axel_darvik_51b0b0" xml:id="i-38bd904281ab306e-4" n="9db6a4b1">
            <seg n="dec2caa7">
              Herr talman! Mikael Damberg säger att Socialdemokraterna har
              jobbat mycket med detta. En hel del av det värdegrundsarbete som
              har gjorts är jag inte emot. Det har varit bra, och det har vi
              också deltagit i. Men tittar man på resultaten, på de internationella
              undersökningarna, förskräcker de. Det stod i tidningarna senast
              i dag att mer än hälften av alla tjejer som går i skolan någon
              gång har kallats hora. Det är absolut inte acceptabelt, tycker
              jag.
            </seg>
            <seg n="21bd1aca">
              I de internationella undersökningarna är det i några avseenden
              som Sverige ligger i topp. Det är i sådana undersökningar där
              man har kollat hur utbrett skolket är och hur dålig arbetsron
              är i svenska skolor. Där hamnar vi i topp internationellt. Det
              är naturligtvis oerhört beklagligt. Det beror bland annat på att
              man hela tiden har avlövat lärarna möjligheten att få vara ledare
              och ha de befogenheter som krävs för att de ska kunna se till
              att garantera att det finns arbetsro i skolan. Det har man gjort
              successivt.
            </seg>
            <seg n="6511a24d">
              Ibland kommer socialdemokrater med osanningar om att det i princip
              skulle vara rottingen som plockas fram. Så är det definitivt inte
              när jag pratar om befogenheter. 1985 strök man möjligheten i skollagen
              att stänga av en elev maximalt en vecka. Man tog också bort möjligheten
              att skicka hem en skriftlig varning till föräldrarna.
            </seg>
            <seg n="254773bd">
              Jag måste fråga Mikael Damberg: Är detta sådana befogenheter
              som han tycker att det är helt riktigt att lärarna inte ska ha?
              Ska man inte få skicka hem en skriftlig varning när elever har
              betett sig illa i skolan?
            </seg>
          </u>
          <note type="speaker" n="a3a1b6a5">
            Anf. 158 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-6c8fe57dab070589-1" n="29fca72d">
            <seg n="e1b0ce68">
              Herr talman! Jag tycker att läraren ska ringa direkt hem till
              föräldrarna när en elev har betett sig illa och prata med föräldrarna,
              inte bara skicka en lapp. Men om du hellre vill skicka lappar
              är det kanske Folkpartiets variant.
            </seg>
            <seg n="2f2a4fca">
              Jag tror att arbetsro och trygghet i klassrum skapas mycket utifrån
              vilket förhållningssätt man har till varandra. Det kan man inte
              bara kommendera fram. Det handlar om ett förhållningssätt och
              att man har en värdegrund mellan elever men också mellan lärare
              och elever. Det handlar också om att lärarna enligt skollagen
              ska ha rätt att vidta de åtgärder som behövs för att upprätthålla
              trygghet och studiero.
            </seg>
            <seg n="2931ba7b">
              För oss socialdemokrater finns det ingen tveksamhet när det gäller
              de här frågorna. Vi vet ju vilka elever som drabbas värst om det
              är stökigt i skolan, vilka elever som får det svårast att lära
              sig matematik, svenska och engelska om det är stökigt i skolan.
              Det är de elever som kommer från arbetarhem, som kanske i andra
              sammanhang har problem att klara skolan. Det är viktiga frågor
              för oss.
            </seg>
            <seg n="5b5f1391">
              Jag tror inte att Folkpartiets olika åtgärdstrappor, som ni har
              hittat på i något partikansli, är rätt väg för att komma till
              rätta med det här. Det gäller att utforma regler och förhållningssätt
              lokalt ute i skolorna och i klassrummen. Det är den vägen vi måste
              gå.
            </seg>
          </u>
          <note type="speaker" n="1392b15c">
            Anf. 159 MARGARETA PÅLSSON (m) replik:
          </note>
          <u who="margareta_palsson_43b73d" xml:id="i-e8d01ed41e3a0697-3" n="9c5b14a5">
            <seg n="9489eb77">
              Herr talman! Mikael Damberg pekade i sitt anförande på satsningen
              om 450 miljoner för att stärka IV. Jag tycker att det var en bra
              satsning. Det var bara det att jag i min enfald trodde att det
              redan var så att de elever som bäst behövde vara i skolan också
              var där, och inte de elever som var där kortast tid.
            </seg>
            <seg n="4be1e483">
              Jag skulle vilja fråga Mikael Damberg vad ni socialdemokrater
              tycker om IV, som är landets tredje största program. Ska ni fortsätta
              att låta det individuella programmet vara landets tredje största
              program?
            </seg>
          </u>
          <note type="speaker" n="5d599393">
            Anf. 160 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-6c8fe57dab070589-2" n="29fca72d">
            <seg n="5c5a6d81">
              Herr talman! Nu gäller den här debatten grundskolan, men vi kan
              diskutera IV-programmet på gymnasieskolan också. Jag har inga
              problem med det.
            </seg>
            <seg n="e23d6d9b">
              Margareta Pålsson säger en väldigt klok sak. Man tycker att det
              egentligen borde vara de elever som har störst behov av stöd och
              hjälp som får det. Det vi har sett de senaste åren är att vissa
              kommuner har jobbat jättebra med IV-eleverna, verkligen genomfört
              bra utbildningar och heltidsstudier och satsat på de här eleverna
              för att de ska kunna komma igen och komma framåt, medan andra
              kommuner inte har gjort det. Det har haft att göra med att vi
              inte haft en nationell reglering av vad IV egentligen ska innebära.
              Det gör vi nu med den nya gymnasieskolan, och vi tillför kommunerna
              450 miljoner kronor för att satsa på de elever som har störst
              behov av stöd och hjälp. Det är jätteviktiga satsningar.
            </seg>
            <seg n="a0a1044c">
              Om man menar allvar med att minska gruppen som hamnar i IV-programmet
              måste man också våga prioritera resurser i grundskolan. Då fungerar
              det inte med den nationella skolpengen, och då fungerar det inte
              att säga nej till de 225 miljoner kronor vi vill satsa extra på
              de skolor som har störst problem i utsatta bostadsområden.
            </seg>
          </u>
          <note type="speaker" n="1c23f34c">
            Anf. 161 MARGARETA PÅLSSON (m) replik:
          </note>
          <u who="margareta_palsson_43b73d" xml:id="i-e8d01ed41e3a0697-4" n="9c5b14a5">
            <seg n="ba99f5f5">
              Herr talman! Vi moderater har större satsningar till kommunerna
              än ni socialdemokrater, så det står väl ganska klart vem som satsar
              mest pengar. Dessutom litar vi på att kommunerna har befogenhet
              att lägga pengarna där de bäst behövs.
            </seg>
            <seg n="b317f187">
              Den som började prata om IV var inte jag, utan det var Mikael
              Damberg som gjorde det i sitt anförande. Det var därför jag tog
              upp det. Jag vill gärna fortsätta på den tråden. För oss moderater
              är det självklart att varje skolform ska klara sitt beting, och
              inte skicka eleverna vidare för att låta nästa nivå reparera bristerna.
            </seg>
            <seg n="7c568ee4">
              Jag skulle vilja fråga Mikael Damberg om han delar vår uppfattning,
              och om svaret är ja hur han vill göra det.
            </seg>
          </u>
          <note type="speaker" n="c6ebccd8">
            Anf. 162 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-6c8fe57dab070589-3" n="29fca72d">
            <seg n="7e069b37">
              Herr talman! Nu har Margareta Pålsson uttömt sin talartid, så
              hon kan tyvärr inte svara på frågan vad Moderaterna vill göra
              för att åstadkomma detta. Jag skulle vara lite intresserad av
              att höra de svaren.
            </seg>
            <seg n="95964066">
              När det gäller ekonomin till kommunerna tvistar väl de lärde
              om vem som satsar mest på kommunerna. Min enkla slutsats är att
              om man nu ska genomföra ganska stora skattesänkningar i miljardklassen
              ska de pengarna tas någonstans ifrån. Jag antar att det slutligen
              blir de vanliga som får betala Moderaternas skattesänkningar.
              Men det kan vi ta i en annan debatt.
            </seg>
            <seg n="4aa0322b">
              När det handlar om att fokusera på de elever som har extra behov
              av stöd och hjälp måste man göra det i grundskolan. Då måste man
              också våga prioritera resurser till de skolor där många elever
              i dag lämnar grundskolan utan fullständiga betyg. Det är inte
              så att det är bara tre elever per skola i ett slags genomsnitt,
              utan det finns vissa skolor som har större problem än andra. Då
              skulle Moderaternas politik, tror jag, leda helt fel. Jag tror
              att den viktigaste satsningen här är att våga prioritera de här
              eleverna och att göra det.
            </seg>
            <seg n="20cd2331">
              Samma fråga som Centerpartiet fick förut kommer jag att ställa
              till Margareta längre fram: Finns det någon övre gräns? Hur många
              år extra ska en elev som inte klarade engelskan behöva gå i grundskolan?
              Är verkligen bästa sättet att motivera den eleven att klara engelskan
              att hålla fast honom i grundskolan?
            </seg>
          </u>
          <note type="speaker" n="2e1d6999">
            Anf. 163 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-43" n="db993074">
            <seg n="d0d4f924">
              Herr talman! Jag lyssnade noga på Mikael Dambergs inledningsanförande,
              och jag anar en ny ton när det gäller lärarnas roll och betydelse.
              Jag kan avslöja att jag under min första period här i riksdagen
              satt i utbildningsutskottet och då tog på mig uppgiften att alltid
              försvara lärarna. Det var alltid dem man skällde på. Alla problem
              i skolan berodde på lärarna om bara de hade varit annorlunda .
              Därför är jag glad för den här förändringen. Lärarna i svensk
              skola gör ett bra jobb, men de får inte tillräckligt stöd av politikerna.
            </seg>
            <seg n="52a094c0">
              Värdegrundsarbetet är viktigt. Det är jag den första att hålla
              med om. Förhållningssätt ska man jobba med. Men det räcker inte
              hela vägen. Alla som har jobbat i skolan vet att det uppstår situationer
              i dag kan vi ta hur många exempel som helst när elever stör, förstör
              för sina kompisar, kommer för sent, skolkar eller har ett beteende
              som måste leda till att lärarna på något sätt reagerar. De som
              har gjort det har aldrig kunnat räkna med stöd från s-politiker
              tvärtom. De har i stället anmälts för Skolverket, till och med
              JO-anmälts ibland. Det leder självfallet till att man hellre tittar
              bort än att ta itu med saker, därför att om man råkar ta i lite
              för hårt eller vad det nu kan vara vet man att man helt enkelt
              åker dit.
            </seg>
            <seg n="9fce228c">
              Nu vill vi förtydliga skollagen på det här området, och jag undrar
              vad Mikael Damberg säger om det.
            </seg>
          </u>
          <note type="speaker" n="beae39a4">
            Anf. 164 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-6c8fe57dab070589-4" n="29fca72d">
            <seg n="cdf273c4">
              Herr talman! Jag tycker att det är bra att vi kan hitta en enighet
              om att tala om lärarnas roll och betydelse i den svenska grundskolan.
              Jag tror att det är jätteviktigt. Jag tror att det finns en poäng
              i att vi i skolpolitiken blir överens om fler saker som är bra
              i den svenska skolan och som behöver utvecklas ännu mer. Jag skulle
              gärna vilja se att vi talade mer om det i våra debatter, och inte
              bara om allt elände, som också kan finnas på vissa håll.
            </seg>
            <seg n="c79a764f">
              Om lärarna tittar bort menar jag att lärarna inte fullgör sina
              uppgifter. Det är väldigt viktigt att säga det från politiskt
              håll. Vi har lärare i skolan, vuxna, som är ansvariga för att
              förhindra mobbning och trakasserier och att vissa elever inte
              känner sig trygga i skolan. Det här är en del av deras jobb och
              uppdrag. Vi får inte legitimera ett sådant beteende. Vi måste
              säga att det här är en jätteviktig del av lärarnas uppdrag och
              ledarroll.
            </seg>
            <seg n="3ff90550">
              Jag vill ställa en fråga tillbaka: Vill Kristdemokraterna införa
              Folkpartiets åtgärdstrappa när det gäller att motverka de här
              företeelserna i skolan?
            </seg>
          </u>
          <note type="speaker" n="98edefb1">
            Anf. 165 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-44" n="db993074">
            <seg n="399bccab">
              Herr talman! Ja, nu ramlade Mikael Damberg tillbaka igen. Nu
              är det lärarna som inte fullgör sin uppgift. Tänk dig själv att
              man gång efter gång har ingripit men inte har kunnat få stöd från
              ledningen eller från politiker utan snarare tvärtom. Man kanske
              till och med har kolleger som har blivit anmälda. Det är inte
              så lätt då. Lärarna måste faktiskt känna att de har stöd både
              från det omgivande samhället, i form av föräldrar och andra, och
              från politiker. Därför måste skollagen vara tydlig.
            </seg>
            <seg n="88a29805">
              I Finland är den betydligt tydligare. Man talar om vad som gäller
              och vad som inte gäller, och det tycker vi att den svenska skollagen
              också ska göra. Det krävs nämligen civilkurage av en lärare för
              att ingripa när nästan vuxna elever kanske bråkar med varandra
              ja, alla som har varit med i sådana här situationer vet vad man
              talar om. Men då måste de också ha det här lagliga stödet i ryggen,
              och det är det jag efterlyser.
            </seg>
            <seg n="eeacea89">
              Nödvändiga åtgärder jag vill ha några exempel på det, Mikael
              Damberg. Vad är nödvändiga åtgärder? Vad får jag som lärare och
              vad får jag inte?
            </seg>
          </u>
          <note type="speaker" n="4737c3d1">
            Anf. 166 MIKAEL DAMBERG (s) replik:
          </note>
          <u who="mikael_damberg_2ebd0b" xml:id="i-6c8fe57dab070589-5" n="29fca72d">
            <seg n="2e66d593">
              Herr talman! Jag tror att det är väldigt farligt. Om man nu ska
              ge lärarna stöd i arbetet att faktiskt ingripa och göra det som
              de ska göra i klassrummet, upprätthålla ordning och reda för att
              alla elever ska känna trygghet och få studiero, då får vi inte
              säga: Jo, vi förstår att man ibland tittar bort därför att det
              kan vara jobbigt.
            </seg>
            <seg n="e378cf1e">
              På samma sätt som att lagstiftningen måste vara tydlig, precis
              som man nu diskuterar en lagstiftning som innebär att lärarna
              ska ha rätt att vidta de åtgärder som är nödvändiga för att upprätthålla
              trygghet och studiero, tror jag att det är viktigt att vi i den
              här kammaren och på andra möten faktiskt är tydliga med att vi
              förväntar oss att lärare ingriper. Då har vi också gett dem stöd
              i att ingripa. Jag tror att det är jätteviktigt att vara tydlig
              på den här punkten.
            </seg>
          </u>
          <note type="speaker" n="bd0b3d9d">
            Anf. 167 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-08303d4dae1b6912-0" n="21b39050">
            <seg n="ce9971a7">
              Herr talman! Då var den stora ideologiska debatten avklarad i
              den här frågan. Det har varit en bra och intressant debatt.
            </seg>
            <seg n="5fd0a165">
              Jag vill så här i sista minuten slå ett slag för skoluniform.
              Jag motionerade om det i höstas, och på kuppen fick jag valsa
              runt i medierna i hela Sverige. Jag framställdes som lite småtokig
              för att jag vågade ha en sådan uppfattning. Och ändå visade det
              sig, när tidningen Expressen gjorde en enkätundersökning bland
              sina läsare, att 68 % stödde min uppfattning. Det gjorde de garanterat
              därför att de liksom jag tycker att modehysterin bland våra ungdomar
              har gått för långt. Det kostar enorma pengar för föräldrarna,
              eftersom föräldrarna tvingas spela med i detta.
            </seg>
            <seg n="2f75a65e">
              Alla vi som är föräldrar har hört tjatet om att alla andra har.
              Och föräldrarna vågar inte annat än hänga med därför att de vet
              att klädseln är något av det viktigaste som finns när det gäller
              mobbning. Den vanligaste orsaken till mobbning är klädseln. Så
              var det redan på min tid när jag var skolelev. Visst retade vi
              dem som var sämre klädda. Vi begrep inte bättre. Det kallades
              inte för mobbning varken ordet eller begreppet var uppfunnet men
              visst retade vi dem.
            </seg>
            <seg n="00d207ec">
              Herr talman! Ungdomstiden är egentligen ett enda långt sökande
              efter identiteten, och under tiden som man söker sin identitet
              är man ohyggligt mån om att vara som alla andra. Det känner vi
              som är föräldrar till. Och det vet modeskaparna. Därför riktar
              de en kanonad av reklam till våra ungdomar. De ska ha detta och
              detta, och så uppstår egentligen en form av skoluniform. Men nu
              är det en skoluniform skapad av modeskapare som talar om hur man
              ska se ut för att vara inne. Det är en speciell sorts jeans, och
              det byts stil en gång i halvåret för att vi ska tvingas köpa nya
              jeans. Jag tror att det sista är slimjeans, om jag minns rätt.
              Det är speciella jackor och så vidare, och det är dyrt för föräldrarna
              att spela med i detta.
            </seg>
            <seg n="12df0d1e">
              Och det här sprider sig ytterligare. Nu ser vi exempel i skolorna
              på hur 1112-åringar kommer sminkade till skolan, piercade och
              utmanande klädda, och det bara rullar på. Jag är själv lärare,
              herr talman. Jag har till och med sett skräckexempel på tioåringar
              som kommer till skolan med bar mage, är piercade i naveln, har
              stringtrosor och så vidare.
            </seg>
            <seg n="9741e7d7">
              Jag tycker att det är dags att vi vågar säga ifrån. Barn är barn
              och ska så få lov att förbli. Vi vuxna måste våga ta vårt ansvar
              och säga stopp när det gäller den här modehysterin.
            </seg>
            <seg n="d1b69122">
              Jag vet, herr talman, att frågan är laddad. Det är jag väl medveten
              om. Men jag kan inte för mitt liv begripa varför man inte kan
              diskutera den här frågan. Jag märkte detta när jag hade väckt
              min motion, när jag fick valsa runt i medierna. Sedan gick det
              några månader, och så var det Maria Elementar här i Helsingfors
              som försökte införa en gemensam klädkod, och det blev en förskräcklig
              massa debattprogram och liknande.
            </seg>
            <seg n="d3d2efcb">
              När det gäller en sådan här skoluniform menar jag naturligtvis
              inte en gammal engelsk modell med kortbyxor och knästrumpor, kavaj,
              vit skjorta och slips. Jag tänker mig en enkel skoltröja, kanske
              en tröja med skolans namn på. Detta är naturligtvis någonting
              som borde plockas fram gemensamt av skolan, föräldrarna och eleverna.
              Man borde kunna komma överens om någonting.
            </seg>
            <seg n="e489fe41">
              Jag besökte Irland i somras. Där hade varenda skolelev, oavsett
              skola, en snygg sweatshirt på sig med skolans namn. Alla verkade
              nöjda och glada över det. Där var ingen klasskillnad klädmässigt.
              Jag hoppas att många av er har följt det utmärkta programmet om
              den nakne kocken ni vet, Jamie Oliver som nu har tagit upp kampen
              mot den dåliga skolmaten i de engelska skolorna. I det här programmet
              flimrar hela tiden elever runt i tv-rutan. De är klädda i en blå
              sweatshirt, och det ser snyggt och trevligt ut. Och det befriar
              föräldrarna från en förskräcklig massa kostnader.
            </seg>
            <seg n="8ad77cd9">
              Nu säger säkert någon att eleverna inte vill detta. Då måste
              jag kontra med att säga: Har vi vuxna abdikerat helt och hållet?
              Har vi inte ett ord med i laget? Sedan är jag inte heller säker
              på att det är riktigt sant att eleverna inte vill. Som lärare
              vet jag att i nionde klass, sista terminen, översköljs eleverna
              av kataloger om att man kan köpa en klasströja. Sedan kommer eleverna
              i skolråd och liknande överens om hur tröjan ska se ut, och så
              beställs det tiotusentals sådana runtom i Sverige. Sedan går eleverna,
              glada och stolta, runt med sin skoltröja på sig de sista månaderna.
              Därför tror jag inte att det skulle vara så väldigt dramatiskt
              att försöka införa det här.
            </seg>
            <seg n="5264b6c3">
              Jag tycker, herr talman, att det är dags att våga ta strid mot
              modehysterin. Det är dags att våga värna våra barn. Jag vet också,
              herr talman, att jag inte har gehör för min åsikt. Men jag är
              precis som droppen som urholkar stenen. Jag lovar att jag återkommer.
            </seg>
          </u>
          <note type="speaker" n="f2586b97">
            Anf. 168 MIKAELA VALTERSSON (mp) replik:
          </note>
          <u who="mikaela_valtersson_1cc5d9" xml:id="i-9c30edb29b3f9fe4-1" n="9702da22">
            <seg n="f2727194">
              Herr talman! Det är ett lite laddat ämne som du tar upp, om skoluniform.
              Jag skulle egentligen bara vilja fråga på vilket sätt du vill
              förena det här med att införa skoluniform med Moderaternas syn
              på en individualism och en skolgång där inte alla ska gå i precis
              samma spår.
            </seg>
            <seg n="0495ad8e">
              Och hur ska man kunna utröna vad som är rätt? Jag tror att man
              alltid är inne på en ganska farlig väg då. Är det du eller jag
              som vet vad som är rätt och rimlig klädsel? Eller är det en 13-åring
              som är piercad? Eller vem ska kunna avgöra vad som är rimligt
              och vad som är rätt? Jag tror att det är en ganska gammaldags
              syn att tro att den äldre generationen kommer att kunna säga vad
              som kan vara en rimlig klädsel för den yngre. Jag skulle vilja
              höra hur du kan förena det här med en individualistisk syn på
              människor.
            </seg>
          </u>
          <note type="speaker" n="597410cb">
            Anf. 169 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-08303d4dae1b6912-1" n="21b39050">
            <seg n="f1645b35">
              Herr talman! Frågan är enkel att svara på. Jag har inte stöd
              i mitt eget parti för denna uppfattning, men jag kämpar för den
              i alla fall. Det är alltså inte Moderaternas uppfattning, utan
              det är min egen uppfattning. Jag tog chansen att gå upp här.
            </seg>
            <seg n="a996246a">
              Vem är det som ska bestämma detta? Är det vi vuxna? Är det jag?
              Är det du? Nej, jag tyckte att jag sade rätt så klart att detta
              ska göras gemensamt. Föräldrarna, eleverna och skolan ska kunna
              komma överens. Och jag är övertygad om att vettiga människor,
              som de flesta är här i Sverige, hade kunnat komma överens om det
              här.
            </seg>
            <seg n="e9a80991">
              Jag måste då kontra med en fråga: Tycker Mikaela Valtersson att
              det är en vettig utveckling vi ser, hur klädseln sexualiseras
              alltmer långt ned i åldrarna hos våra skolelever? Jag tycker att
              det är en oerhört trist utveckling. Jag vill gärna slå ett slag
              för att bryta den.
            </seg>
          </u>
          <note type="speaker" n="9941b484">
            Anf. 170 MIKAELA VALTERSSON (mp) replik:
          </note>
          <u who="mikaela_valtersson_1cc5d9" xml:id="i-9c30edb29b3f9fe4-2" n="9702da22">
            <seg n="552ca349">
              Herr talman! Jag kan hålla med om en del. Jag kan bli orolig
              över vissa tendenser och över en sexualisering av ett mode riktat
              till väldigt små barn. Men jag tror aldrig att lösningen kan vara
              förbud eller att vi ska försöka styra hur människor beter sig.
              Jag tror att väldigt många känner, precis som jag alltid har känt,
              som mina barn gör och som väldigt många av deras kompisar gör,
              att klädsel är en del av ens identitet, en del av ens rätt att
              uttrycka sig och visa vem man är. Det tror jag inte att vi kan
              ta bort.
            </seg>
            <seg n="235f2ea0">
              Att bestämma tillsammans kan låta väldigt vällovligt. Problemet
              blir ju när man inte vill detta, att då tvinga barn, elever. När
              man säger: Jag vill inte ha den där tröjan som en del har bestämt
              gemensamt. Jag vill klä mig på ett helt anat sätt. Det är då problemet
              kommer. Ska vi göra ett intrång i den personliga integriteten
              för att vi anser att vi har bestämt vad som är rätt och fel kläder?
            </seg>
          </u>
          <note type="speaker" n="e468fabd">
            Anf. 171 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-08303d4dae1b6912-2" n="21b39050">
            <seg n="b8e751b6">
              Herr talman! Inte förbud. Vi ska inte styra människor. Där är
              vi överens, Mikaela Valtersson. Skillnaden är att här är det barn
              det är fråga om. Barn ska ledas med varsam hand. Jag tycker att
              vuxenvärlden i alltför stor omfattning har abdikerat och låter
              små barn ta ställning till frågor som i många fall till och med
              är viktigare än klädseln. Vi är på väg att abdikera fullständigt
              från vårt fostraransvar.
            </seg>
            <seg n="591cc063">
              Vi ska inte påverka människors identitet. Jag kanske är oerhört
              gammaldags, men jag tycker inte att barn har en färdig identitet.
              Den identiteten skapas under uppväxten, och vi föräldrar har ett
              oerhört tungt ansvar att hjälpa till att skapa den identiteten.
              Om vi abdikerar och säger till en elvaåring: Du får själv bestämma
              då har vi svikit som föräldrar.
            </seg>
          </u>
          <note type="speaker" n="432fac03">
            Anf. 172 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-45" n="db993074">
            <seg n="5c4e2bbc">
              Herr talman! Jag ska vara väldigt kortfattad. Jag tycker att
              det ligger mycket i vad Carl-Axel Roslund säger. Modehysterin
              har gått för långt, liksom sexualiseringen av klädseln. Inte minst
              gäller det också dyra kläder. Föräldrar har ju ett elände i dag
              med att köpa kläder som barnen ska ha för att inte bli retade
              i skolan.
            </seg>
            <seg n="afeb6454">
              Men det jag kan vända mig mot är att vi skulle lagstifta. Ska
              vi besluta om det här, att varenda skola i hela Sverige ska införa
              någon typ av skoldräkt som jag i så fall hellre skulle kalla det
              än skoluniform? Nej, jag tror att varje skola måste få avgöra
              det själv. Då kan man komma överens i den mindre skalan, elever,
              föräldrar och lärare tillsammans. Då börjar det säkert också i
              de lägre åldrarna. Sedan får man väl se hur det utvecklas och
              om man kan fortsätta också högre upp. Men det är inte en fråga
              för Sveriges riksdag utan för den enskilda skolan.
            </seg>
          </u>
          <note type="speaker" n="cb4e7663">
            Anf. 173 CARL-AXEL ROSLUND (m) replik:
          </note>
          <u who="carl-axel_roslund_34fc48" xml:id="i-08303d4dae1b6912-3" n="21b39050">
            <seg n="1302bfe7">
              Herr talman! Där är vi överens, Inger Davidson och jag. Det ska
              naturligtvis inte lagstiftas här i Sveriges riksdag. Men jag tycker
              i alla fall att riksdagen har en uppgift mer än att bara lagstifta.
              Riksdagen skickar signaler. Det är oerhört viktigt vilken signal
              man skickar från Sveriges riksdag. Jag skulle önska att varje
              skola fick bestämma själv, men jag är tveksam till om de verkligen
              får det. Jag är övertygad om att om en skola hade försökt införa
              detta hade någon förälder protesterat, gått till Skolverket eller
              vad vet jag. Så jag tror faktiskt inte en sekund att skolorna
              själva får bestämma. Men jag hade önskat att det hade varit på
              det viset. Då hade jag varit nöjd.
            </seg>
          </u>
          <note n="7527fa25">
            Överläggningen var härmed avslutad.
          </note>
          <note n="9472cd87">
            12 § Elevhälsa, m.m.
          </note>
          <note n="3d1ab1ff">
            Föredrogs
          </note>
          <note n="cb20f71d">
            Förste vice talmannen konstaterade att ingen talare var anmäld.
          </note>
          <note n="da28335a">
            13 § Särskolan och specialskolan
          </note>
          <note n="3d1ab1ff">
            Föredrogs
          </note>
          <note type="speaker" n="ba672d97">
            Anf. 174 STEN TOLGFORS (m):
          </note>
          <u who="sten_tolgfors_5e6cfb" xml:id="i-3ad5ce3637b2075c-0" n="888d2743">
            <seg n="a0d693bb">
              Herr talman! Plösligt en dag ringde telefonen. Det var ordföranden
              i Ekeskolans föräldraförening som ringde och sade: Vet du vad
              som är på väg att hända? Den statliga Funkisutredningen vill stänga
              specialskolan Ekeskolan, landets bästa skola för blinda, multifunktionshindrade
              barn. De skulle i stället, mot sin vilja, integreras i hemkommunernas
              skolor, skolor som de redan prövat och misslyckats i eller rättare
              sagt: skolor som redan misslyckats med att ge barnen det stöd
              och den sociala miljö de behövde. Barnen kom mot sin vilja att
              avföras från specialskolans målgrupp. De döva fick vara kvar eftersom
              man från regeringshåll påstod att de hade en särskild språkmiljö.
              Men att blinda, multifunktionshindrade barn också har en egen
              språkmiljö och delvis kommunicerar via beröring togs det ingen
              hänsyn till.
            </seg>
            <seg n="ba346dd5">
              Debatten blev intensiv. Borgerligheten enades. Vänstern och Miljöpartiet
              splittrades. Regeringen har ända sedan dess stegvis tvingats backa.
              Specialskolorna kom inte att stängas direkt. De barn som redan
              var där skulle få gå färdigt. Sedan kom stängningen. Vid de kvarvarande
              resurscentren skulle en skoldel finnas eftersom debatten visade
              att det helt enkelt inte gick att klara behoven i hemkommunerna.
              Barnen skulle få komma på visstidsbesök till Resurscenter syn
              Örebro, som det som blev kvar när Ekeskolan avvecklades började
              kallas. Visstid kom i efterhand på Orwellsk nysvenska att omtolkas
              till att betyda hela skoltiden eftersom behovet bevisligen fanns.
              Sedan kom nästa förändring. Resurscenter syn Örebro, som alltså
              Ekeskolan tidigare hade hetat, fick återigen heta just Ekeskolan.
              Men den fick inte, herr talman, vara en skola. Det är enligt lagen
              inte ens en skola utan just ett resurscenter.
            </seg>
            <seg n="0b1a3e89">
              På varje punkt har regeringen fått fel och tvingats backa jämfört
              med det ursprungliga förslaget. Men man har tyvärr bara gjort
              det till hälften, så resultatet är en försämring för barnen. Resultatet
              av denna, tycker jag, kränkande reform blev att barn med funktionshinder
              nu ska kunna gå hela sin skoltid i något som inte är en skola,
              utan klasskamrater och med stor osäkerhet om framtiden. En skola
              för alla, som var regeringens slagord för att stänga några av
              landets bästa skolor, visade sig betyda att det inte ens blev
              en skola för vissa.
            </seg>
            <seg n="5816c289">
              Beslut om visstidsplacering ska enligt regelverket fattas med
              hänsyn till elevens behov och förutsättningarna för hemkommunen
              att ordna en utbildning av motsvarande kvalitet. Här finns ingen
              rätt för barnen eller valfrihet inskriven, vilket ger osäkerhet.
              Att regeringen tvingats backa på så många punkter under så många
              år visar att förslagen som tvingades igenom riksdagen inte var
              genomtänkta. De var inte konsekvensbeskrivna, och de var inte
              förankrade. Trots att Socialdemokraterna i regeringen och i denna
              kammare hela tiden förnekat alla brister har man tvingats anpassa
              sig efter de brister vi har belyst.
            </seg>
            <seg n="7815d136">
              Hela hanteringen lämnar en minst sagt tråkig eftersmak. Först
              stängs specialskolor. Sedan utreder regeringen konsekvenserna
              av beslutet och får lappa systemet i efterhand. Varken i Funkisutredningen,
              i den efterföljande propositionen eller någon gång under utbildningsutskottets
              behandling gjordes en analys av om kommunerna kompetensmässigt
              klarar uppdraget att ge en fullgod utbildning till alla elever
              med funktionshinder eller om de klarar det ekonomiskt. Med lite
              perspektiv, herr talman, måste jag säga att ingen fråga jag följt
              under mina år i politiken varit lika illa hanterad som skolan
              för barn med multifunktionshinder.
            </seg>
            <seg n="0a644769">
              Jag noterar att utskottsmajoriteten inte tycker någonting. Man
              tänker ingenting, man skriver ingenting, man resonerar ingenting,
              man motiverar ingenting i dagens betänkande. Omfattningen av reservationerna
              är ju lika lång som omfattningen av hela den samlade utskottstexten.
            </seg>
            <seg n="7e798516">
              Här hänvisas, som brukligt numera är i utbildningsutskottet,
              till en mångfald av utredningar och kommittéer. Det kan vara Skollagskommittén
              som ska beredas, eller Carlbeckkommittén som ska beredas. Det
              gemensamma är att utbildningsutskottets majoritet fullständigt
              har kapitulerat. Andra får tycka. Andra får tänka. Andra får resonera.
              Andra får föreslå. Andra får beskriva. Men utbildningsutskottet
              är ständigt passivt inte en egen tanke! Man agerar som i Grindslanten
              åt regeringen. Därför har Christer Adelsbo längre fram i debatten
              i dag alla möjligheter att tillföra ny information om majoritetens
              sätt att tänka eftersom det inte finns en siffra eller en bokstav
              redovisad kring detta i dagens betänkande.
            </seg>
            <seg n="18a87324">
              För oss moderater, för de borgerliga i alliansen vill jag säga,
              blev debatten om Ekeskolan en väckarklocka med konsekvenser för
              politiken långt utanför specialskoleområdet. Det centrala i vår
              skolpolitik är att skapa förutsättningar för att varje individ
              ska komma till sin rätt. Debatten om Ekeskolan visade vikten av
              valfrihet för alla skolans elever och att den kanske är viktigast
              för dem som i dag ingen valfrihet har, nämligen de funktionshindrade,
              de med särskilda behov.
            </seg>
            <seg n="e94b45e4">
              Barn med funktionshinder ska ges möjlighet att välja skola som
              alla andra elever utifrån kvalitet, profil på undervisningen eller
              social miljö. Man ska inte hänvisas till en kommunal skola utifrån
              om den har hiss eller inte, som det är i dag.
            </seg>
            <seg n="b86c1996">
              Skolans innehåll och kvalitet kommer ständigt i skymundan, i
              varje debatt om skolan, och i synnerhet när det gäller elever
              med funktionshinder. I stället pratar regeringen huvudmannaskap.
              Ibland handlar det om misstro mot friskolor, ibland om misstro
              mot specialskolor. Det är sak samma; det handlar om huvudmannaskap,
              inte kvalitet.
            </seg>
            <seg n="eee273fb">
              Vi ser en brist på speciallärare. Ju mer specialiserad inriktning
              de har desto större är bristen. Vi ser ett socialt utanförskap
              bland många elever med funktionshinder. Vi ser bristande anpassning
              av miljöer, bristande valmöjligheter, tvångsavveckling av specialskolor.
              Och vi ser en majoritet som driver detta som om det vore en reform.
            </seg>
            <seg n="0415c1dc">
              Vi avvisar fullkomligt regeringens systemkramande och försöker
              i stället bygga skolan efter barnens behov. Många föräldrar kan
              berätta om årslånga strider med hemkommunerna om resurser till
              sina barn. Alla landets kommuner, oberoende av storlek, oberoende
              av resurser, kan ju inte vara lika duktiga på att undervisa elever
              med alla de typer och grader av funktionshinder, och kombinationer
              av dem, som finns. Det vet föräldrarna.
            </seg>
            <seg n="4870dc04">
              Men regeringen och majoriteten i riksdagen stänger specialskolor
              utan att intressera sig för hur alternativen ser ut, eller utan
              att ens se till att det finns några. Beslutet att stänga Ekeskolan
              och Hällsboskolan och i stället hänvisa barnen till deras hemkommuner
              fattades i fullkomligt blindo. Vi vet att barn med multifunktionshinder,
              eller för den delen med hörselskador eller språkstörningar, kan
              behöva en möjlighet att läsa på specialskola under hela eller
              delar av sin skoltid. Då går det inte att bara stänga skolor och
              inför föräldrarna låtsas som om problemen därmed är lösta.
            </seg>
            <seg n="3c4eab77">
              Integration är en rättighet, men det är inte en skyldighet. Jag
              har sagt det i många debatter, och jag säger det igen: Barn är
              inte Göran Perssons integrationspolitiska verktyg. Varje förälder
              har en rättighet och en skyldighet att se till att barnet finns
              i den för barnet allra bästa skolmiljön. Om barnet inte accepteras,
              om det inte kan delta i lekar och socialt liv, i fritidsaktiviteter
              eller i all form av undervisning, är det inte integrerat mer än
              till namnet. Där finns ett utanförskap.
            </seg>
            <seg n="ba183a4e">
              Vi tycker att det är häpnadsväckande att regeringen flyttat integrerad
              skolgång från att vara en rättighet till att se det som en skyldighet
              till politiken. Vi menar att funktionshindrade barn i lag ska
              tillförsäkras rätten att välja skola och möjligheten att välja
              kvalitet, pedagogik och social miljö. Från moderat sida avsätter
              vi 300 miljoner kronor nya pengar varje år för att säkerställa
              detta.
            </seg>
            <seg n="39ca0f6f">
              I alliansen är vi helt eniga om att beslutet att stänga specialskolorna
              Ekeskolan och Hällsboskolan snarast möjligt ska upphävas, att
              statens huvudmannaskap för specialskolor bör kvarstå, att specialskolans
              målgrupp ska återställas och att det behöver tillsättas en parlamentarisk
              utredning som ser över den kommunala skolans kvalitet för alla
              elever med funktionshinder. Ingen vet egentligen i dag hur de
              barnen har det. Det finns ingen samlad bild, men det finns många
              berättelser från enskilda föräldrar och elever som pekar på allvarliga
              problem.
            </seg>
            <seg n="ac3b229f">
              Vi vill också inrätta ett riksgymnasium för synskadade ungdomar
              med multifunktionshinder. Det är en av de få grupper i Sverige
              i dag, herr talman, om inte den enda, som inte har möjlighet att
              fullt ut gå en gymnasieutbildning. Det är fullkomligt oacceptabelt.
              Vi har i många debatter hört socialdemokrater tala mot segregation,
              men de upprätthåller ett oerhört segregerande system, på negativ
              grund vill jag säga, för just gymnasieungdomar med multifunktionshinder.
            </seg>
          </u>
          <note n="8a2d39bc">
            Jag vill med detta yrka bifall till den moderata reservationen,
            och alliansreservationen, nr 1 i dagens betänkande.
          </note>
          <note type="speaker" n="b3f39366">
            Anf. 175 ULF NILSSON (fp):
          </note>
          <u who="ulf_nilsson_3de2dc" xml:id="i-6f3a844f0fb346ec-2" n="2dabef8e">
            <seg n="1797384e">
              Herr talman! Det är rätt spännande att vara en eller ett par
              dagar på en särskola. Jag var med och såg hur en liten flicka
              med svår utvecklingsstörning som man ansåg aldrig skulle kunna
              nå mer än en femårings intelligensnivå tränade i flera dagar för
              att klara av att packa en vanlig hushållssopsäck och bära den
              från köket till en soptunna. Till sist klarade hon det. Hon tränade
              också för att skriva sitt och några av kamraternas namn, och klarade
              även det till sist.
            </seg>
            <seg n="b47c29a5">
              Jag såg en pojke som lyckades återberätta och komma ihåg några
              namn i en saga. Han klarade även av att äta och duka av efter
              sig och klarade faktiskt också av att tillsammans med andra utvecklingsstörda
              ställa i ordning ett dukat bord.
            </seg>
            <seg n="4c349a97">
              Det här är andra mål än i grundskolan, men det är lika fantastiskt
              när målen nås. Glädjen är stor när pojken eller flickan lyckas
              nå målen, och det är en fantastisk glädje hos den duktiga läraren
              som länge och envist jobbat med att nå målen. Själva idén med
              särskolan är ju att ha individuella mål som den här flickan och
              pojken kan klara av.
            </seg>
            <seg n="9f842907">
              Många har upplevt att det under ett antal år funnits ett hot
              mot särskolan, och många upplever att det hotet hotet att avskaffa
              särskolan som egen skolform finns kvar. I dag kanske vi kan få
              ett definitivt besked från framför allt Socialdemokraterna ifall
              hotet mot särskolan är borta.
            </seg>
            <seg n="384dade0">
              Det fanns en kommitté, den så kallade Carlbeckkommittén, som
              startades några år före senaste valet med ett uttalat syfte att
              avveckla särskolan som egen skolform. Det blev en oerhörd debatt
              kring detta, och många av oss politiker blev kontaktade av mycket
              oroliga föräldrar med utvecklingsstörda barn. De menade att vi
              äntligen utvecklat en skolform som fungerade för deras barn och
              nu skulle den avskaffas. Den upprörda debatten tvingade fram tilläggsdirektiv,
              och utredningen lugnade så att säga ned sig. Men i formuleringarna
              finns det långsiktiga målet att avveckla särskolan fortfarande
              kvar.
            </seg>
            <seg n="4605c3ce">
              För mig är det självklart att en förblindad jämlikhetsideologi
              inte ska leda till att utvecklingsstörda barn får det sämre. En
              fix idé om integrering till varje pris ska inte leda till en sämre
              skola för somliga barn. Därför blir frågan: Är hotet mot särskolan
              borta? Tanken om sammanslagning lever nämligen vidare, vilket
              man också kan läsa i de formuleringar från utredningen som finns
              med i det betänkande som majoriteten nu lägger fram.
            </seg>
            <seg n="96edf4cc">
              En annan viktig sak är, herr talman, att det behövs tydliga regler
              för varför barn ska placeras i särskola. De senaste åren har antalet
              elever i särskolan ökat dramatiskt. Ingen vet om det beror på
              att man upptäckt att fler barn har utvecklingsstörningar eller
              om det beror på bristen på speciallärare och stöd i skolan. Hursomhelst
              är det viktigt att reglerna blir tydligare beträffande vilka barn
              som ska placeras i särskolan. Dessutom behövs tydliga principer
              för hur man diagnostiserar.
            </seg>
            <seg n="89a31b1a">
              Begreppet integration, som i sig är ett positivt ord, är ju ett
              nyckelord för Socialdemokraterna. Integration var också det övergripande
              målet när de i riksdagen fick igenom beslutet om att lägga ned
              de två statliga specialskolorna för barn med flera funktionshinder,
              Ekeskolan och Hällsboskolan. Det handlade inte bara om utvecklingsstörda
              barn utan också om barn med hörsel- och synskada kombinerat med
              språkstörning, rörelsenedsättning och ofta också utvecklingsstörning.
              Även i detta fall kan man säga att om man någon gång sett det
              arbete som personal med specialkompetens genomför med dessa barn
              inser man att barnen inte kan erbjudas det stödet i en vanlig
              kommun. Varken kompetensen eller resurserna finns.
            </seg>
            <seg n="1a49189a">
              Vi vidhåller att det var ansvarslöst att avskaffa de statliga
              specialskolorna med tanke på att det inte finns ett system som
              garanterar att de mänskliga och penningmässiga resurserna når
              dessa elever ute i landet.
            </seg>
            <seg n="b88776db">
              Sanningen är ju den att inte alla som har funktionshinder, psykiska
              eller fysiska, alltid vill integreras helt och hållet i vanliga
              skolklasser. Vi vet att många hörselskadade hellre vill gå i hörselklasser
              eller i en särskild skola. Just den gruppen har delvis den möjligheten,
              men många andra funktionshindrade har det inte. För dem gäller
              därmed inte valfrihet.
            </seg>
            <seg n="984f2d74">
              Staten har enligt vår mening ett särskilt ansvar för funktionshindrade,
              och därför måste de statliga specialskolorna komma tillbaka. Utgångspunkten
              ska naturligtvis vara barnens och föräldrarnas önskemål. Därför
              föreslår vi i en av våra gemensamma reservationer från alliansens
              sida att försöksverksamheten med att det är föräldrarnas beslut
              som ska gälla vid särskoleplacering utvecklas till ett system
              där föräldrarna verkligen har ett avgörande inflytande. Ingen
              ska behöva sitta i en skola utan tillräckligt kunnig personal
              och utan tillräckliga resurser.
            </seg>
            <seg n="78c17376">
              För oss i Folkpartiet har utgångspunkten alltid varit att människor
              med funktionshinder får ett sådant stöd att de kan leva ett självständigt
              liv och kan delta i utbildning på samma villkor som andra människor.
            </seg>
            <seg n="04f7d53f">
              Utgångspunkten måste ändå vara att människor tycker olika och
              att föräldrars och elevers önskemål kan se olika ut. Både i Folkpartiets
              reservationer och i våra gemensamma alliansmotioner vill vi hela
              tiden lyfta fram föräldrarnas och barnens rätt att välja. Därför
              kräver vi att beslutet att avskaffa specialskolorna omprövas och
              att specialskolorna som alternativ kommer tillbaka.
            </seg>
            <seg n="70cdde71">
              Vi kräver också att det ska finnas en valfrihet för föräldrar
              att välja en skola med specialkompetens för funktionshindrade
              elever. Vi begär också att en parlamentarisk utredning ska tillsättas
              för att granska skolans kvalitet för elever med funktionshinder.
            </seg>
            <seg n="831ae107">
              Herr talman! Integration ska vara en rättighet för föräldrar
              och elever, men det ska inte vara tvång. Därför måste de föräldrar
              som anser att till exempel specialskolan är det bästa alternativet
              ha möjlighet att välja just specialskola. Få principer ska vara
              så heliga att de kan tillämpas på alla människor utan undantag.
            </seg>
            <seg n="893a7e55">
              Vanlig skolgång och boende hemma är bra mål. Men de målen kan
              utvecklas till en tvångströja om det i verkligheten blir sämre
              skolgång, mindre frihet och sämre förberedelse för vuxenlivet.
              Jag nöjer mig i sammanhanget för att spara tid med att yrka bifall
              till reservation 8 under punkt 8.
            </seg>
          </u>
          <note type="speaker" n="eaaf5838">
            Anf. 176 INGER DAVIDSON (kd):
          </note>
          <u who="unknown" xml:id="i-6c61ff7ff22069e5-3" n="db993074">
            <seg n="cc1681f9">
              Herr talman! Diskussionen om särskolans vara eller inte vara
              har knappast avtagit, som Ulf Nilsson var inne på. Den är högaktuell
              just nu eftersom den så kallade Carlbeckskommitténs betänkande
              är ute på remiss.
            </seg>
            <seg n="2aaee7f9">
              Kommittén fick, som vi redan har hört, ganska vida direktiv som
              kunde ha lett till att särskolan avskaffades som särskild skolform.
              Men kritiken blev så hård och oron var så stor bland barn, föräldrar
              och även personalen inom särskolan att det tvingade den dåvarande
              skolministern Thomas Östros att göra tilläggsdirektiv som innebar
              att särskolan skulle vara kvar som egen skolform.
            </seg>
            <seg n="a2cdba27">
              Vi som arbetat för det blev naturligtvis glada och lättade över
              det beskedet. Men när betänkandet sedan kom blev jag och många
              med mig betänksamma igen. Visserligen sägs det inte klart ut att
              särskolan ska bort, men inriktningen är ändå så tydlig. Strävan
              ska vara att så långt som möjligt undervisa alla elever tillsammans.
              Det låter väldigt bestickande. Men frågan är hur realistiskt det
              är och om det verkligen gagnar de barn som bäst behöver den speciella
              pedagogik som särskolan står för.
            </seg>
            <seg n="f1d0d629">
              Det finns inte ett antingen eller när det gäller hur särskoleundervisningen
              ska organiseras. Det måste vara de lokala förutsättningarna som
              får avgöra. Det borde vi inte minst ha lärt oss av tidigare misstag
              på andra områden. Jag tänker till exempel på när all fast psykiatri
              lades ned utan att man hade ordnat någonting annat i stället.
              Vi har sett vad det har lett till.
            </seg>
            <seg n="5a877028">
              All verksamhet kan självklart bli bättre. Det finns delar i särskoleverksamheten
              som behöver förbättras. Det är framför allt viktigt att varje
              barn hela tiden utmanas att göra sitt bästa. Kravlöshet passar
              lika lite i särskolan som i andra skolformer. Kompetensutveckling
              av personalen så att varje elev verkligen behandlas utifrån sina
              unika förutsättningar är avgörande för att de ska utvecklas till
              sin fulla potential. Det får till exempel inte som i dag vara
              omöjligt för en särskoleelev att komma in på ett nationellt gymnasieprogram
              om eleven har lyckats uppnå den kompetens som krävs.
            </seg>
            <seg n="55ffa22f">
              Föräldrarnas inflytande över särskoleplaceringar måste också
              tydligt slås fast. Försöksverksamheten som pågår och som innebär
              att föräldrarnas godkännande krävs för en särskoleplacering bör
              bli permanent. Utan en positiv medverkan från föräldrarna i barnens
              skolgång är det svårt att nå framsteg oavsett vilken skolform
              det handlar om.
            </seg>
            <seg n="0de9d727">
              Därför är det också viktigt att det blir naturligt och en rättighet
              för föräldrar att få ett beslut om särskoleplacering omprövad
              efter något eller några år om man begär det. Det gäller särskilt
              de barn som befinner sig i gråzonen vid placeringen.
            </seg>
            <seg n="689541cd">
              Som vi också har hört har antalet barn i särskolan ökat oroväckande
              mycket under senare år. Många gör bedömningen att andra barn än
              utvecklingsstörda placeras i särskolan för att grundskolan ska
              avlastas barn som har helt andra problem och som kräver mycket
              extra stöd.
            </seg>
            <seg n="a0f81395">
              Det är naturligtvis en helt oacceptabel utveckling. Särskolan
              ska även i fortsättningen vara till för elever med en utvecklingsstörning
              som gör att de inte bedöms kunna uppnå grundskolans kunskapsmål
              och därför ska få arbeta efter en särskild läroplan.
            </seg>
            <seg n="f4bacf07">
              Herr talman! När det handlar om barn som har grava multifunktionshinder
              måste vi mer än någonsin ta hänsyn till varje individ om vi menar
              allvar med att alla har lika stort och unikt värde. Därför vidhåller
              vi kristdemokrater att beslutet att lägga ned flera av de statliga
              specialskolorna för dessa barn var ett stort misstag.
            </seg>
            <seg n="4ecd83d9">
              Det handlar om ett relativt litet antal elever med mycket speciella
              behov. En enskild kommun kan därför inte alltid förväntas kunna
              upprätthålla den speciella kompetens som krävs för att ge de barnen
              en meningsfull skoltid.
            </seg>
            <seg n="06659d87">
              Jag är helt säker på att föräldrarna helst vill ha sina barn
              i sin närhet och därför i första hand undersöker alla möjligheter
              att få det rejält utökade extrastöd som är förutsättningen för
              att ge ett barn med till exempel dövblindhet eller grav språkstörning
              undervisning i den egna kommunen. Men när det inte går har de
              känt en trygghet i att barnen får den professionella hjälp och
              den omsorg de behöver vid en specialskola där de dessutom får
              vara tillsammans med kamrater som har liknande problem.
            </seg>
            <seg n="c047a038">
              Kristdemokraterna anser att de ska kunna känna den tryggheten
              också i fortsättningen och att det därför även framöver ska finnas
              möjlighet för barn med svåra funktionshinder att gå i en specialskola.
              Som ni hört tidigare är allianspartierna helt överens om detta.
            </seg>
            <seg n="a489d4cb">
              Tanken i dag är att föräldrarna ska kunna ansöka om visstidsutbildning,
              som det heter, vid särskilda så kallade resurscenter. Visstidsutbildningen
              ska omprövas varje år. Det är därför inte alls den trygga placering
              som specialskolorna var.
            </seg>
            <seg n="cea1d026">
              Att komma i åtnjutande av en visstidsplacering tycks vara nästan
              omöjligt. Informationen om möjligheten till en sådan placering
              är först och främst minst sagt bristfällig. Få vet om att den
              finns över huvud taget. Hösten 2004 ansökte ändå fem vårdnadshavare
              om visstidsplacering av sitt barn vid Hällsboskolan i Sigtuna.
              Samtliga fick avslag. Två orkade överklaga beslutet, och de fick
              båda rätt hos Skolväsendets överklagandenämnd.
            </seg>
            <seg n="577ff99c">
              Med tanke på att föräldrarna till gravt funktionshindrade barn
              har en väldigt svår vardagssituation känns det inte särskilt betryggande
              att bara de som överklagar får rätt till visstidsplacering. Ska
              proceduren sedan göras om varje år kan man verkligen undra hur
              många som kommer att orka vidhålla sin rätt. Det här är inte ett
              värdigt sätt att bemöta redan hårt drabbade barn och deras föräldrar.
            </seg>
            <seg n="6d72f088">
              I budgetpropositionen förra året skrev regeringen att visstidsutbildningen
              är en betydelsefull del av resurcentrens verksamhet och det statliga
              ansvarstagandet. Regeringen avser att följa utvecklingen i särskild
              ordning. Jag undrar hur många som känner sig trygga.
            </seg>
            <seg n="f5d8d018">
              Jag vet inte vilken särskild ordning som avses. Men jag hoppas
              att utvärderingen görs snabbt för deras skull som är direkt berörda.
              Det är viktigt att inte bara ledningen utan också direkt berörd
              personal och vårdnadshavare får komma till tals när man gör utvärderingen.
            </seg>
            <seg n="fc7eabba">
              Jag utgår ifrån att regeringspartierna ändå har intresse av att
              veta alla inblandades reaktioner på den nedmontering av specialskolorna
              som pågår mer eller mindre i tysthet. Vi kristdemokrater accepterar
              inte den. Jag yrkar bifall till reservationerna 1 och 7.
            </seg>
          </u>
          <note n="cd385936">
            Anf. 177 BIRGITTA SELLÉN (c):
          </note>
          <u who="unknown" xml:id="i-634ff617a0c6dbb5-3" n="db993074">
            <seg n="9e992de0">
              Herr talman! Vi i Centerpartiet talar ständigt om vikten av att
              individualisera skolgången för våra elever. Det tankesättet känns
              extra starkt och viktigt när det gäller elever som har någon typ
              av utvecklingsstörning.
            </seg>
            <seg n="4181f240">
              När det handlar om elever som är hörselskadade, synskadade eller
              har svåra språkstörningar är det viktigt att de får träffa andra
              barn med samma funktionshinder. De behöver se att det finns andra
              som är lika som dem. Det stärker deras självförtroende, och de
              får kompisar som de kan ha kontakt med och ventilera eventuella
              problem med.
            </seg>
            <seg n="2743f60c">
              När jag arbetade som lärare hade jag förmånen att ha en elev
              som var gravt synskadad integrerad i min vanliga skolklass. Det
              var en förmån att få följa henne under de sex år som jag fick
              vara klasslärare för henne. Det gav mig själv väldigt mycket kunskap
              om hur det var att vara just synskadad. Men det var också värdefullt
              för de andra eleverna.
            </seg>
            <seg n="5e7d1225">
              De fick bland annat lära sig punktskrift. Inte minst blev de
              tvungna att använda ett mer beskrivande och målande språk när
              de pratade. De kunde till exempel inte säga: Ge mig den där saken!
              Då visste ju inte den blinda vad det handlade om. De måste beskriva
              vad det var de ville ha. När det fungerar med integrering är det
              berikande för alla som är berörda.
            </seg>
            <seg n="6c854878">
              För min elev fungerade det att vara integrerad. Hon hade bara
              ett synhandikapp; man kanske inte ska säga bara, men hon var inte
              multifunktionshindrad. Det var en smart tjej som kunde ta till
              sig kunskaperna på ett fantastiskt sätt. Jag vet att hon bland
              annat imponerade på fysikläraren när hon var bäst av alla på att
              rita upp hur en lampa fungerar med elektricitet. Det skulle inte
              ens jag klara av.
            </seg>
            <seg n="8a6a977c">
              Hon hade många kompisar i klassen, men jag vet också att det
              var väldigt värdefullt för henne att få åka till Tomtebodaskolan,
              som fanns då. Där fick hon individuell hjälp med olika saker och
              inte minst tips om olika hjälpmedel. För henne personligen, och
              även för hennes föräldrar och syskon, var det också viktigt att
              få träffa andra familjer som hade gravt synskadade barn. Min elev
              var alltid glad och positiv, men jag kunde se att hon var extra
              glad efter att ha varit några veckor på Tomtebodaskolan.
            </seg>
            <seg n="e4918201">
              Med den här beskrivningen vill jag poängtera att det är oerhört
              viktigt att man från skolan har en dialog med föräldrar och elever
              när det gäller skolgången för de barn som har ett funktionshinder
              av något slag. Det kan vara att man är döv eller blind eller har
              en språkstörning. För en del barn fungerar det bra med integreringen
              medan det för andra kan vara problem. Vi måste därför ta hänsyn
              till elevernas olika förutsättningar. Beslutet om att lägga ned
              dagens resurscenter Ekeskolan och Hällsboskolan är därför ett
              felaktigt beslut, anser vi i Centerpartiet precis som allianspartierna.
              Det bör upphävas. Utbildningen vid de här skolorna behövs för
              att kunna hjälpa barn med funktionshinder. Sten Tolgfors har på
              ett föredömligt sätt beskrivit utskottsmajoritetens och regeringens
              oförståelse för elever och föräldrar och hur det är för dem som
              drabbas. Jag tänker inte återupprepa det.
            </seg>
            <seg n="e44c28b4">
              Enligt skollagen är staten ansvarig för specialskolorna. Även
              om vi i Centerpartiet inte anser att staten ska vara ansvarig
              för skolor generellt så anser vi att specialskolorna är ett undantag.
              Personligen anser jag också att det kan bli väldigt dyrt för kommunerna
              om de ska stå för alla kostnader för ett funktionshindrat barn.
              Det är en fråga som vi kan behöva diskutera. I en liten kommun
              kan utbildningen för den som har ett funktionshinder bli undermålig
              om inte resurserna finns för att hjälpa den funktionshindrade
              tillräckligt. Det kan också slumpa sig så att en kommun har flera
              elever som är funktionshindrade. Det kan bli väldigt dyrt, inte
              minst med kompetensutbildning för all berörd personal.
            </seg>
            <seg n="3a33342e">
              Herr talman! Särskolan är en skolform som även den ska finnas
              kvar som egen skolform. Den ska finnas för alla barn och ungdomar
              som har en utvecklingsstörning. Oroande i sammanhanget är den
              stora ökningen av särskoleelever som vi har kunnat se under 1990-talet
              och fram till i dag. Det är en ökning med 81 %, medan antalet
              elever i övriga skolan har ökat med bara 18 %. Vad beror det på?
            </seg>
            <seg n="42ddc378">
              Kan en orsak vara att vi har för stort elevantal i klasserna
              i dag så att lärarna inte hinner ta emot eleverna på deras egen
              nivå? Skolverket har i ett antal år kritiserat utrednings- och
              beslutsfattande vad beträffar särskoleplaceringar. Det anses finnas
              en gråzon kring vilka elever som har ett verkligt behov av att
              få särskoleutbildning. Av den anledningen anser vi att omprövningar
              av särskoleplaceringar ska införas. Det finns brister i systemet
              med omprövningar i dag.
            </seg>
            <seg n="d078df4a">
              En del särskoleplaceringar kommer väldigt sent, som först efter
              nio år i grundskolan. Varför har man då inte upptäckt behovet
              av en särskoleplacering tidigare? Det kostar ju pengar att skicka
              en elev till särskolan. Måtte det inte vara avsaknaden av resurser
              i skolan som gör att man har försökt lösa problemen i den vanliga
              skolan! Då gör man ju eleverna en björntjänst.
            </seg>
            <seg n="cbd2a552">
              Föräldrarnas önskemål om skolplacering är värdefull. I en försöksverksamhet
              har de getts inflytande över i vilken skolform deras barn ska
              gå. Centerpartiet anser att det ska vara en självklarhet att föräldrarna
              är delaktiga i det beslutet, och anser därför att försöket måste
              permanentas.
            </seg>
            <seg n="ea120430">
              Jag står bakom alla våra reservationer, men yrkar bifall bara
              till reservation 5.
            </seg>
            <seg n="291c8fc3">
              Herr talman! Avslutningsvis vill jag berätta om Erik och Lisa.
              I går morse satt två pappor i en tv-soffa och berättade om sina
              barn, som är autistiska och därför är placerade i särskola. Jag
              ska lite kort återge upplevelser som de har fått i samband med
              skolgången.
            </seg>
            <seg n="f3566305">
              Trygg vardag i skolan, skriver Lisas pappa om. Lisa har hamnat
              helt rätt. Det tog dock ett tag innan de rätta strukturerna hittades
              för Lisa. Det var lite för stora ytor och för många små barn i
              hennes omgivning, så Lisa flyttades. Lokalerna var mindre, och
              här fanns betydligt färre barn. Personalen arbetar målmedvetet
              och gör regelbundet en individuell utvecklingsplan för Lisa. Här
              får vi som föräldrar en bra överblick över hur Lisa har utvecklats.
            </seg>
            <seg n="b3dc00ae">
              Eriks pappa säger så här om ett år på skolan: Kontaktböckerna
              är unika. Varje dag blir bokförd. Varje händelse finns där. Jag
              brukar tänka på att alla föräldrar borde få ha förmånen att få
              sitt barns dagar i skolan noterade. Det är värdefull läsning.
              På så sätt kommer jag närmare min son än många andra, även om
              vi aldrig har den vanliga kontakten mellan föräldrar och barn.
              Det är speciellt.
            </seg>
          </u>
          <note type="speaker" n="68a24e47">
            Anf. 178 CHRISTER ADELSBO (s):
          </note>
          <u who="christer_adelsbo_8e7095" xml:id="i-af4c201c0d28000c-0" n="46a47911">
            <seg n="96fc6537">
              Herr talman! Det betänkande som vi nu har att behandla innehåller
              17 motionsyrkanden och 9 reservationer.
            </seg>
            <seg n="45e60579">
              De avser bland annat frågor om särskolan som egen skolform, tydligare
              regelverk för placering i särskolan, föräldrainflytande vid placering
              i särskolan, statens ansvar för specialskolans elever samt begäran
              om parlamentarisk granskning av skolans kvalitet för elever med
              funktionshinder.
            </seg>
            <seg n="e7b08b6c">
              Mycket av majoritetens ställningstaganden bygger på det förslag
              som har lagts fram i Carlbeckkommittén och som för närvarande
              bereds inom Regeringskansliet. Men det finns några ställningstaganden
              som jag ändå vill lyfta fram.
            </seg>
            <seg n="e15e635f">
              Samtliga borgerliga partier står bakom de reservationer som man
              tog upp om att särskolan även fortsättningsvis ska finnas kvar
              som egen skolform.
            </seg>
            <seg n="d3393a13">
              I Carlbeckkommitténs förslag säger man att den nuvarande särskolan
              i framtiden ska utgöra två skolformer grundsärskolan och gymnasiesärskolan
              med var sitt kapitel i skollagen som en parallell till grundskolan
              och gymnasieskolan.
            </seg>
            <seg n="da5da2cc">
              Man föreslår också en utvecklad samverkan mellan skolformerna
              grundsärskola och grundskola och mellan gymnasiesärskola och gymnasieskola.
            </seg>
            <seg n="e4efa1fd">
              Detta är enligt kommittén också en förutsättning för att man
              på sikt ska kunna ta ställning till behovet av skilda skolformer.
              Det är en slutsats som jag håller med om.
            </seg>
            <seg n="2c4ba3d2">
              Något som är viktigt att påtala i detta sammanhang är att barn
              och ungdomar i en sammanhållen skola får möjlighet att möta varandra
              och att utveckla förståelse för tolerans mot olikheter.
            </seg>
            <seg n="f6d3a335">
              Strävan måste vara att i så stor utsträckning som möjligt undervisa
              alla elever tillsammans.
            </seg>
            <seg n="5af92d4c">
              Herr talman! Det finns också en reservation där man tar upp frågan
              om en parlamentarisk utredning för granskning av skolans kvalitet
              för elever med funktionshinder.
            </seg>
            <seg n="c6efa2a0">
              Specialpedagogiska institutet redovisade i december 2002 ett
              regeringsuppdrag att kartlägga och analysera kommunernas förutsättningar
              att ordna undervisning för elever med synskada och ytterligare
              funktionshinder samt tal- och språkstörda elever.
            </seg>
            <seg n="f98536bb">
              Man kom bland annat fram till att det finns flera goda exempel
              på utbildning av hög kvalitet men att skolsituationen varierar
              kraftigt mellan kommunerna.
            </seg>
            <seg n="df6053b4">
              Det finns en medvetenhet och ett intresse för att utveckla utbildningen,
              och det finns behov av insatser från Specialpedagogiska institutet
              i form av stöd.
            </seg>
            <seg n="65ffb8f6">
              Socialstyrelsen har också nyligen på ett regeringsuppdrag kartlagt
              på vilket sätt landstingets barn- och ungdomshabilitering är tillgänglig
              för barn och ungdomar i olika åldrar med olika funktionshinder.
            </seg>
            <seg n="89931e1f">
              Specialpedagogiska institutet har ju också i regleringsbrev fått
              i uppdrag av regeringen att samarbeta med Socialstyrelsen, Skolverket
              och Specialskolemyndigheten för att tydliggöra ansvarsfördelningen
              samt effektivisera samverkan mellan olika huvudmän när det gäller
              stödet till barn och ungdomar med omfattande funktionshinder.
            </seg>
            <seg n="556bb7b0">
              I sammanhanget kan man också nämna att Skolverket, Myndigheten
              för skolutveckling och Specialpedagogiska institutet har träffat
              en överenskommelse om omfördelning av ansvar i handlingsplanen
              för arbetet med att uppnå de handikappolitiska målen. Detta innebär
              att Specialpedagogiska institutet nu kan stödja kommunerna mer
              aktivt med att uppnå de handikappolitiska målen för skolan.
            </seg>
            <seg n="9b38f0ce">
              Herr talman! Samtliga borgerliga partier står också bakom en
              reservation som handlar om statens ansvar för specialskolans elever.
              Som vi har hört anser man att beslutet att lägga ned vissa av
              de statliga specialskolorna var djupt olyckligt. Frågan om omprövning
              av nämnda beslut har återkommande behandlats av riksdagen, senast
              våren 2004. Majoriteten finner inte heller denna gång att det
              finns skäl för riksdagen att ändra sitt tidigare ställningstagande.
              Det är viktigt att framhålla den positiva utveckling som varit
              vid resurscentrumen.
            </seg>
            <seg n="56da3d88">
              Specialpedagogiska institutets nationella resurscentrum har i
              dag verksamhet inom fyra områden. Där finns fördjupad kompetens
              kring specialpedagogiska konsekvenser för elever med synskada
              med eller utan ytterligare funktionsnedsättning, dövhet eller
              hörselskada kombinerat med utvecklingsstörning, medfödd dövblindhet
              respektive grava tal- och språkstörningar.
            </seg>
            <seg n="69bb0799">
              En grundläggande handikappolitisk princip är att barn och ungdomar
              med funktionshinder ska erbjudas utbildning i sin hemkommun och
              därmed kunna bo hemma med sina föräldrar. Ibland har inte kommunerna
              tillräcklig kompetens för att göra detta möjligt. För de elever
              som behöver extra specialpedagogiskt stöd finns dock möjlighet
              att under viss tid få sin utbildning vid Ekeskolan vid Resurscenter
              syn eller vid Hällsboskolan vid Resurscenter tal och språk. Denna
              skolgång, kallad visstidsutbildning, utgår från den enskilda elevens
              behov och har som mål att finna arbetsformer för en likvärdig
              utbildning vid elevens hemskola.
            </seg>
            <seg n="c4a3bafc">
              Det är dock viktigt att påpeka att eleverna vid Resurscenter
              syn och Resurscenter tal och språk ska få sin undervisning där
              så länge de har behov av detta. Utbildningen ska fortgå så länge
              elevens behov kräver det och det inte finns förutsättningar att
              ordna utbildning av motsvarande kvalitet i hemskolan eller hemkommunen.
            </seg>
            <seg n="25bb72f0">
              Men även om denna möjlighet finns är det viktigt att fokusera
              på den funktionshindrades rätt. Man skall erbjudas utbildning
              i sin hemkommun och därmed kunna bo hemma. Att ha närhet till
              sin familj och sina vänner är av mycket stor betydelse. Detta
              är något som också har starkt stöd inom handikapprörelsen.
            </seg>
            <seg n="30b9608c">
              Herr talman! Övriga reservationer tar upp frågor som alla har
              behandlats av Carlbeckkommittén och är under beredning i Regeringskansliet.
            </seg>
            <seg n="5df86a94">
              Sist, men inte minst, vill jag yrka bifall till förslaget i betänkandet
              och avslag på samtliga motioner och reservationer.
            </seg>
          </u>
          <note type="speaker" n="60fe7a90">
            Anf. 179 STEN TOLGFORS (m) replik:
          </note>
          <u who="sten_tolgfors_5e6cfb" xml:id="i-3ad5ce3637b2075c-1" n="888d2743">
            <seg n="2c6c6226">
              Herr talman! Låt mig först notera att det inte finns en enda
              socialdemokrat i salen, och det förstår jag. Det här är inte precis
              den debatt som har varit den allra mest vägvinnande för Socialdemokraterna.
              Adelsbo får stå här ensam. Det kan jag möjligen tycka är svagt
              mot honom, men det är rätt talande för politiken.
            </seg>
            <seg n="119c9c63">
              Jag har några frågor till Christer Adelsbo. Om beslutet att stänga
              Ekeskolan och Hällsboskolan nu var så rätt, så genomtänkt och
              så bra, varför tvingas Socialdemokraterna då hela tiden backa
              och i efterhand korrigera besluten? När kommer nästa steg i denna
              backning? Vad kommer det att innebära?
            </seg>
            <seg n="3eec721b">
              När det handlar om skolfrågor brukar Socialdemokraterna alltid
              försöka prata om pengar i allmänhet, men det finns en grupp där
              man aldrig pratar resurser. Det är den grupp som har störst behov
              av resurser, nämligen de multifunktionshindrade barnen. Varför
              säger Adelsbo och Socialdemokraterna nej till 300 miljoner kronor
              i nya resurser för de barn som bäst behöver dem? Varför säger
              Christer Adelsbo och Socialdemokraterna nej till ökade resurser
              till läromedel till de barn som bäst behöver dem?
            </seg>
            <seg n="0ed8ba70">
              Varför vill inte Christer Adelsbo och Socialdemokraterna ge just
              barn med funktionshinder rätt att välja skola? Adelsbo pratade
              flera gånger om att man skulle erbjudas utbildning i sin hemkommun
              och ha rätt att gå i sin hemkommun, och det är väl utmärkt. Men
              det vi talar om är rätten att gå i en skola där man kan växa,
              där man utvecklas, där man trivs och där man lär sig saker. Den
              rätten måste även omfatta specialskolor.
            </seg>
            <seg n="53b46a34">
              Känner inte Adelsbo en viss osäkerhet inför den George Orwellska
              nysvenska som han ägnar sig åt? Barn ska få komma till något som
              inte ens längre är en skola, men som har döpts om till Ekeskolan,
              på något som heter viss tid men som inte alls betyder viss tid
              utan betyder hela skoltiden, teoretiskt, men bara för en del,
              och det är inte de själva som beslutar, utan det är någon annan,
              och man vet aldrig på förhand hur det blir. Känner inte Adelsbo
              en viss osäkerhet inför det faktum att alla barn utom en grupp
              i Sverige får gå i en klass och veta vilka klasskamrater man har
              nästa år och vilken skola man kommer att gå i? Varför vill inte
              Adelsbo stärka rätten för barn med funktionshinder?
            </seg>
          </u>
          <note type="speaker" n="14808f6d">
            Anf. 180 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-1" n="46a47911">
            <seg n="51d6cdf6">
              Herr talman! Visst finns det en risk med den förändring man gjorde
              i fjol som innebär att man har möjligt att gå där längre än bara
              en termin, som var tanken från början. Det finns en risk med det.
              Det är helt klart, men man valde ändå att göra detta. Risken är
              uppenbar, och det var därför man gjorde detta från början, att
              man gör det för lätt för sig. De signaler man har hört från personalen
              vid de här skolorna är att tidigare gick det ofta till på det
              viset att kommunerna gjorde det för lätt för sig. I stället för
              att ta tag i detta och försöka göra det bra för de här eleverna
              på hemmaplan så skickade man i väg dem. Det är ju en risk, men
              man har ändå gjort den bedömningen att den här möjligheten ska
              finnas så att inte eleven ska komma i kläm om kommunen inte lyckas
              ordna det på hemmaplan.
            </seg>
            <seg n="2e1e4dd7">
              Jag reagerar kraftfullt när du kallar detta en kränkande reform.
              I princip all expertis på området påtalar hur viktigt det är att
              elever med funktionshinder inkluderas med övriga elever i största
              möjliga mån. Man menar att det skulle vara direkt olyckligt att
              gå den motsatta vägen och isolera den här gruppen. Jag skulle
              vilja fråga dig, Sten, om du delar denna uppfattning. Eller menar
              du att expertisen på området har helt fel när man säger på detta
              vis?
            </seg>
          </u>
          <note type="speaker" n="308f6560">
            Anf. 181 STEN TOLGFORS (m) replik:
          </note>
          <u who="sten_tolgfors_5e6cfb" xml:id="i-3ad5ce3637b2075c-2" n="888d2743">
            <seg n="0163bad4">
              Herr talman! Ja, det är alldeles självklart att de som då anlitades
              av Socialdemokraterna som experter hade fel. De handikappolitiska
              förbund som ingick där företrädde inte sina medlemmar. Det var
              till och med så att ett stort antal lämnade till exempel Synskadades
              Riksförbund i protest mot att man inte tog hänsyn till vad barn
              och föräldrar på Ekeskolan tyckte utan till just politiska principer.
            </seg>
            <seg n="d3886cea">
              Jag har träffat barnen. Jag undrar om Adelsbo har gjort det i
              någon större utsträckning. Han pratar om att man gör det för lätt
              för sig. Då undrar jag vem det är som gör det. Är det föräldrarna
              som gör det för lätt för sig när de strider dag efter dag och
              år efter år för att barnen ska finnas i en miljö där de kan utvecklas?
              Är det barnen som gör det för lätt för sig när de vill finnas
              i en miljö där de för första gången får en kompis eller en killetjej-relation,
              kan delta i en utflykt eller i en skoldans? Eller är det så att
              det är det system som Adelsbo brukar krama, det kommunalpolitiska
              systemet, som möjligen ibland gör det för lätt för sig? Vore det
              då inte en lösning att i stället flytta makten från detta system
              till barn och föräldrar som rimligen bäst känner sin egen situation?
            </seg>
            <seg n="eaaad442">
              Expertisen för mig och för alliansen är i första hand barn och
              föräldrar och de som jobbar i verksamheten, inte de politiker
              som Adelsbo och andra har förlitat sig på.
            </seg>
            <seg n="2a14eb08">
              Herr talman! Jag fick inget svar. Om beslutet att stänga Ekeskolan
              och Hällsboskolan var så rätt, genomtänkt och genomarbetat, varför
              tvingas Socialdemokraterna då hela tiden backa och rätta sig efter
              den kritik som vi för fram? Om resurser i allmänhet är viktigt
              för barn i skolan, varför är det aldrig viktigt, enligt Adelsbo,
              för just blinda multifunktionshindrade barn? Varför är läromedel
              inte en viktig prioriterad fråga för barn med funktionshinder?
              Varför vill Socialdemokraterna inte ge just barn med funktionshinder
              rätt att välja skola? Jag fick inte ett svar. Inte ett kommatecken
              skrivs i betänkandet, och inget kommer här heller. Ointresset
              är djupt och talande, liksom frånvaron av Adelsbos kamrater i
              salen.
            </seg>
          </u>
          <note type="speaker" n="dba977a9">
            Anf. 182 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-2" n="46a47911">
            <seg n="97528550">
              Herr talman! Jag kan lugna Sten med att eftersom jag har suttit
              med i Carlbeckkommittén har jag varit ute ganska mycket både under
              arbetet i kommittén och efter det att förslaget lagts fram.
            </seg>
            <seg n="7323828e">
              Jag var inte med själv när det här förslaget lades fram. Jag
              pratar om den expertis som vi har träffat under utredningen i
              Carlbeckkommittén.
            </seg>
            <seg n="0eed9229">
              Även om vi inte alltid själva tycker att vi har kommit särskilt
              långt i arbetet med inkluderad skola fungerar vi ändå som inspirationskälla
              för specialpedagoger från andra länder. Det tycker jag ger en
              tankeställare som vi ska ta med oss.
            </seg>
            <seg n="648b9c6c">
              Holländarna har varit i Sverige en hel del och tittat på hur
              vi arbetar. Det holländska nuvarande skolsystemet har av tradition
              gjort en uppdelning i en mycket stor mängd specialskolor inriktade
              på olika typer av funktionshinder eller andra problem. Alla dessa
              står utanför det vanliga grundskolesystemet. Nu håller man på
              att förändra detta. Man studerar bland annat Sverige och tittar
              på hur vi arbetar.
            </seg>
            <seg n="34222748">
              Det är intressant att höra vad de säger. De säger bland annat
              så här: Vi har imponerats av den svenska skolans hållning gentemot
              barnen, såväl stora som små. Ni visar respekt för barnen och deras
              åsikter. Ni lyssnar och arbetar utifrån barnens rättigheter.
            </seg>
            <seg n="ab0c7fa0">
              Det är sådant som gör att jag känner att de förändringar som
              vi har gjort är helt rätt. Vi är på rätt väg, även om det kan
              ta tid.
            </seg>
          </u>
          <note type="speaker" n="23aad700">
            Anf. 183 ULF NILSSON (fp) replik:
          </note>
          <u who="ulf_nilsson_3de2dc" xml:id="i-6f3a844f0fb346ec-3" n="2dabef8e">
            <seg n="6e092893">
              Herr talman! Jag är så pass gammal att jag har gått i en skola
              där väldigt många utvecklingsstörda helt glömdes bort. De satt
              möjligen i en stor hjälpklass där de inte fick särskilt bra undervisning.
            </seg>
            <seg n="da5ce049">
              Jag är väldigt glad över att vi har fått en särskola som fungerar
              bra där dessa barn får gå i små klasser, att de har speciallärare
              och får det stöd de behöver.
            </seg>
            <seg n="efd50839">
              Skolverket kom ju med en rapport ungefär när Carlbeckkommittén
              som mest talade om integrering. Den hette I särskola eller grundskola.
              Där jämförde man den undervisning som särskoleelever fick när
              de gick i en vanlig integrerad grundskoleklass med dem som inte
              gjorde det. Resultatet av den utvärderingen borde göra att Christer
              Adelsbo snart kan svara på den enkla fråga som jag tänker ställa
              i slutet.
            </seg>
            <seg n="d7f32141">
              Lärarna i grundskoleklassen uppgav själva att deras kompetens
              för att undervisa de här barnen var betydligt lägre än särskolelärarnas.
              Det visar också att det främst är lärarna i särskoleklasser som
              besitter den specialpedagogiska kompetens som behövs.
            </seg>
            <seg n="864b50a2">
              Majoriteten av lärarna även i särskoleklassen ansåg att de barn
              som gick i grundskoleklass inte fick den undervisning som de har
              rätt till.
            </seg>
            <seg n="d92ed2b5">
              Christer Adelsbo talade om Carlbeckkommittén. Det står i betänkandet
              att det ska bli ett samarbete för att på sikt ta ställning till
              om det ska fortsätta att vara skilda skolformer. Jag efterlyste
              redan i anförandet ett slags svar. Det vore intressant att höra
              om Christer Adelsbo och Socialdemokraterna anser att det fortfarande
              är en öppen fråga om särskolan ska få vara kvar som särskild skolform
              eller inte. Anser Christer Adelsbo att särskolan ska vara kvar
              som en särskild skolform under överskådlig tid?
            </seg>
          </u>
          <note type="speaker" n="d758a071">
            Anf. 184 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-3" n="46a47911">
            <seg n="2a20ed8e">
              Herr talman! Överskådlig tid eller inte återstår att se. Jag
              står helt bakom det som Carlbeckkommittén har kommit fram till.
              I nuläget krävs det kanske ytterligare samarbete. Samarbetsformerna
              måste öka innan man slutgiltigt kan ta ställning till om det ska
              finnas eller inte.
            </seg>
            <seg n="c0024ac6">
              Vi ska ha klart för oss att det är en ganska unik företeelse
              att ha en separat särskola. Jag har varit delaktig i Carlbeckkommittén
              och man har tittat på hur man hanterar detta i andra länder. Där
              är man ganska frågande när vi förklarar hur vi har det. Det går
              inte att komma ifrån att när man väger för och emot finns det
              naturligtvis risker att man, när man har det separerat, inte får
              till den sammanhållna skolan som man kanske vill ha.
            </seg>
            <seg n="a64b5b89">
              Det är viktigt med en sammanhållen skola där barn och ungdomar
              får möjlighet att mötas och utveckla sin förståelse för barn och
              tolerans med olikheter. Strävan i skolan och vuxenutbildningen
              ska ju vara att man i så stor utsträckning som möjligt undervisar
              elever med olika funktionshinder tillsammans med övriga elever.
            </seg>
            <seg n="c10a52b5">
              Jag kan ju fråga dig, Ulf, om du inte egentligen delar den grundsynen.
              Om du delar den grundsynen måste man fråga: Underlättar eller
              försvårar två skilda skolformer denna utveckling?
            </seg>
          </u>
          <note type="speaker" n="8637d2d2">
            Anf. 185 ULF NILSSON (fp) replik:
          </note>
          <u who="ulf_nilsson_3de2dc" xml:id="i-6f3a844f0fb346ec-4" n="2dabef8e">
            <seg n="7457302b">
              Herr talman! Två skilda skolformer underlättar utvecklingen och
              hjälper de utvecklingsstörda att bli bättre integrerade i samhället
              eftersom de får det stöd och den undervisning de behöver. De blir
              då bättre rustade att fungera.
            </seg>
            <seg n="4653b221">
              Vi vet alla att samarbete mellan särskolan och den övriga grundskolan
              kan vara alldeles utmärkt. I Lund, där jag bor, finns de i samma
              lokaler men är fortfarande separerade skolformer. De kan ha gemensamma
              idrottsdagar och göra saker tillsammans så att de blir vana vid
              att träffa varandra. Men man mår naturligtvis mycket bättre om
              själva undervisningen och det vardagliga arbetet sker i en grupp
              av elever med liknande behov och med speciallärare.
            </seg>
            <seg n="10667498">
              Det är naturligtvis en unik företeelse, men det är också unika
              barn. Det här är barn som kanske aldrig kommer att uppnå mer än
              en 34-årings intelligensnivå för att ta de svårt utvecklingsstörda.
            </seg>
            <seg n="84edd469">
              Christer Adelsbo jämför med utlandet. Det är mycket i skolan
              som jag kan tycka är bättre i många andra länder i Europa än i
              Sverige. Ett område där jag inte tycker att de flesta andra länder
              är något föredöme är hur man behandlar sina handikappade och funktionshindrade.
              Där har vi i Sverige hittills varit långt före. Jag tror inte
              att de flesta andra länder är något föredöme där.
            </seg>
            <seg n="062f87a4">
              Jag uppfattar då Christer Adelsbos svävande svar som att ni inom
              Socialdemokraterna överväger att inom en ganska snar framtid ta
              ställning till om man ska avveckla den här skolformen. I en liten
              kommun som kanske har tio utvecklingsstörda i olika åldrar ska
              en pojke som aldrig kan lära sig läsa och skriva sitta ensam i
              en klass med övriga elever. Hjälper det den pojken? Jag tror inte
              det.
            </seg>
          </u>
          <note type="speaker" n="5d2fd6f0">
            Anf. 186 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-4" n="46a47911">
            <seg n="b3326534">
              Herr talman! Du svarade inte på det jag sade. Jag förstår att
              det kan vara bekymmersamt. Jag har svårt att se att man skulle
              tycka att det vore fel med en sammanhållen skola där barn och
              ungdomar i så stor utsträckning som möjligt går tillsammans.
            </seg>
            <seg n="e4f5adc5">
              Du pratar om att Sverige ligger långt framme. Det gör vi. Men
              du säger att andra länder inte gör det. Vi har tittat på Kanada
              bland annat. Där har man jobbat integrerat, och man har en sammanhållen
              skola. Det har man haft i över 20 år. Man har enormt positiva
              effekter av det. Det är ingen som över huvud taget ifrågasätter
              om det är handikappade barn med funktionshinder eller inte i klasserna.
              Det är som ingenting, och det fungerar oerhört bra.
            </seg>
            <seg n="95d5dd80">
              Det som vi har kommit fram till i Carlbeckkommittén står jag
              ju bakom. En utvecklad samverkan mellan skolformerna är en förutsättning
              för att vi på sikt ska kunna ta ställning till behovet av skilda
              skolformer. Det finns faktiskt anledning att titta på om det verkligen
              finns skäl att ha skilda skolformer.
            </seg>
          </u>
          <note type="speaker" n="6dfe4f41">
            Anf. 187 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-46" n="db993074">
            <seg n="8deb0268">
              Herr talman! Om inte Christer Adelsbo känner sig orolig så blir
              jag mer och mer orolig ju mer jag lyssnar.
            </seg>
            <seg n="13ee5b64">
              Jag har lite erfarenhet som mamma. En av mina söner är lätt hörselskadad.
              Jag vet hur svårt det var för honom att få den hjälp som han behövde
              i skolan. Det handlar då om en mycket lätt hörselskada. Den störde
              hans utveckling när det till exempel var lite högljutt i klassrummet.
            </seg>
            <seg n="a681b56a">
              Specialskolorna är på avveckling. Nu har vi visstidsutbildningen.
              Jag oroar mig mycket för att man får få sökande eftersom man inte
              lanserar den i någon större omfattning. De få sökande som kommer
              får avslag. Jag tog ju exemplet med Hällsboskolan som hade fem
              sökande. Alla fick avslag. Två överklagar och båda får rätt i
              sitt överklagande. Är det att ta hänsyn till varje barns behov
              att behandla dem på det sättet? Det handlar inte om barn med lätt
              hörselskada. Det är barn med grava funktionshinder.
            </seg>
            <seg n="df7fc1fd">
              Christer Adelsbo säger att han har träffat många. Jag förstår
              inte hur han då kan stå här i dag och tala på det okänsliga sätt
              som han gör utan att visa minsta tecken på förståelse för vilken
              otrolig insats de kräver för att över huvud taget få ett drägligt
              skolliv.
            </seg>
            <seg n="d2c442a9">
              Min fråga är helt enkelt: Är Christer Adelsbo trygg? Sover han
              gott om nätterna när han tänker på de här barnen?
            </seg>
          </u>
          <note type="speaker" n="83c12afa">
            Anf. 188 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-5" n="46a47911">
            <seg n="df18fe17">
              Herr talman! Jag sover gott om nätterna, Inger. Det behöver du
              inte vara orolig för.
            </seg>
            <seg n="08bcdf44">
              Det intressanta är att handikapprörelsens åsikt är att det är
              viktigt att man fokuserar på de funktionshindrades rätt. Man ska
              erbjudas utbildning i sin hemkommun och därmed kunna bo hemma.
              Man menar att närheten till familj och vänner är av mycket stor
              betydelse.
            </seg>
            <seg n="46ece7f9">
              Man har ju gjort förändringar så att man har möjlighet att förlänga
              på visstidsskolorna om man inte kan lösa det i hemkommunen. Man
              ska inte behöva välja bort som det har varit förut.
            </seg>
            <seg n="4970d687">
              Jag står helt bakom det som handikapprörelsen själv driver. I
              första hand ska man alltid sträva efter att barnet ska kunna gå
              i skola på hemmaplan, inte minst för att kunna vara nära sin familj
              och sina vänner. Det har stor betydelse.
            </seg>
            <seg n="70747863">
              Jag skulle vilja fråga Inger: Delar du inte alls handikapprörelsens
              åsikt? Har de helt fel i sitt resonemang?
            </seg>
          </u>
          <note type="speaker" n="a2281a72">
            Anf. 189 INGER DAVIDSON (kd) replik:
          </note>
          <u who="unknown" xml:id="i-06bb836ab5f0e85d-47" n="db993074">
            <seg n="623c4baf">
              Herr talman! Jag lyssnar mer på enskilda människor och deras
              speciella upplevelser än på rörelser av det slag som Christer
              Adelsbo hänvisar till.
            </seg>
            <seg n="9e5ad8c5">
              Det här är föräldrar som själva ansöker om specialskola. Efter
              att ha försökt och försökt få den hjälp de behöver inser de att
              det inte går, och därför kräver de att få komma till en specialskola.
              Inte skulle jag med mitt mycket lätt hörselskadade barn göra det.
              Det är väl självklart att alla föräldrar i första hand vill ha
              barnen hemma.
            </seg>
            <seg n="8ae2140b">
              Det är också det jag tror att handikapprörelsen menar. Jag tror
              inte att handikapprörelsen menar att just det fåtal barn det handlar
              om som är så gravt handikappade i alla lägen ska kunna beredas
              hjälp i kommunen. Det är nämligen orealistiskt, och jag tror att
              handikapprörelsen inser det.
            </seg>
          </u>
          <note type="speaker" n="a7424e91">
            Anf. 190 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-6" n="46a47911">
            <seg n="44a5e0c3">
              Herr talman! Det är väl lite grann just dessa speciella fall
              man har tittat på. Som du säger är det inte många fall vi pratar
              om. Vi kanske egentligen är överens: Målet måste vara att hitta
              former för att kunna ta hand om dem i hemkommunen och i hemskolan.
              Och i de fall kommunerna inte klarar av detta finns nu möjligheten
              att få hjälp både vid Ekeskolan och vid Hällsboskolan. Den möjligheten
              finns ju i dag.
            </seg>
          </u>
          <note type="speaker" n="81c5e31f">
            Anf. 191 LENNART GUSTAVSSON (v):
          </note>
          <u who="lennart_gustavsson_0428b0" xml:id="i-86ed9b8062d6e391-8" n="9bd72c55">
            <seg n="2cc17223">
              Herr talman! Jag ska inte förlänga debatten utan fatta mig ganska
              kort. Jag ska prata lite grann utifrån utredningen För oss tillsammans
              Om utbildning och utvecklingsstörning från den så kallade Carlbeckkommittén
              som jag hade förmånen att följa.
            </seg>
            <seg n="e6b9f9c5">
              Det är viktigt att notera att det i denna utredning finns enbart
              en reservation. Sedan finns det ett antal särskilda yttranden.
              Jag hoppas att alla har tagit del av och läst utredningen, för
              tillsammans med delbetänkandet tycker jag att den är en ganska
              bra kunskapsgenomgång av situationen. Som Ulf Nilsson var inne
              på i sitt anförande har vi också en del att vara stolta över när
              det gäller arbetet med barn, ungdomar och vuxna med utvecklingsstörning
              här i Sverige.
            </seg>
            <seg n="23adaa50">
              Den första borgerliga reservationen kräver att särskolan ska
              vara kvar som egen skolform. Låt oss relatera det till vad kommittén
              säger. Kommittén säger att särskolan i framtiden ska utgöras av
              två skolformer, grundsärskola och gymnasiesärskola. Jag ser egentligen
              inte vad som är problemet. Jag tror inte heller att det fanns
              något resonemang i kommittén om att det var ett problem att man
              diskuterade utifrån den inkluderande skolan, en skola för alla.
            </seg>
            <seg n="924f036a">
              Andra gemensamma borgerliga reservationer handlar om behovet
              av ett tydligare regelverk för särskoleplacering, om föräldrars
              inflytande över särskoleplacering och om rätten till omprövning
              av beslut om särskoleplacering. Jag har läst utredningen och vet
              hur diskussionen har gått, och i samtliga dessa fall kan jag inte
              se annat än att utredningen för ett resonemang som ligger mycket
              väl i linje med reservationerna. Carlbeckkommittén föreslår en
              striktare bedömning av rätten till särskola och att bestämmelserna
              om utredning inför beslut om mottagande i särskola skärps. Kommittén
              föreslår också att försöksverksamheten med ökat föräldrainflytande
              upphör och att rätten till val av skolform införs i skollagen.
              Dessutom föreslås att det i förordningsform ska ställas krav på
              att ett beslut om rätt till särskola regelbundet ska omprövas.
            </seg>
            <seg n="eef80b4c">
              Jag har full förståelse för reservationerna. I det här fallet
              tror jag att vi har en gemensam ambition att ordna utbildningen
              för barn, unga och vuxna med utvecklingsstörning på ett mycket
              bra sätt. Men vi måste föra resonemanget utifrån vad som är läget,
              och alla här vet att det pågår ett ganska omfattande beredningsarbete
              runt både Carlbeckkommittén och Skollagskommittén.
            </seg>
            <seg n="426261d4">
              Jag har en ärlig förhoppning att vi ska kunna ha en konstruktiv
              debatt om hur vi skapar bra utbildning för barn, unga och vuxna
              med utvecklingsstörning. Vi vet alla hur oerhört känsliga de här
              frågorna är och att det handlar om ganska svaga grupper. Vi får
              i den debatten konstatera att vad som skiljer skolformerna åt
              är, lite förenklat, både kunskapsmål, betygssystem och timplaner.
            </seg>
            <seg n="fd4859a9">
              Jag ska avsluta med några funderingar inför de framtida diskussionerna
              som jag inte har någon direkt lösning på. Ska vi fokusera på skolformen
              eller se på varje elevs behov? Ska vi utveckla möjligheten att
              skapa särskilda kunskapsmål eller alternativa kunskapsmål? Hur
              hanterar vi olika skolformer i en situation där de riktade statsbidragen
              har försvunnit? Det finns ett antal sådana funderingar som jag
              tror att vi behöver diskutera vidare.
            </seg>
          </u>
          <note n="191c01d3">
            Jag avslutar dock med att yrka bifall till utskottets förslag
            till beslut i utbildningsutskottets betänkande nr 11.
          </note>
          <note type="speaker" n="6910bd84">
            Anf. 192 CHRISTER ADELSBO (s) replik:
          </note>
          <u who="christer_adelsbo_8e7095" xml:id="i-af4c201c0d28000c-7" n="46a47911">
            <seg n="f9c7d74c">
              Herr talman! Jag tog chansen när möjligheten nu fanns, Lennart,
              för det var en sak jag tänkte på. Birgitta avslutade ju med att
              visa ett exempel. Jag har tittat i senaste numret av tidningen
              Lika värde, nr 1/2005, och där fanns ett intressant reportage
              om en kille som hette Albin och var sju år och började första
              klass på Ankarskolan i Varberg. Albin har Alpers syndrom. Sjukdomen
              gör att han ännu inte kan kommunicera, och han skulle egentligen
              ha gått i träningsskola. Nu går han i stället i den vanliga skolan
              närmast hemmet. Han deltar i klassens arbete på sina villkor.
              Albins lärare Maria säger bland annat: Det vi gör är inte särskilt
              konstigt utan helt naturligt. Specialpedagogen Katarina och Albins
              mamma Yvonne säger också att Albin har utvecklats oväntat mycket
              under denna första termin han hunnit gå i skolan. Samtidigt har
              barnen runt honom lärt sig att acceptera och ta hänsyn till honom.
            </seg>
            <seg n="e73338c9">
              Detta reportage har stärkt mig ännu mer i min tro att vi faktiskt
              är på rätt väg. Då är frågan till Lennart: Delar du den uppfattningen?
            </seg>
          </u>
          <note type="speaker" n="92bb758f">
            Anf. 193 LENNART GUSTAVSSON (v) replik:
          </note>
          <u who="lennart_gustavsson_0428b0" xml:id="i-8f14d099276cf4e4-3" n="9bd72c55" next="i-7a7198dab01e9bf5-3">
            <seg n="a600e30d">
              Herr talman! Det blir ett lite märkligt replikskifte, detta.
            </seg>
            <seg n="5bd71002">
              Jag tror att vi är på rätt väg. Samtidigt ska vi vara väldigt
              försiktiga när vi hanterar de här frågorna.
            </seg>
            <seg n="f82fefc0">
              Jag kan ta ett exempel. I ett tidigare replikskifte nämndes någon
              kommun som kanske hade elva barn med utvecklingsstörning. Jag
              kommer från en del av landet där vi har väldigt stora geografiska
              avstånd och där vi kan ha enbart enstaka elever med utvecklingsstörning
              eller grava funktionshinder. Det är klart att vi måste ha ett
              nationellt regelverk som gör det möjligt att bedriva en undervisning
              som är anpassad till den enskilde eleven oavsett var i landet
              han befinner sig.
            </seg>
            <seg n="c1171e81">
              Jag har själv under ganska lång tid haft erfarenhet av att jobba
              med barn med utvecklingsstörning och även andra funktionshinder.
              På något sätt har vi varit tvungna att lösa det, ofta med stöd
              och hjälp från andra håll.
            </seg>
            <seg n="68973c8f">
              Den här frågan är känslig och svår. Jag tror att vi är inne på
              rätt väg, och jag tror att vi ska vara förhållandevis pragmatiska
              när vi diskuterar framgent.
            </seg>
          </u>
          <note n="3669f1dc">
            Anf. 194 BIRGITTA SELLÉN (c):
          </note>
          <u who="lennart_gustavsson_0428b0" xml:id="i-7a7198dab01e9bf5-3" n="9bd72c55" prev="i-8f14d099276cf4e4-3">
            <seg n="53c8a07f">
              Herr talman! Jag kände bara att jag ville kliva upp och förtydliga
              mig.
            </seg>
            <seg n="840fc8e2">
              Den bok jag kom i kontakt med genom tv i går morse och som författarna
              var vänliga nog att skicka till mig handlar om två speciella barn
              som faktiskt går i en särskola. De sade uttryckligen i tv: Vi
              är glada och tacksamma för att vi har våra barn i den här skolan,
              som det står berättat om i boken men som jag inte namnger just
              nu.
            </seg>
            <seg n="8ed241b6">
              KOM(2004)89
            </seg>
            <seg n="a0ef7f75">
              Torkild Strandberg
            </seg>
            <seg n="a0ef7f75">
              Torkild Strandberg
            </seg>
          </u>
          <note n="7527fa25">
            Överläggningen var härmed avslutad.
          </note>
          <note n="3abed3ce">
            14 § Anmälan om inkommen faktapromemoria om förslag från Europeiska
            kommissionen
          </note>
          <note n="e943452e">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="3f7ee17c">
            15 § Hänvisning av ärenden till utskott
          </note>
          <note n="fd2421e9">
            Föredrogs och hänvisades
          </note>
          <note n="4a5340e2">
            16 § Anmälan om interpellationer
          </note>
          <note n="c5501758">
            Anmäldes att följande interpellationer framställts
          </note>
          <note n="15b0ee88">
            den 21 april
          </note>
          <note n="47763709">
            Ragnwi Marcelind
          </note>
          <note n="e86c3d3a">
            Anna Lindgren
          </note>
          <note n="28221df2">
            Helena Bargholtz
          </note>
          <note n="5faaf7fa">
            Karin Granbom
          </note>
          <note n="5fae1101">
            Tobias Billström
          </note>
          <note n="2a0ac243">
            Interpellationerna redovisas i bilaga som fogats till riksdagens
            snabbprotokoll tisdagen den 26 april.
          </note>
          <note n="ae5050a9">
            17 § Anmälan om frågor för skriftliga svar
          </note>
          <note n="7e86ab4a">
            Anmäldes att följande frågor för skriftliga svar framställts
          </note>
          <note n="15b0ee88">
            den 21 april
          </note>
          <note n="dfe81697">
            Lars-Ivar Ericson
          </note>
          <note n="5e1ea3a1">
            Carl B Hamilton
          </note>
          <note n="7a20c0b0">
            Peter Althin
          </note>
          <note n="351706cb">
            Ulla Hoffmann
          </note>
          <note n="8116f2b2">
            Ronny Olander
          </note>
          <note n="b040a244">
            Anna Grönlund Krantz
          </note>
          <note n="2e4b6b66">
            Henrik von Sydow
          </note>
          <note n="2e4b6b66">
            Henrik von Sydow
          </note>
          <note n="13f2449c">
            Cecilia Widegren
          </note>
          <note n="ddc7bb18">
            Marietta de Pourbaix-Lundin
          </note>
          <note n="13f2449c">
            Cecilia Widegren
          </note>
          <note n="34c213a6">
            Maud Ekendahl
          </note>
          <note n="dfe81697">
            Lars-Ivar Ericson
          </note>
          <note n="e8e6f294">
            Johan Linander
          </note>
          <note n="3611faea">
            Frågorna redovisas i bilaga som fogats till riksdagens snabbprotokoll
            tisdagen den 26 april.
          </note>
          <note n="c5c13bb3">
            18 § Anmälan om skriftliga svar på frågor
          </note>
          <note n="a60ea2ec">
            Anmäldes att skriftliga svar på följande frågor inkommit
          </note>
          <note n="df1daeae">
            den 19 april
          </note>
          <note n="84bbd2c0">
            Anita Brodén
          </note>
          <note n="161811a1">
            Anne-Marie Ekström
          </note>
          <note n="bebf4624">
            Cecilia Wigström
          </note>
          <note n="5f954c9a">
            Anita Sidén
          </note>
          <note n="9fe3b60b">
            den 20 april
          </note>
          <note n="77f9b8e4">
            Michael Hagberg
          </note>
          <note n="8848e911">
            Svaren redovisas i bilaga som fogats till riksdagens snabbprotokoll
            tisdagen den 26 april.
          </note>
          <note n="a9f88221">
            19 § Kammaren åtskildes kl. 18.39.
          </note>
          <note n="9cd7fc5a">
            Förhandlingarna leddes
          </note>
          <note n="2a465c8b">
            /Monica Gustafson
          </note>
        </div>
      </body>
    </text>
  </TEI>
</teiCorpus>
