<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--35</head>
          <docDate when="2004-11-23">2004-11-23</docDate>
        </div>
      </front>
      <body>
        <div>
          <note n="84d25691">
            ﻿
          </note>
          <note n="caf78cd3">
            Riksdagens protokoll
          </note>
          <note n="04698245">
            2004/05:35
          </note>
          <note type="date" n="db69744a">
            Tisdagen den 23 november
          </note>
          <note n="571e7cd9">
            Kl. 13:30 - 22:03
          </note>
          <note n="c5e9d4a0">
            1 § Justering av protokoll
          </note>
          <note n="6bbc5e5f">
            Justerades protokollet för den 17 november.
          </note>
          <note n="bb7d32d9">
            2 § Anmälan om fördröjda svar på interpellationer
          </note>
          <note n="bc2ac84d">
            Till riksdagen hade inkommit följande skrivelser:
          </note>
          <note n="eb01c7a4">
            Interpellation 2004/05:64
          </note>
          <note n="1e2a5c8c">
            Interpellation 2004/05:64 av Henrik von Sydow (m) om åtgärder
            för regelförenkling
          </note>
          <note n="87662a5a">
            Interpellationen kommer att besvaras den 23 november 2004.
          </note>
          <note n="778d184c">
            Skälet till dröjsmålet är tjänsteresor och andra åtaganden.
          </note>
          <note n="c31e74f6">
            Dag Ekman
          </note>
          <note n="6477d6a1">
            Interpellation 2004/05:81
          </note>
          <note n="b5c45751">
            Interpellation 2004/05:81 av Marie Engström (v) om kreditgarantiföreningar
          </note>
          <note n="87662a5a">
            Interpellationen kommer att besvaras den 23 november 2004.
          </note>
          <note n="778d184c">
            Skälet till dröjsmålet är tjänsteresor och andra åtaganden.
          </note>
          <note n="c31e74f6">
            Dag Ekman
          </note>
          <note n="59d4c283">
            Interpellation 2004/05:141
          </note>
          <note n="309ead2f">
            Interpellation 2004/05:141 av Börje Vestlund om handläggningstider
            för plan- och byggärenden
          </note>
          <note n="13fabc4a">
            Interpellationen kommer att besvaras fredagen den 3 december
            2004.
          </note>
          <note n="87c611d9">
            Skälet till dröjsmålet är utlandsresa.
          </note>
          <note n="969221fe">
            Lena Ingvarsson
          </note>
          <note n="3fbcb575">
            3 § Svar på interpellation 2004/05:129 om anfallet på Falluja
          </note>
          <note type="speaker" n="64724178">
            Anf. 1 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-0" n="6918beab">
            <seg n="f4c91aa0">
              Fru talman! Lars Ohly har frågat statsministern om han kommer
              att verka för ett bombstopp i Falluja och om han kommer att protestera
              hos USA:s regering för de många civila offer som utkrävs där.
              Vidare har Lars Ohly frågat om statsministern avser att sätta
              stopp för den svenska krigsmaterielexporten till de länder som
              bidrar med styrkor till den USA-ledda koalitionen i Irak. Interpellationen
              har överlämnats till mig för besvarande.
            </seg>
            <seg n="e395c356">
              Det är redan väl känt att regeringen ansåg att den USA-ledda
              koalitionens militära invasion i Irak saknade stöd i säkerhetsrådet
              och stred mot folkrättens våldsförbud.
            </seg>
            <seg n="97c0f7bc">
              Nu befinner vi oss emellertid i en ny situation. Genom antagandet
              av resolution 1546 bekräftade FN:s säkerhetsråd återupprättandet
              av den irakiska suveräniteten. Detta återställde den internationella
              samsynen och gav möjlighet att blicka framåt. En suverän irakisk
              interimsregering under Allawi tog över makten och ockupationsstyret
              upphörde formellt. Val planeras till januari och slutet av 2005.
            </seg>
            <seg n="95496be6">
              Interimsregeringen har även bjudit in den USA-ledda koalitionen
              till en fortsatt truppnärvaro i Irak alltmedan inhemska säkerhetsstyrkor
              byggs upp. Förhoppningen är att detta ska bidra till att skapa
              ett förbättrat säkerhetsläge och därmed underlätta överförandet
              fullt ut av den politiska makten till irakierna och ge plats för
              FN att spela den tänkta centrala rollen.
            </seg>
            <seg n="000f666b">
              Säkerhetssituationen är fortsatt mycket allvarlig. Interimsregeringen
              har tvingats förlita sig på koalitionsstyrkorna för att säkerställa
              tidtabellen för valen, bland annat genom att bekämpa de militanta
              sabotörer som ligger bakom det väpnade motståndet i Falluja. Det
              är dessa grupper som anses utgöra det främsta hotet mot den irakiska
              civilbefolkningens säkerhet och välstånd.
            </seg>
            <seg n="121453e7">
              Regeringen förutsätter att den väpnade aktionen i Falluja och
              på andra ställen genomförs så att civila liv sparas med iakttagande
              av den humanitära rätten och respekt för de mänskliga rättigheterna.
              Oproportionerlig våldsanvändning är inte bara förbjuden enligt
              folkrätten det riskerar dessutom att öka motsättningarna i Irak.
            </seg>
            <seg n="eb560b67">
              Sverige kommer även i fortsättningen att i samtal med företrädare
              från de länder som bidrar med styrkor i koalitionen framhålla
              nödvändigheten av att respektera folkrätten inklusive den humanitära
              rätten.
            </seg>
            <seg n="2e755622">
              Som svar på Lars Ohlys fråga om fortsatt krigsmaterielexport
              till de länder som bidrar med styrkor till den USA-ledda koalitionen
              i Irak kan följande sägas:
            </seg>
            <seg n="7cda58ff">
              Exporten av krigsmateriel regleras av lagstiftning, praxis och
              de riktlinjer som regeringen lagt fast. Det innebär att varje
              exportaffär ska prövas innan ett utförseltillstånd utfärdas. Vad
              det handlar om är en helhetsbedömning där samtliga relevanta omständigheter
              måste beaktas.
            </seg>
            <seg n="e09d7075">
              Riktlinjerna anger att en balans måste finnas vid varje exporttillfälle
              mellan våra säkerhets-, försvars- och utrikespolitiska intressen.
              I en och samma situation kan vissa riktlinjer tala för fortsatt
              export, medan andra talar emot.
            </seg>
            <seg n="a9481b25">
              I balansen mellan olika riktlinjer för krigsmaterielexporten
              har nationens eget intresse förtur. Ytterst måste det handla om
              att slå vakt om Sveriges långsiktiga säkerhet. En leveranssäkerhet
              byggd på långsiktighet är av vitalt säkerhetspolitiskt intresse
              för Sverige.
            </seg>
            <seg n="d92bb264">
              Vårt internationella samarbete bygger på ömsesidighet och Sveriges
              trovärdighet som samarbetspartner. Detta gäller inte enbart på
              exportsidan utan Sverige är också beroende av import för att säkra
              våra försvarsbehov. Därför har vi byggt upp en långsiktig samverkan
              på det försvarsindustriella området med en rad länder, inte minst
              med USA och Storbritannien.
            </seg>
          </u>
          <note type="speaker" n="6d8a8e50">
            Anf. 2 LARS OHLY (v):
          </note>
          <u who="lars_ohly_d95919" xml:id="i-7dbd1db169b37dcf-0" n="2e70aa68">
            <seg n="4d9702ad">
              Fru talman! Jag vill tacka utrikesministern för svaret. Inför
              Irakkriget hade vi många debatter här i kammaren. Frågan var:
              Var det legitimt av USA att hota med krig? Var det legitimt att
              utlösa kriget? Regeringen hamnade så småningom, efter en stark
              press från folkopinionen, på samma sida som jag. Det var inte
              legitimt. Det var folkrättsligt illegalt. Det var i strid med
              internationell rätt.
            </seg>
            <seg n="6265756d">
              Under den debatten inför kriget krävde jag också svar på en annan
              fråga, nämligen hur Sverige skulle ha röstat i säkerhetsrådet
              om ett resolutionsförslag hade kommit fram där som pekade på att
              man militärt, med FN:s stöd, skulle anfalla Irak. Jag fick aldrig
              något svar på den frågan. Men det får jag nu.
            </seg>
            <seg n="8aeb13ec">
              Nu anser tydligen regeringen och utrikesministern att det är
              rimligt att ockupationen i efterhand legitimeras genom en resolution
              i FN:s säkerhetsråd. Det var alltså rätt med krig, men felet var
              att FN:s säkerhetsråd inte stod bakom det. Det är den enda rimliga
              tolkningen av utrikesministerns svar här i dag.
            </seg>
            <seg n="2673331d">
              Vad som pågår nu är en ockupation. Det är samma ockupation som
              Laila Freivalds för ett år sedan fördömde i Ekots lördagsintervju,
              då utrikesministern kallade dem som stod för det väpnade motståndet
              mot ockupationen för frihetskämpar. Det är samma situation nu.
              Då sade utrikesministern att motståndet var legitimt, folkrättsligt
              grundat. Nu är det enligt utrikesministern ockupationsmakten som
              har folkrätten på sin sida.
            </seg>
            <seg n="9f8409c1">
              Vilka är det som drabbats av angreppet på Falluja? Det är självklart
              i första hand civilbefolkningen. Det som pågår är ett fortsättningskrig.
              Det som pågår är ockupation.
            </seg>
            <seg n="db7a698b">
              När Saddam Hussein störtades föll en tung sten från det irakiska
              folkets axlar, men samtidigt har förhållandena för civilbefolkningen
              på många sätt blivit värre. Ett tecken på det är barnens situation.
              Under blockaden och Saddams förtryck var 4 % av barnen i Irak
              undernärda. Enligt FN är den siffran i dag 7,9 %.
            </seg>
            <seg n="e8d71288">
              När det gäller krigsmaterielexporten rör sig utrikesministern
              i en formalistisk skuggvärld. De många undantagen från de regler
              som riksdagen satt upp har nu blivit regel. Vi ska tydligen vid
              varje enskilt tillfälle se till att leveranssäkerheten kommer
              först, även om fortsatt krigsmaterielexport strider mot de riktlinjer
              som riksdagen ställt sig bakom. Försvaret hyr ut krigsmateriel
              till länder som är på tröskeln till krig och säger att det inte
              är fråga om export utan bara utlåning, och på så sätt har ännu
              en smitväg öppnat sig.
            </seg>
            <seg n="eb6d97ec">
              Utrikesministern hänvisar till nationens intresse, som ska ha
              förtur. Det är en kuslig cynism. Vad är Sveriges nationella intresse,
              utrikesministern? Är det de krigsmaterielproducerande företagens
              vinster? Är det fortsatt ockupation? Är det krigföring mot civila?
              Vad är den svenska nationens intresse i kriget i Irak?
            </seg>
            <seg n="d61bf9f0">
              Samma dag som statsministern genom sin artikel i Aftonbladet
              tar avstånd hälsosamt nog från de värsta ockupationsvännerna inom
              högern och Folkpartiet när det gäller Palestina och Israel står
              utrikesministern och försvarar den andra ockupationen i Mellanöstern,
              som är minst lika illegitim och dessutom i grunden politiskt felaktig.
            </seg>
          </u>
          <note type="speaker" n="37c4a047">
            Anf. 3 MARIAM OSMAN SHERIFAY (s):
          </note>
          <u who="unknown" xml:id="i-7b7bb2c97d7e7c0b-0" n="85200714">
            <seg n="7d4e4d90">
              Fru talman! Jag vill ställa mig bakom interpellationen om Falluja.
              Det är ett faktum att det av USA initierade och ledda kriget mot
              Irak är ett olagligt angreppskrig. Det går helt emot FN-stadgan
              och gällande folkrätt. Detta har såväl FN:s generalsekreterare
              som bland annat den svenska regeringen klargjort. Kriget måste
              karakteriseras som ett brott mot freden, vilket utgör det svåraste
              av alla internationella brott.
            </seg>
            <seg n="bb2cc05d">
              Kriget mot Irak har kommit att bli en intern angelägenhet för
              USA. Vi i den övriga världen är alltjämt ganska tysta, och tystnaden
              är farlig. Ett konkret exempel på detta är händelserna i Falluja.
              Jag ställer mig därför frågande till den tystnad som råder från
              en rad regeringar världen över. Det gäller även vår egen regering.
              I jakten på al-Sarkawi har ockupationsmakten dödat och lemlästat
              hundratusentals barn, kvinnor och män samt jämnat en hel stad
              med marken.
            </seg>
            <seg n="57b48b54">
              Fru talman! Det militära angreppet mot Irak genomfördes med stor
              hänsynslöshet och resulterade i omfattande förstörelse av liv
              och egendom. Den av USA ledda ockupationsmakten, med dess fulla
              ansvar för bland annat ordning och säkerhet, får helt enkelt ta
              på sig konsekvenserna av den omfattande förstörelsen och plundringen
              av irakiska byggnader och egendom.
            </seg>
            <seg n="c98d9e82">
              Från kriget i Irak har vi återigen fått se hemska bilder. Det
              är bilder som vittnar om den amerikanska arméns krigsförbrytelser
              i den irakiska staden Falluja. Medan den muslimska världen firade
              avslutningen på ramadan fick al-Jazira varje halvtimme under ett
              helt dygn sända en bild av en sårad man som ligger på rygg och
              blir skjuten av en amerikansk soldat inne i en moské. Vittnen
              har fått berätta om liknande händelser i området, som TV inte
              visade.
            </seg>
            <seg n="3df1fdfe">
              al-Jazira har ju inte fått sända på flera månader, vilket vi
              kan tycka är absurt med tanke på att det var demokrati man ville
              ha i Irak. De får alltså inte ens yttra sig.
            </seg>
            <seg n="518f223a">
              Avslutningsvis vill jag säga att USA har utnyttjat sin position
              som ockupant för att i strid med Haagkonventionerna fragmentera,
              privatisera, omstöpa och sätta i beroendeställning den irakiska
              ekonomin. USA har berövat det irakiska folket dess långsiktiga
              möjligheter till att fatta suveräna ekonomiska och politiska beslut
              i folkets intresse.
            </seg>
            <seg n="557be3f5">
              Jag har två frågor som jag verkligen vill ställa till utrikesministern
              här och nu. Tror du som utrikesminister att vi någonsin kommer
              att få se en fredlig lösning i Irak? Vilken roll kommer den svenska
              regeringen att spela i den här konflikten?
            </seg>
          </u>
          <note n="a1ba3585">
            Anf. 4 ANITA BRODÉN (fp):
          </note>
          <u who="unknown" xml:id="i-71cb46e87d26020a-0" n="85200714">
            <seg n="52e9efb6">
              Fru talman! Det man kan konstatera både i detta ärende och också
              i den följande interpellationsdebatten är vilken svårighet det
              innebär att bygga fred och återskapa förtroendet mellan folk och
              länder där förtroendet brustit så svårt.
            </seg>
            <seg n="5ca46f75">
              Våld föder alltid våld. Ockupation skapar frustration och förnedring,
              och terrorhandlingar inger skräck och krav på vedergällning. Omvärlden
              EU, FN och vårt eget land har ett ansvar att reagera när oförrätter
              sker. Av Falluja återstår enbart ruiner.
            </seg>
            <seg n="0c675c24">
              Utrikesrådet Olof Skoog sade i samband med en Irakhearing förra
              helgen att det som nu sker i Falluja bör betraktas som oproportionerligt
              våld och står därmed i strid med gällande rätt. Jag anser att
              mänskliga rättigheter kränkts, och vi måste våga vara tydliga
              och säga det.
            </seg>
            <seg n="f34d49fd">
              Egentligen är det bara ett kraftfullare FN i samverkan med EU
              som har legitimitet och förmåga att stödja Irak både för att de
              planerade valen ska kunna genomföras och för att de ska kunna
              bygga upp sin demokrati och kunna bygga den på sitt sätt.
            </seg>
            <seg n="34df9a02">
              Är Laila Freivalds beredd att på ett tydligt sätt ta avstånd
              från den typ av oproportionerligt våld som vi nu sett i Falluja?
              Är utrikesministern även beredd att ta initiativ till att ytterligare
              gemensamma kraftåtgärder sätts in så att FN och EU kan stödja
              Irak i dess demokratiserings- och återuppbyggnadsarbete?
            </seg>
          </u>
          <note type="speaker" n="ee5af718">
            Anf. 5 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-1" n="6918beab">
            <seg n="51c08e76">
              Fru talman! Först vill jag säga till Lars Ohly att jag inte i
              något sammanhang kallat någon i Irak för frihetskämpe.
            </seg>
            <seg n="40d62c8c">
              För att ett territorium ska anses vara ockuperat krävs att det
              kontrolleras av en fientlig styrka något som i detta fall motsägs
              av inbjudan från Iraks interimsregering. Ockupationen kan med
              andra ord i rättslig mening sägas ha upphört, trots att de utländska
              styrkorna är kvar i landet, eftersom de nu agerar efter inbjudan
              av en FN-sanktionerad regim.
            </seg>
            <seg n="6b898894">
              Till Mariam Osman Sherifay och Anita Brodén vill jag säga att
              uppgifterna om de övergrepp och den våldsanvändning som förekommit
              är mycket oroväckande. Det är ingen tvekan om att våldsanvändning
              måste ske med strikt iakttagande av grundläggande humanitära principer
              som de om proportionalitet mellan vad man kan uppnå med våldet,
              och den styrka i våldet som man använder, och det som också kallas
              distinktionsprincipen, nämligen att man måste göra skillnad på
              militära mål och civila mål.
            </seg>
            <seg n="f3df0919">
              Ockupationsstyrkan har en skyldighet att iaktta det humanitära
              rättsliga regelverket. Det syftar ju till att skydda alla de personer
              som inte aktivt deltar i striden. Vi tycker att det är oerhört
              viktigt att misstankar om brott utreds så att de som eventuellt
              begått brott mot den humanitära rätten också ställs inför rätta.
            </seg>
            <seg n="7c48103b">
              Lars Ohly tog upp vapenexporten. Ja, det är en avvägningsfråga
              mellan olika intressen. Sveriges intresse i Irak är naturligtvis
              att det irakiska folket ska ha möjligheter att återuppbygga sitt
              land till ett demokratiskt och fritt land. Vi stöder allt det
              arbete som läggs ned i den riktningen. Det är en skyldighet som
              vi har såsom ett bland de länder som inte accepterar vare sig
              ockupation eller krig utan som vill arbeta för demokrati. Det
              är det vi stöder i Irak nu.
            </seg>
          </u>
          <note type="speaker" n="3a9cecb5">
            Anf. 6 LARS OHLY (v):
          </note>
          <u who="lars_ohly_d95919" xml:id="i-7dbd1db169b37dcf-1" n="2e70aa68">
            <seg n="1e63d699">
              Fru talman! Jag får en misstanke om att vi inte ens är överens
              om vad som har hänt i Falluja. Vad som hände var att USA först
              sparkade ut alla journalister från staden. Därefter förbjöd man
              män under 45 år att lämna staden.
            </seg>
            <seg n="3ef18913">
              Det första bombmålet var det största sjukhuset i staden. Utan
              läkare som kunde räkna antalet döda behövde omvärlden inte bli
              så upprörd. Mediciner fick inte tas in i staden och inte heller
              andra förnödenheter. Tvärtom blockerades hjälpsändningar.
            </seg>
            <seg n="4b416669">
              Människor som ändå undkommit och flytt vittnade om ohyggligheter,
              om förbjudna bomber, om lik på gatorna som tanks drog i väg med
              till fotbollsstadion eller dumpade i floden Eufrat.
            </seg>
            <seg n="db56df2b">
              Röda Korset talar om tusentals döda, och till detta ska läggas
              de övriga minst 100 000 som redan dödats under kriget.
            </seg>
            <seg n="43fb56a5">
              Då säger regeringen och utrikesministern så här: Regeringen förutsätter
              att den väpnade aktionen i Falluja och på andra ställen genomförs
              så att civila liv sparas med iakttagande av den humanitära rätten
              och respekt för de mänskliga rättigheterna.
            </seg>
            <seg n="c5465f3d">
              Men dessa mänskliga rättigheter har inte respekterats i Falluja,
              utrikesministern. Tänker Sverige protestera på något sätt? Tänker
              Sverige höja rösten, eller är det svårt att ta avstånd från den
              amerikanska krigspolitiken? Vad är det som gör att den svenska
              regeringen inte vågar tala klarspråk?
            </seg>
            <seg n="55ee7765">
              Svaret på min fråga om regeringen tänker protestera mot USA:s
              angrepp på Falluja och de övergrepp som har skett mot civila är
              tydligen nej. Tydligen är svaret på frågan om regeringen avser
              att sätta stopp för svensk export till ockupationsländerna också
              nej, eftersom svenska nationella intressen är i enlighet med ockupationen
              och i enlighet med den krigföring som sker mot det irakiska folket.
            </seg>
            <seg n="3815676a">
              Sällan har väl behovet av en internationell brottmålsdomstol
              varit större än just nu. Tydligare än nu har det väl sällan framgått
              vilka länder som har ett intresse av att ställa sig utanför den
              internationella brottmålsdomstolen.
            </seg>
            <seg n="9c067b2c">
              Vi har ju sett hur brutalt och förnedrande USA och amerikanska
              soldater har behandlat människor i upprättade fängelser i Irak,
              men också i direkt krigföring.
            </seg>
            <seg n="8dc26dc3">
              Vi har sett hur amerikanska soldater skjutit ihjäl sårade och
              obeväpnade personer som man utan någon som helst undersökning
              och på stående fot har stämplat som terrorister utomrättsliga
              avrättningar brukar vi kalla det för.
            </seg>
            <seg n="5c37e5bb">
              USA har också varit den stat som har utmärkt sig som den hårdaste
              motståndaren till en internationell brottmålsdomstol. Man har
              aktivt och öppet motarbetat den, och nu faller pusselbitarna på
              plats.
            </seg>
            <seg n="27508067">
              Detta har skett för att amerikanska soldater inte ska kunna lagföras
              internationellt. Runtom i världen har Bushadministrationen utövat
              ekonomisk påtryckning på olika stater för att de ska ingå bilaterala
              avtal med USA i vilka de försäkrar att amerikanska soldater aldrig
              ska utlämnas till den internationella brottmålsdomstolen. Dessa
              avtal innebär att mängder av individer utesluts från den jurisdiktion
              som är den internationella brottmålsdomstolens.
            </seg>
            <seg n="b4475e7d">
              Framtida folkrättsförbrytare kan alltså åtnjuta straffrihet när
              den yttersta rättskipande garanten utestängs. Det är inte bara
              anmärkningsvärt, det är skandalöst att den svenska regeringen
              inte reagerar starkare på de uppenbara förbrytelser som USA begår
              i Irak.
            </seg>
            <seg n="621f0c7f">
              Att man i det här sammanhanget inte tar tillfället i akt att
              rikta en mycket hård kritik mot USA:s politik som medvetet saboterar
              den internationella brottmålsdomstolens auktoritet och verksamhet
              är lika skandalöst.
            </seg>
          </u>
          <note type="speaker" n="48ee6eea">
            Anf. 7 MARIAM OSMAN SHERIFAY (s):
          </note>
          <u who="unknown" xml:id="i-7b7bb2c97d7e7c0b-1" n="85200714">
            <seg n="8eb0b996">
              Fru talman! Det råder stor misstänksamhet mot USA och dess allierade
              på gatorna i den arabiska världen. Folk undrar vilket land som
              står näst på tur för att bli angripet.
            </seg>
            <seg n="db2cb76b">
              Är det inte dags för oss i väst att reagera mot det som händer,
              när det som har hänt i Falluja händer, att höja rösten? Jag tycker
              att det är dags, Laila Freivalds, att du protesterar mot det som
              sker i Falluja.
            </seg>
          </u>
          <note n="a55000ed">
            Anf. 8 ANITA BRODÉN (fp):
          </note>
          <u who="unknown" xml:id="i-71cb46e87d26020a-1" n="85200714">
            <seg n="3e3bf3cb">
              Fru talman! Tack utrikesministern för svaret. Jag uppfattade
              Laila Freivalds så att hon ser mycket allvarligt på det som har
              skett i Falluja och att hon tar avstånd från det oproportionerliga
              våldet. Då är det värdefullt att detta kommer ut på ett tydligt
              sätt.
            </seg>
            <seg n="3c947534">
              Makten har ju formellt överlämnats till en provisorisk regering.
              Problemet kvarstår eftersom Irak behöver fortsatt stöd i sitt
              demokratiseringsarbete. Men även om makten formellt har överlämnats
              och ockupationen är avslutad upplever väldigt många i Irak det
              som att de ännu är ockuperade.
            </seg>
            <seg n="2e9f4566">
              Vad är Laila Freivalds syn? Anser utrikesministern att EU och
              FN bör ta över rollen och vara det demokratiska stöd som nu krävs?
              Eller anser Laila Freivalds att det är en framkomlig väg som nu
              är utstakad för att få ett fredligt och demokratiskt Irak?
            </seg>
          </u>
          <note type="speaker" n="aa816ea5">
            Anf. 9 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-2" n="6918beab">
            <seg n="2a7addbf">
              Fru talman! Ja, vi tar uppenbarligen del av olika information,
              Lars Ohly och jag.
            </seg>
            <seg n="b55336d4">
              När det gäller Falluja försökte man att tömma staden innan man
              inledde ett anfall för att komma åt de grupper som utgör det främsta
              hotet mot fredsprocessen i Irak. Man lyckades inte att tömma staden
              helt, utan det fanns människor kvar. De drabbades av ett övervåld
              som vi måste protestera emot.
            </seg>
            <seg n="614d6cdb">
              Men man försökte ändå att vidta de åtgärder som man bedömde var
              nödvändiga för att kunna leva upp till de krav som finns på hur
              krig av det här slaget genomförs. Krig är alltid grymt och förfärligt,
              men det krävs av dem som utövar det att de försöker att skydda
              civilbefolkningen. Om man inte lyckas med det får man stå till
              ansvar för konsekvenserna av det.
            </seg>
            <seg n="16cff66d">
              Det är uppenbart att Lars Ohly inte tillmäter irakierna själva
              någon som helst betydelse i det här sammanhanget. Det är bara
              hatet mot USA och ockupationsmakten som Lars Ohly ser. Men att
              irakierna har en provisorisk regering som ändå har ansvaret för
              att försöka att få processen att gå vidare så att man kan bilda
              en demokratisk och en vald regim i lugna former tillmäter Lars
              Ohly ingen betydelse alls.
            </seg>
            <seg n="166e7adc">
              Det är inte sant att vi inte har protesterat mot de övergrepp
              som har skett i Irak från koalitionsstyrkornas sida. Vi har krävt
              att de ska ställas till ansvar, och utredningar pågår.
            </seg>
            <seg n="fc53a3df">
              Det är inte sant att vi inte försöker påverka USA att acceptera
              den internationella brottmålsdomstolen. Vi beklagar det mycket.
              Sverige har varit oerhört aktivt för att få den domstolen till
              stånd. Vi påverkar USA att ändra sin uppfattning en gång till.
              Från början var de med i arbetet. Sedan avstod man från det. Nu
              måste vi få med dem igen.
            </seg>
            <seg n="756b0bf9">
              Anita Brodén frågade vad vi anser om FN:s och EU:s roller i den
              fortsatta processen. Det är vår uppfattning att FN måste ha ett
              avgörande inflytande i återuppbyggnaden av Irak och i den demokratiseringsprocess
              som pågår nu. Problemet är att säkerheten i Irak fortfarande är
              sådan att det är svårt att skicka personal till FN för att kunna
              fullgöra den här funktionen. Fortfarande finns det ett utbrett
              hot och våld mot människor som kommer från andra länder och också
              mot irakier som agerar för att återuppbygga landet.
            </seg>
            <seg n="dd1fe16c">
              När Falluja tömdes på människor och när våldet upphörde där avslöjades
              ohyggliga bilder av tortyrkammare utrymmen som användes för dem
              som hade blivit kidnappade, torterade och dödade. Det är det våldet
              som fortfarande har ett starkt inflytande i Irak. Så länge det
              fortsätter är det omöjligt för oss som vill stödja demokratiutvecklingen
              och återuppbyggnaden av Irak.
            </seg>
          </u>
          <note type="speaker" n="092f784d">
            Anf. 10 LARS OHLY (v):
          </note>
          <u who="lars_ohly_d95919" xml:id="i-7dbd1db169b37dcf-2" n="2e70aa68">
            <seg n="f27e011b">
              Fru talman! Utrikesministern säger att det inte är sant att Sverige
              inte har protesterat. Men nu gav jag ju utrikesministern chansen.
              Anledningen till att jag ställde interpellationen var att regeringen
              skulle ha möjlighet att tydligt och högt protestera. Och vad svarar
              då utrikesministern i sitt svar på min interpellation? Jo, att
              regeringen förutsätter att den väpnade aktionen i Falluja och
              på andra ställen genomförs så att civila liv sparas med iakttagande
              av den humanitära rätten och respekt för de mänskliga rättigheterna.
            </seg>
            <seg n="d7d9e9a5">
              Det är välvilligt, utrikesministern, men vi vet vad som har skett.
              Vi har sett bilderna på TV, vi har hört Röda Korsets tjänstemän
              och vi har hört FN-rapporterna. Vi vet att det har begåtts övergrepp.
              Vi vet att tusentals civila har dött. Vi vet att ockupationen
              och fortsättningskriget ännu pågår.
            </seg>
            <seg n="e868e597">
              Därför blir jag så upprörd över att Sveriges politik i dagsläget
              tycks vara att en supermakt kan ställa världssamfundet åt sidan
              och starta ett angreppskrig i strid med internationell lag och
              bryta mot folkrätten om kriget och den påföljande ockupationen
              kan legitimeras i efterhand. Genom en resolution i FN:s säkerhetsråd
              är det plötsligt inte något olagligt som pågår i Irak. Genom att
              man tillsätter en regering som får i uppdrag att begära närvaro
              av amerikansk militär är det inte längre en folkrättslig ockupation.
            </seg>
            <seg n="6e9c9264">
              Men vad tycker Sverige? Är det rätt eller är det fel att USA
              startade krig? Är det rätt eller fel att USA fortsätter kriget?
              Är det rätt eller fel att USA ockuperar Irak?
            </seg>
            <seg n="63e04003">
              Utrikesministern tar USA:s ord om situationen i Falluja på allvar.
              Det vore som att lita på den kubanska regeringens försäkringar
              om att det är demokrati på Kuba. Man måste våga ifrågasätta framför
              allt en supermakt som har egna ekonomiska och maktpolitiska intressen
              av sin närvaro i Mellanöstern, och man måste våga protestera.
              Det är därför vi har ett utrikesministerium och det är därför
              vi har en regering.
            </seg>
          </u>
          <note type="speaker" n="a6a2a146">
            Anf. 11 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-3" n="6918beab">
            <seg n="8ab5f05f">
              Fru talman! Jag beklagar att Lars Ohly har dålig hörsel. Han
              hör inte ens vad man säger även om man försöker uttrycka sig klart.
            </seg>
            <seg n="7ee6886c">
              Ja, det har begåtts övergrepp. Vi vet det. Det är därför vi kräver
              att de utreds och att de ansvariga ställs till ansvar. Den processen
              pågår. Men det duger inte åt Lars Ohly, eller också hör han inte
              vad man säger. Lars Ohly upprepar och höjer rösten som man gör
              när argumenten tryter och man egentligen vet att man har halkat
              in på fel spår. Han upprepar frågan: Var det rätt av USA att ockupera
              Irak? Jag har svarat, och vi har svarat i många sammanhang: Nej,
              det var fel.
            </seg>
            <seg n="b80e0fd0">
              När jag säger att det inte finns någon ockupation längre, för
              det är möjligt att be ett annat land om hjälp om man har säkerhetsproblem
              i sitt land, så lyssnar inte Lars Ohly till det. Han är inte intresserad
              av den bilden. Ibland undrar jag vad Lars Ohly egentligen är intresserad
              av. Men vi är intresserade av att stödja det irakiska folkets
              väg mot demokrati och en återuppbyggnad av sitt land.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="80cceafd">
            4 § Svar på interpellationerna 2004/05:122, 136, 138, 153, 154,
            155 och 156 om förändrad Mellanösternpolitik
          </note>
          <note type="speaker" n="a20c0c8c">
            Anf. 12 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-4" n="6918beab">
            <seg n="5661dc0c">
              Fru talman! Gustav Fridolin, Berndt Ekholm, Anita Brodén, Ulrik
              Lindgren, Annika Qarlsson, Yvonne Ruwaida och Alice Åström har
              bett mig att redogöra för olika aspekter av den svenska politiken
              i förhållande till konflikten mellan israeler och palestinier.
              Jag väljer att besvara dessa sju interpellationer i ett sammanhang.
            </seg>
            <seg n="e9ac5ae3">
              Konflikten mellan israeler och palestinier berör oss alla djupt.
              Dag efter dag når oss rapporter om det lidande den orsakar enskilda
              människor på båda sidor. Om människor ska kunna leva i fred och
              med förtroende för varandra måste våldet upphöra. För regeringen
              är det en mycket prioriterad fråga att medverka till att fredsprocessen
              återupptas. En fred mellan israeler och palestinier är också en
              nyckel till ett annat samarbetsklimat i hela regionen. En lösning
              är angelägen och kan få en avgörande betydelse på en lång rad
              andra problem och konflikter i närområdet såväl som inom övrig
              internationell politik. Jag välkomnar därför dagens tillfälle
              att i Sveriges riksdag få diskutera de många olika aspekter på
              den israelisk-palestinska konflikten som interpellanterna tar
              upp och att jag återigen har möjlighet att redogöra för regeringens
              politik på detta område.
            </seg>
            <seg n="1ee0b080">
              En fredlig, hållbar och rättvis lösning av den israelisk-palestinska
              konflikten skulle underlätta utvecklingen i riktning mot demokrati,
              stabilitet och ekonomiskt välstånd i hela Mellanösternregionen.
              För att uppnå det måste ockupationen såväl som våldet från båda
              sidor upphöra. Direkta förhandlingar mellan parterna är det enda
              realistiska alternativet för att nå den lösningen.
            </seg>
            <seg n="1f1edcc6">
              Vi vill att det ska upprättas en fredlig, demokratisk och livskraftig
              palestinsk stat, i enlighet med folkrättens principer. Där ingår
              en bekräftelse av FN:s säkerhetsråds viktiga resolutioner 242,
              338 och 1397.
            </seg>
            <seg n="6387f0c8">
              Vi vill samtidigt att Israels rätt att existera inom säkra och
              erkända gränser ska tillgodoses och erkännas av Israels grannstater.
            </seg>
            <seg n="a1255177">
              En hållbar fredsuppgörelse förutsätter vidare att frågan om Jerusalems
              status och flyktingfrågan löses genom förhandlingar mellan parterna
              med utgångspunkt i folkrätten.
            </seg>
            <seg n="2ff0f5bb">
              Flera av interpellanterna Annika Qarlsson, Alice Åström och Yvonne
              Ruwaida tar upp den fjärde Genèvekonventionen som förbjuder inflyttningen
              av den egna befolkningen till ockuperad mark. Jag kan försäkra
              interpellanterna att Sverige av Israel kommer att fortsätta att
              kräva ett stopp för expansionen av bosättningarna.
            </seg>
            <seg n="30cb9da4">
              Yvonne Ruwaida och Alice Åström frågar mig vad jag avser att
              göra för att separationsbarriären på ockuperad palestinsk mark
              rivs.
            </seg>
            <seg n="a8e22788">
              Mitt svar är att alla åtgärder som försvårar en tvåstatslösning
              måste upphöra. Den svenska regeringen anser att Israel måste följa
              Internationella domstolens rådgivande yttrande från i somras och
              FN:s generalförsamlings resolution ES-10/15. Vi kommer att fortsätta
              att kräva det av Israel, såväl direkt i kontakter med israelerna
              som genom EU.
            </seg>
            <seg n="cd11cdcf">
              Under de senaste fyra åren, sedan den andra intifadan inleddes,
              har Israel enligt vår uppfattning ofta använt övervåld mot civila
              och vidtagit andra folkrättsstridiga åtgärder. Sverige har tydligt
              kritiserat Israel för det, senast i samband med den israeliska
              militäroffensiven i Gaza i oktober. Vi kommer att fortsätta att
              påtala eventuella framtida brott mot folkrätten.
            </seg>
            <seg n="0f75ed0b">
              Det är särskilt beklagligt att Israels agerande gör det allt
              svårare för de humanitära organisationerna att verka på de ockuperade
              områdena. Israel har i egenskap av ockupationsmakt skyldighet
              att tillgodose civilbefolkningens grundläggande ekonomiska och
              sociala behov. I strävan att skapa en livskraftig palestinsk stat
              är det centralt att både palestinier och israeler erkänner mänskliga
              rättigheter och internationell humanitär rätt som överordnade
              principer.
            </seg>
            <seg n="28a9f156">
              Jag delar Berndt Ekholms syn på vikten av att det israeliska
              tillbakadragandet från Gaza kopplas till en politisk process.
              Tillbakadragandet får inte innebära ett starkare israeliskt grepp
              om Västbanken.
            </seg>
            <seg n="7274e119">
              EU och Sverige har båda varit mycket tydliga med vad som förväntas
              av den israeliska sidan när det gäller ett tillbakadragande från
              Gaza. En hållbar lösning på konflikten mellan israeler och palestinier
              kan inte uppnås genom ensidiga åtgärder.
            </seg>
            <seg n="62f2429d">
              Det argument som Israel främst använt för att motivera unilaterala
              steg har nu försvunnit, i och med president Arafats bortgång.
              I denna situation är det av största vikt att det internationella
              samfundet lyckas förmå Israel att stödja det palestinska interimsledarskapet
              på olika sätt. Det gäller såväl förberedelserna till presidentval
              som att nu koordinera tillbakadragandet från Gaza.
            </seg>
            <seg n="e916189b">
              Jag delar helt Anita Brodéns och Ulrik Lindgrens uppfattning
              om vikten av att palestinska val genomförs på ett säkert och demokratiskt
              sätt. Sverige har länge drivit frågan om palestinska val på samtliga
              nivåer.
            </seg>
            <seg n="e3d6f106">
              Vi verkar också för att de palestinska valen ska genomföras i
              enlighet med internationellt etablerade kriterier. Därför fortsätter
              Sverige att vara pådrivande, inte minst inom EU, för att en internationell
              övervakning ska komma till stånd. Det gäller både lokal- och presidentval.
              Det är viktigt att Israel hjälper den palestinska sidan att genomföra
              valen. Sverige är berett att aktivt delta i ett sådant uppdrag
              om det skulle bli aktuellt.
            </seg>
            <seg n="35ba0ec4">
              Den svenska regeringens förhoppning är att ett första steg mot
              ett nytt legitimt ledarskap kommer att tas genom det presidentval
              som är planerat till den 9 januari nästa år. Vår önskan är att
              detta ledarskap ska kunna fungera effektivt och demokratiskt och
              även aktivt bekämpa såväl korruption som terrorism.
            </seg>
            <seg n="46f4c6ac">
              Även om konflikten inte kan lösas utan aktivt och konstruktivt
              engagemang från både israelisk och palestinsk sida, behöver parterna
              hjälp av det internationella samfundet. EU har en samstämmig och
              tydlig Mellanösternpolitik. Den gemensamt kritiska EU-hållningen
              mot barriärbygget på ockuperad mark är ett exempel på detta. Ett
              annat är, som jag nyss nämnde, att vi enhälligt understryker att
              det planerade israeliska tillbakadragandet från Gaza måste utgöra
              en del av en politisk process och genomföras i samarbete och dialog
              med palestinierna.
            </seg>
            <seg n="4c66b1b7">
              Inom EU pågår nu en diskussion om den situation som uppstått
              efter president Arafats bortgång och om hur parterna kan förmås
              att agera konstruktivt i riktning mot en återupptagen fredsprocess.
            </seg>
            <seg n="5c7bf954">
              Inom EU har det också tagits fram en plan för hur den palestinska
              reformprocessen kan stödjas under de närmaste månaderna. Det rör
              sig om konkreta åtgärder inom bland annat rättsväsendet och civilpolisen.
              Insatserna syftar till att stärka palestiniernas kapacitet inför
              och efter ett israeliskt tillbakadragande från Gaza.
            </seg>
            <seg n="87ee66fb">
              Som Ulrik Lindgren påpekar är det viktigt att det internationella
              samfundet spelar en aktiv roll för att bidra till ökad säkerhet
              och för att parterna ska kunna känna trygghet utan att ta till
              våldshandlingar. Detta kan självfallet i förlängningen även inkludera
              möjligheten till internationell militär närvaro.
            </seg>
            <seg n="f018460f">
              Att Sverige ska fortsätta att vara aktivt engagerat i de fortsatta
              fredsansträngningarna kan jag försäkra. Det är inte omöjligt att
              förutsättningarna för fred och försoning i Mellanöstern nu kan
              öka.
            </seg>
            <seg n="150e1c2d">
              Om valen i januari leder till ett palestinskt ledarskap med ett
              klart folkligt förtroende bakom sig, och om detta nya ledarskap
              får det gensvar det förtjänar från israelisk sida, då kan fredsprocessen
              få en ny styrka. Sveriges roll är att aktivt och konstruktivt,
              och ofta i samverkan med övriga inom EU, driva på för just en
              sådan utveckling.
            </seg>
            <seg n="f3b3d3f1">
              Som utrikesminister har jag genomfört ett flertal resor till
              regionen och då bland annat haft möjlighet att besöka Israel såväl
              som de palestinska områdena. Jag vet även att flertalet av interpellanterna
              i denna debatt tidigare under november genomförde ett gemensamt
              besök i Israel och i de palestinska områdena. Det är viktigt att
              på detta sätt skaffa sig kunskap och insikt om situationen och
              föra samtal med båda parter.
            </seg>
            <seg n="d0fe04eb">
              Den svenska Mellanösternpolitiken ligger fast, och den har ett
              brett stöd hos svenska folket.
            </seg>
          </u>
          <note n="0edc96a4">
            Då Gustav Fridolin, som framställt interpellation 2004/05:122,
            anmält att han var förhindrad att närvara vid sammanträdet medgav
            andre vice talmannen att Yvonne Ruwaida i stället fick delta i
            debatten.
          </note>
          <note type="speaker" n="930e4043">
            Anf. 13 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-a7c33653d91217d8-0" n="9b492c2c">
            <seg n="46bb6718">
              Fru talman! Utrikesministern! Jag tänker börja med den fråga
              som den tidigaste interpellationen handlar om men som inte fick
              svar av utrikesministern här. Den handlar om huruvida den svenska
              politiken i förhållande till konflikten mellan Israel och Palestina
              är under förändring.
            </seg>
            <seg n="138579eb">
              I regeringsförklaringen sade statsministern: Målet är ett Israel
              inom säkra gränser och ett Palestina som byggs med demokrati och
              frihet.
            </seg>
            <seg n="a826f2e7">
              I beskrivningar av den här typen av konflikter har varje ord
              sin särskilda innebörd, varje meningsbyggnad sin egen logik och
              varje uttalande kan ha djupare betydelser. I den socialdemokratiska
              dagstidningen Aftonbladet uppfattade ledarskribenten Olle Svenning
              meningen från regeringsförklaringen som en omsvängning av politiken.
              I ledaren kunde man läsa: Med en enda mening i regeringsförklaringen
              aviseras en drastisk förändring av svensk Mellanösternpolitik.
              Uttalandet är befriat från krav på Israels högerregering och svalt
              till palestiniernas rätt till nationsbyggande.
            </seg>
            <seg n="db3167bc">
              Jag kan konstatera att uttalandet i utrikesministerns svar är
              bättre. Men jag kan också konstatera att det inte är lika bra
              som det ibland har varit. Varför säger inte utrikesministern att
              Israels gränser ska baseras på folkrätten och följa FN-resolutionerna
              242, 338 och 1397? Det borde vara det självklara. Det har sagts
              tidigare i svensk politik av utrikesminister Anna Lindh. Här pratar
              man inte om att gränserna ska baseras på folkrätten och de här
              FN-resolutionerna. Man pratar lite mer svajigt och säger i enlighet
              med.
            </seg>
            <seg n="69dc33c2">
              Sedan finns det också en annan förskjutning som jag tycker är
              intressant att notera. Man betonar att den palestinska framtida
              staten ska vara fredlig, men man säger ingenting sådant om den
              israeliska staten.
            </seg>
            <seg n="4ecc60b3">
              Det här är inte uttalanden som känns igen från tidigare.
            </seg>
            <seg n="9d60804f">
              En tredje reflexion är varför man inte säger som Anna Lindh och
              Socialdemokraternas partikongress har sagt, nämligen att Israel,
              som den starkaste parten och som den ockuperande parten, har ett
              särskilt ansvar.
            </seg>
            <seg n="3b4e80a6">
              Jag vill ha en kommentar från utrikesministern kring detta. Vad
              betyder de här förändringarna? Betyder de en omsvängning av politiken?
              Är det en omvärdering? Handlar det om att man vill uttala sig
              på ett sätt som man har kommit överens om med andra EU-länder?
              Jag vill ha en kommentar till detta.
            </seg>
            <seg n="ccb06264">
              Sedan vill jag ta upp sakfrågan. Det argument som Israel främst
              har använt för att motivera unilaterala steg har nu försvunnit
              i och med president Arafats bortgång, säger utrikesminister Laila
              Freivalds. Men tror inte utrikesministern att Israel kommer att
              använda nya argument? Dov Weissglass, som är närmaste rådgivare
              till Sharon, har i den israeliska tidningen Haaretz sagt att planen
              för att utrymma Gaza inte är någon fredsplan. Det avgörande med
              planen är att frysa fredsprocessen. Visar inte det vilka intentioner
              den israeliska staten har?
            </seg>
            <seg n="91ba8e03">
              Den israeliska fredsorganisationen Fred Nu anklagar Ariel Sharons
              regering för att lura världen genom att lova att avlägsna utposter
              på ockuperad mark men samtidigt i smyg hjälpa och stödja dem.
              De har kommit fram till att Israel planerar att satsa minst en
              halv miljard kronor på bosättningarna på ockuperad mark under
              nästa år. Vad kommer den svenska regeringen göra för att ändra
              denna israeliska politik?
            </seg>
          </u>
          <note type="speaker" n="8b4a160c">
            Anf. 14 BERNDT EKHOLM (s):
          </note>
          <u who="berndt_ekholm_c786a4" xml:id="i-865554fd95bcbc94-0" n="31cd768e" next="i-8af99c81403b32d8-0">
            <seg n="2d8a5d42">
              Fru talman! Jag vill börja med att tacka utrikesministern för
              svaret och inte minst för möjligheten att ha en gemensam debatt.
              Det är särskilt värdefullt för oss som har deltagit i den här
              studieresan.
            </seg>
            <seg n="4dfc60ee">
              Utifrån mina utgångspunkter tycker jag att det är ett väldigt
              bra svar som vi har fått. Det är ett svar som ger en ganska klar
              bild av regeringens politik när det gäller de frågor som är ställda.
              Jag tycker att det uttrycker en väldigt stor samsyn, åtminstone
              mellan oss interpellanter och regeringen. Det är klart att man
              uppskattar detta.
            </seg>
            <seg n="66f32406">
              Jag tycker också att den artikel som jag nyss läste och som statsminister
              Göran Persson har skrivit i dagens Aftonbladet uttrycker precis
              samma sak som interpellationssvaret. Det är en bra utgångspunkt.
              Det innebär att vi i allt väsentligt och i grova drag drar åt
              samma håll. Det är nödvändigt för att Sverige ska kunna ge ett
              kraftfullt bidrag till vad vi hoppas blir en fredsprocess.
            </seg>
            <seg n="fbc6f5f5">
              Jag tycker också att det var väldigt positivt att det på slutet
              i interpellationssvaret talades om att det är viktigt att man
              på plats kan ta del av hur verkligheten ser ut. Det är vad vi
              har gjort, och det har jag gjort många gånger tidigare.
            </seg>
            <seg n="02e3681e">
              Ibland kan man bli ganska less på alla kommentarer som ges i
              debatten av människor som, åtminstone som man uppfattar det, aldrig
              har varit på båda sidorna. De har inte varit både i staten Israel
              och i de ockuperade områdena. Ofta har människor varit i Israel,
              för dit är det lätt att ta sig, men få har varit i de ockuperade
              områdena och sett hur det ser ut. Många har bara tagit del av
              de här dramatiska TV-inslagen som vi får på olika kanaler om det
              väldigt grova våld som finns. Få har sett vardagslivet.
            </seg>
            <seg n="3f07e094">
              Det handlar om att lite känna av hur en israel kan uppleva känslan
              och oron inför att det finns bomber som cirkulerar i det israeliska
              samhället i form av självmordsbombare. Det är klart att det skapar
              en väldig rädsla hos en människa. På den palestinska sidan handlar
              det om att kunna ta del av den vardagliga förnedring som de möter
              varje dag när de ska ta sig till arbetet eller någon annanstans.
              Det finns en massa checkpoints .
            </seg>
            <seg n="d866922a">
              Om man ska till sjukhus eller vart man än ska hän möter man en
              förfärlig massa hinder utöver att man också på den palestinska
              sidan möter risken att bli nedskjuten, antingen av de militära
              styrkorna eller av israeliska bosättare.
            </seg>
            <seg n="fd7dc894">
              Vi hade möjlighet att röra oss en del på palestinska områden
              och kunde då själva uppleva hur det är att ta sig igenom en checkpoint
              som vi gjorde mellan Ramallah och Jerusalem. Vi stod 4045 minuter
              som boskap i väntan på att ta oss igenom två snurror för att komma
              in på den östra Jerusalemssidan. Man förstår den förnedring människor
              måste känna när de varje dag ska uppleva det här, också när man
              kommer ut och ser hur muren ser ut, det är faktiskt en mur runtom
              Jerusalem hur den skiljer människor åt och vad det innebär. Jag
              var exempelvis i Abu Dis utanför den här gruppens resa. Jerusalem
              var tre minuter därifrån, men vi fick åka 15 minuter med bil,
              en stor omväg. Man upplever de här påtagliga skillnaderna.
            </seg>
            <seg n="369dd65e">
              Det finns många ögonvittnesbilder som man kan återge. Det är
              många andra som har berättat om sina bilder av den här negativa
              spiralen. Senast för några dagar sedan läste jag en artikel i
              Haaretz som beskrev det israeliska övervåldet, där man till och
              med skändar döda människor.
            </seg>
            <seg n="68822929">
              Jag får väl chans att återkomma. Tiden rinner i väg väldigt fort
              här. Jag vill ändå avslutningsvis säga att jag är nöjd med svaret
              när det gäller min interpellation om Gaza. Jag tycker att vi har
              total samsyn när det gäller hur man ska hantera Gazafrågan.
            </seg>
          </u>
          <note n="c09b7443">
            Anf. 15 ANITA BRODÉN (fp):
          </note>
          <u who="berndt_ekholm_c786a4" xml:id="i-8af99c81403b32d8-0" n="31cd768e" prev="i-865554fd95bcbc94-0">
            <seg n="cf2f667b">
              Fru talman! Tack utrikesministern för svaret. Berndt Ekholm har
              gett en bakgrundsinformation där han på ett förtjänstfullt sätt
              har beskrivit en del av det som vi tillsammans fick uppleva på
              båda sidor.
            </seg>
            <seg n="0631cf0e">
              Bakgrunden till den interpellation som jag själv har skrivit
              är det akuta läge som nu råder i Israel och på de palestinska
              områdena. Situationen har förvärrats genom den förda bosättningspolitiken,
              barriärbygget och den andra intifadan. Efter Yasir Arafats död
              kommer ett presidentval att hållas, förmodligen den 9 januari
              nästa år. Det är med anknytning till det kommande presidentvalet
              som jag interpellerar utrikesministern.
            </seg>
            <seg n="3748cc8d">
              För att kunna fortsätta arbetet med att uppnå en fredlig tvåstatslösning
              är det helt avgörande att de palestinska valen, där presidentvalet
              kommer först, kan genomföras på ett säkert och demokratiskt sätt
              för att ge legitimitet åt det framtida palestinska ledarskapet.
              Laila Freivalds skriver och säger i sitt svar att Sverige ska
              vara pådrivande för att en internationell valövervakningsstyrka
              ska komma till stånd och öppnar också upp för ett svenskt deltagande.
              Det är bra.
            </seg>
            <seg n="c5d2b793">
              Min fråga till Laila Freivalds är på vad sätt regeringen är pådrivande
              internationellt. Har den svenska regeringen tagit initiativ eller
              har man avsikt att ta initiativ för att tillräckligt stor styrka
              av internationellt valövervakningsskydd från EU och FN kommer
              att finnas på plats under hela valprocessen?
            </seg>
            <seg n="d7dbdd1f">
              Min andra fråga till Laila Freivalds handlar om registrering
              och valrörelse. Fortfarande har palestinier förhindrats att registrera
              sig i östra Jerusalem. Fortfarande hindrar en mängd checkpoints
              och israeliska soldater valarbetare och funktionärer att bedriva
              sin valrörelse. Det är helt i strid med demokratiska principer.
            </seg>
            <seg n="809fab12">
              Colin Powell lär enligt TT ha fått löfte från Israels premiärminister
              Sharon att Israel ska göra allt för att underlätta valet, vilket,
              också enligt TT, skulle innebära rörelsefrihet och registrering
              i östra Jerusalem. Är Laila Freivalds beredd att här ta initiativ
              så att EU och FN får dessa garantier samt klarhet i vad premiärminister
              Sharons löften innebär på denna punkt?
            </seg>
          </u>
          <note type="speaker" n="3de3ad9d">
            Anf. 16 ULRIK LINDGREN (kd):
          </note>
          <u who="ulrik_lindgren_5f7848" xml:id="i-c292e71382dbae39-0" n="6d29d5d0">
            <seg n="c8391880">
              Fru talman! Tack Laila Freivalds för svar på interpellation om
              säkerheten i området IsraelPalestina. När man besöker området
              är det lätt att drabbas av depression över de till synes alltmer
              fastkörda positionerna. När jag i början av november var där med
              parlamentarikergruppen var det för mig 27 år sedan jag sist besökte
              området. Konflikten var då, på 70-talet, av gammalt datum och
              har likväl fått pågå decennium efter decennium till denna dag
              utan att vi har en lösning i sikte. Människornas armod växer,
              i synnerhet på den palestinska sidan, på grund av ockupationen
              och på grund av den pågående intifadan. Ekonomin är lamslagen
              på den palestinska sidan, men fattigdomen växer även på den israeliska
              sidan av konflikten. Ockupationen är förstörande och förtryckande
              för palestinierna, men den är också förstörande för det israeliska
              samhället. Det går inte att bevara sin demokrati och sin själ
              frisk och samtidigt vara herre över ett annat folk. Konflikten
              måste lösas.
            </seg>
            <seg n="42376b2e">
              Våldet ligger under ytan och exploderar titt som tätt, som vi
              vet. Det är inte bara förhandlingarna som ligger nere. Det har
              även blivit mycket mindre av kontakt mellan befolkningsgrupperna
              jämfört med när jag var där sist. Med ökat främlingskap för varandra,
              när befolkningsgrupperna inte möts, vet vi att möjligheterna växer
              att de demoniserar varandra och faktiskt också dödar varandra.
            </seg>
            <seg n="6b739be7">
              Det finns även mycket hopp i området som vi har tagit del av
              under resan och som jag känner till från andra sammanhang. Det
              finns naturligtvis också en oerhörd känsla av otålighet: Nu måste
              det internationella samfundet på alla sätt hjälpa till. Som det
              ser ut tycks parterna inte förmögna att klara av fredsprocessen
              på egen hand. Det fordras ett väldigt starkt internationellt engagemang
              i form av ett nytt fredsinitiativ. USA måste naturligtvis gå i
              täten och EU. Men även ett enskilt land som Sverige, utan att
              vi ska överskatta oss själva, kan säkert göra mycket för att det
              ska gå åt rätt håll.
            </seg>
            <seg n="ceb44e02">
              En avgörande faktor för att parterna ska övervinna sin rädsla
              och våga ge sig in i eftergifter är att de upplever säkerhet till
              liv och lem till att börja med, att de i trygghet kan bo, leva,
              gå till skolan och så vidare. En förutsättning för det tycks vara
              att man hjälper till. Vi får inte överge parterna i detta.
            </seg>
            <seg n="1e4c6b67">
              Min fråga till statsrådet är: Vad avser utrikesministern att
              göra för att Sverige ska bidra till säkerhet i konflikten? För
              att Israel ska känna säkerhet krävs det garantier att terrorismen
              upphör. Det går inte att begära ensidigt av Israel att man ska
              ge upp och dra sig tillbaka utan att det blir mycket bestämda
              motprestationer, att terrorismen upphör. Och den palestinska sidan
              måste få den lindring som vi har hört Powell meddela att de ska
              få. Ockupationen måste i förlängningen också upphöra. Helst behöver
              det här ske samtidigt.
            </seg>
            <seg n="7d59216e">
              Varför inte en internationell fredsstyrka? Vår utrikesminister
              säger sig i svaret vara villig att medverka till en sådan, i förlängningen,
              lite senare kanske. Det är klart att detta inte kan ske omedelbart,
              men jag skulle vilja ha mer av konkretion. Kan det ske? Har Sverige
              beredskap att aktivt delta tämligen omgående om det internationella
              samfundet skulle begära det av Sverige?
            </seg>
          </u>
          <note type="speaker" n="325b6e38">
            Anf. 17 ANNIKA QARLSSON (c):
          </note>
          <u who="annika_qarlsson_19f936" xml:id="i-d0c47e81f65f56f3-0" n="9ccc0636">
            <seg n="bb664a41">
              Fru talman! Tack för svaret, utrikesministern. Som du förstår
              var det en mycket intressant resa. Jag vet att även du har varit
              där nere och sett på plats hur det ser ut. Du avslutar svaret
              med att vi behöver föra samtal med båda parter. Det var en del
              av programmet som Diakonia hade lagt upp. Vi skulle möta representanter
              för både det israeliska och det palestinska parlamentet. När vi
              informerade de parter vi skulle möta om att vi hade träffar inplanerade
              med båda sidor drog sig flera av de israeliska parlamentarikerna
              ur. Kvar fanns en representant för shinoy- partiet. Visst gav
              det en bild av hur svårt det är att föra ett samtal med båda parter
              när man inte ens är villig att träffa oss.
            </seg>
            <seg n="1837ffed">
              I den situation som råder just nu skulle jag vilja beskriva känslan
              som jag hade när jag kom hem som att det känns som om det är ett
              vägskäl. Beroende på vilken väg man väljer kan det bli mörkare
              eller ljusare. För att man i detta vägskäl ska välja rätt väg
              tror jag att det är viktigt med den internationella pressen från
              Sverige tillsammans med EU och förhoppningsvis även FN och USA
              med på samma spår. Då tror jag att det finns goda förutsättningar
              och möjligheter.
            </seg>
            <seg n="1160a466">
              Under resan gjorde vi bland annat ett studiebesök till Hebron.
              Vi fick givetvis åka på de fina vägarna så att vi kunde ta oss
              fram, inte på de palestinska vägarna. TIPH, den organisation som
              övervakar situationen utan att egentligen ha möjlighet att gå
              in i några som helst konflikter, visade oss runt i Hebron, visade
              oss gränserna och visade hur de israeliska bosättarna mitt inne
              i Hebron har tagit över tidigare palestinska hus, något man kan
              göra med israeliskt beskydd.
            </seg>
            <seg n="cb104c0f">
              När vi gick längs affärsgatan i Hebron, där inte många affärer
              finns kvar utan de allra flesta är stängda, kunde vi se att denna
              gata gränsar just till en israelisk bosättning där man, med stöd
              av israeliska soldater, använder gågatan till skräpuppsamling.
              Det var där man slängde ut skräpet.
            </seg>
            <seg n="18e80dd8">
              Hela den här biten, hur man använder sig av bosättningspolitiken,
              tror jag är väldigt svår att få fram i svensk debatt.
            </seg>
            <seg n="093ef9fa">
              I svaret avger utrikesministern en försäkran om att vi kommer
              att fortsätta att kräva ett stopp. De sista åren kan vi dock se
              att inflyttningstakten har ökat. Bara under juliaugusti i år beviljades
              ytterligare 2 300 tillstånd. Antalet bosättare på Västbanken och
              i Gaza har kunnat fördubblas sedan Osloprocessen och är nu uppe
              i över 400 000.
            </seg>
            <seg n="82a4d3e5">
              Det är inte heller vilken mark som helst de ockuperar. Det handlar
              om de bördigaste markerna och de största vattentillgångarna. Vi
              fick en liknelse som jag tycker väl beskriver situationen där
              nere. Man sade att det ser ut som en schweizerost, och de palestinska
              samhällena är hålen i osten. Det är vad som lämnas kvar.
            </seg>
            <seg n="95dac8c4">
              Vad gör Sveriges regering mer konkret för att kräva detta stopp
              och också ett tillbakadragande av bosättningarna?
            </seg>
          </u>
          <note type="speaker" n="4b5b6d55">
            Anf. 18 ALICE ÅSTRÖM (v):
          </note>
          <u who="alice_astrom_5d697c" xml:id="i-79615acd0c4e2a35-0" n="5f9ba503">
            <seg n="518e6222">
              Fru talman! Jag vill tacka för svaret men tillhör nog dem som
              inte är helt nöjda med det.
            </seg>
            <seg n="40f3d64b">
              Det är lite svårt när man kommer så här efter många andra interpellanter.
              Frågorna går ju i varandra.
            </seg>
            <seg n="282f8c09">
              Det jag har koncentrerat mig på i min interpellation har varit
              internationell rätt.
            </seg>
            <seg n="d59dea8f">
              Bosättningarna, en av de frågor som varit uppe här tidigare och
              där vi har sett ökningstakten, strider mot fjärde Genèvekonventionen,
              den internationella rätt som säger att en ockupationsmakt inte
              får flytta sin egen befolkning till ockupationsområdena. Detta
              har dock pågått under väldigt lång tid. I dag uppgår bosättningarna,
              som tidigare sagts här, till 400 000 personer på de ockuperade
              områdena.
            </seg>
            <seg n="e883684d">
              En annan fråga jag tagit upp handlar om de utomrättsliga avrättningarna,
              ett tecken som vi tyvärr ser mer och mer i världen i dag. Vi vet
              att israeliska styrkor under 2003 dödade 97 personer i utomrättsliga
              avrättningar. Det var personer som man hade kunnat belägga med
              terrorism. Men ytterligare 500 personer skadades i de här attackerna,
              och mer än hälften av de döda utgjordes av civilpersoner som råkade
              befinna sig i närheten. Detta är också ett brott mot internationell
              rätt.
            </seg>
            <seg n="06228f14">
              I Genèvekonventionens artikel 33 finns också ett förbud mot kollektiva
              bestraffningar. Vi ser att husrivningar har varit ett viktigt
              led i Israels politik gentemot palestinierna. I maj 2003 hade
              denna politik gjort mer än 13 000 palestinier hemlösa. Man sade
              att man gjorde detta av säkerhetsskäl, men det kunde också gälla
              anhöriga till någon man gripit eller vara ganska löst grundat.
              Detta strider också mot internationell rätt.
            </seg>
            <seg n="6721ae61">
              När det gäller den humanitära krisen har man också enligt Genèvekonventionen
              som ockupationsmakt en skyldighet att svara för befolkningens
              välfärd. I dag är det faktiskt det internationella biståndet,
              där Sverige är en stor och viktig part, som har stått för välståndet
              för palestinierna. I dag börjar vi dock få en situation där till
              och med hjälporganisationer får svårt att verka och där vi ser
              att fattigdomen ökar, men där Israel heller inte behöver ta det
              ansvar man enligt internationell rätt har när det gäller människornas
              välfärd på de områden man ockuperar.
            </seg>
            <seg n="c248e0c3">
              När det gäller frihetsberövanden vet vi att det i januari 2004
              var 5 900 palestinier som var frihetsberövade på säkerhetsrelaterade
              grunder. Vi vet också att det finns brister, och det har kommit
              fram att det förekommer tortyr och olagliga frihetsberövanden.
              Det är också brott mot internationell rätt.
            </seg>
            <seg n="c9b26242">
              Den sista frågan handlar om muren, eller barriären det är olika
              beteckningar. I den internationella domstolens yttrande här var
              Sverige en viktig part för att se till att detta kom fram påpekar
              man att Israel på flera punkter bryter mot internationell rätt.
            </seg>
            <seg n="7155e189">
              Sedan får vi inte glömma att även palestinierna bryter mot internationell
              rätt när självmordsbombare vänder sig mot civila israeler och
              låter dem betala priset. Men tittar man på den här uppräkningen
              måste man ändå se att Israel är den part som gång på gång bryter
              mot internationell rätt och som heller inte får ta konsekvenserna
              av sitt handlande.
            </seg>
            <seg n="d0132f88">
              Frågan till utrikesministern är: Vad ska vi göra mer än att säga
              att man inte ska bryta mot denna rätt? När ska Israel få ta konsekvenserna
              av sina brott?
            </seg>
          </u>
          <note type="speaker" n="7e025777">
            Anf. 19 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-848c338604e450cc-0" n="b3ea9b1a">
            <seg n="fc8ade87">
              Fru talman! Jag vill börja med att tacka utrikesministern för
              ett genomarbetat, välavvägt, nyanserat och klokt svar. Det gläder
              mig att utrikesministern har denna syn och denna hållning i denna
              världens mest komplicerade fråga.
            </seg>
            <seg n="7a357c65">
              Dagens interpellanter har varit på en gemensam studieresa, fru
              talman. De har låtit sig bjudas av Diakonia på denna studieresa,
              och nu agerar man i kammaren utifrån de erfarenheter man gjort
              på denna resa. Kammaren har blivit ett slags legitim arena för
              en demonisering av Israel. Detta beklagar jag.
            </seg>
            <seg n="999bd841">
              I början av 80-talet skrev Bernard-Henri Lévy: Israel har blivit
              nationernas jude. Det är ett direkt citat. Den kontext som fick
              honom att skriva så var att Israel utsattes för en tilltagande
              demonisering. Sedan dess har detta eskalerat.
            </seg>
            <seg n="7d3ae770">
              Jag och mitt parti kan se tillbaka på 35 år av ställningstagande
              för en tvåstatslösning där Israel och Palestina ska kunna leva
              i fred med varandra, sida vid sida. Vi sade detta vid ett landsmöte
              1969 och myntade i och med det begreppet tvåstatslösning. Det
              var första gången i Europa ett politiskt parti sade så. Vi fortsätter
              självfallet att se detta som ett mål, och vi kommer att verka
              för det på olika sätt.
            </seg>
            <seg n="0861feb2">
              Samtidigt måste vi säga att freden skulle ha haft en chans om
              Arafat hade varit den statsman som nu Berndt Ekholm målar upp
              honom som. Statsministern har sagt: Arafat har lämnat scenen,
              men hans dröm om rättvisa och palestinskt självbestämmande lever
              kvar. Den drömmen gav Arafat upp först i Camp David och sedan
              i Taba. Det är väldigt tråkigt. Det talar sitt tydliga språk.
            </seg>
            <seg n="e77b5bd9">
              I Taba 2001 var erbjudandet till den palestinska myndigheten
              från Israels sida oerhört generöst: hela Gaza, 97 % av Västbanken,
              3 % av israeliskt område, till exempel Negev, korridor VästbankenGaza
              samt, inte minst, östra Jerusalems arabiska delar och Tempelberget,
              en symbolisk och religiöst betydelsebärande och viktig plats.
              Detta var budet. Och Arafat sade nej till det.
            </seg>
            <seg n="6fa21f89">
              Vem och vilka har vunnit på hans nej till detta erbjudande? Definitivt
              inte den palestinska befolkning som ni tydligen har mött under
              den här resan, som jag också har mött. Jag har också passerat
              dessa checkpoints , som har tilltagit i antal. Det är förfärligt
              att det är på det sättet, men vi ska inte glömma varför. Vad är
              ursprunget till detta? Jo, det är de systematiska terroraktionerna
              som Israel utsätts för.
            </seg>
            <seg n="b66a80aa">
              Ni talar hela tiden om Israels ansvar, och Israel har ett ansvar.
              Yvonne Ruwaida säger att Israel har ett särskilt ansvar som den
              största och starkaste makten. Men kom ihåg en sak, stridsvagnar
              kan inte bekämpa vandrande bomber som kliver in på bussar, kaféer
              och andra platser. Terroraktionerna mot civilbefolkningen måste
              få ett slut. Det går inte att lägga över ansvaret enbart på Israel.
            </seg>
            <seg n="4f7ec79a">
              Jag kommer tillbaka i nästa inlägg.
            </seg>
          </u>
          <note type="speaker" n="a59d08d5">
            Anf. 20 EWA BJÖRLING (m):
          </note>
          <u who="ewa_bjorling_d08852" xml:id="i-50e9660d54613d83-0" n="6edf9a65">
            <seg n="b966096d">
              Fru talman! Fred i Mellanöstern har varit en infekterad fråga
              en väldigt lång tid. Den del som gäller Israel och Palestina ses
              också ibland som den enda nyckeln till övrig fred i Mellanöstern.
              Hur många gånger har vi inte hört uttalandet världen över att
              freden mellan Israel och Palestina måste uppnås först innan någon
              annan konflikt i regionen kan lösas? Jag håller inte med om detta.
              Alla konflikter i Mellanöstern måste man kunna arbeta med parallellt.
              Därför är det inte mindre viktigt att vi försöker vara behjälpliga
              i just den här konflikten.
            </seg>
            <seg n="80577e0b">
              Fru talman! Det palestinska folket behöver nu en ny demokratiskt
              vald ledare som också är en riktig demokrat, i stället för Arafat,
              mannen som var gift med Palestina. USA:s president Bush uttryckte
              det här som ett betydelsefullt ögonblick i palestinsk historia
              och hoppades att framtiden kommer att bringa fred och fullföljande
              av ett oberoende demokratiskt Palestina i harmoni med sina grannar.
              Detta sade han med anledning av Arafats död.
            </seg>
            <seg n="a93c00ae">
              Storbritanniens premiärminister Blair uttalar att vi ska göra
              allt vi kan för att hjälpa parterna att nå en rättfärdig och bestående
              lösning. Sverige bör också vara med i detta och genom EU verka
              för att återuppta färdplanen för fred.
            </seg>
            <seg n="e868bf2c">
              Så långt tror jag att vi alla är överens. Därför är det viktigt
              att vi nu ställer krav både på palestinier och på israeler för
              att i första hand kunna genomföra ett demokratiskt palestinskt
              val enligt internationellt etablerade kriterier. Min förhoppning
              är också att regeringen i framtiden skapar nya mer effektiva kanaler
              för att kunna bidra både till det nära förestående valet och senare
              till en långsiktig fred, som vi alla vill ha.
            </seg>
            <seg n="7ff04dab">
              Men, fru talman, döm om min förvåning när utrikesminister Laila
              Freivalds uttrycker att hon inte ser det som något problem att
              också Hamas ställer upp i det palestinska valet. Hamas är terroriststämplat
              av EU.
            </seg>
            <seg n="64236f39">
              Förvisso bedriver Hamas också en social verksamhet, men vart
              leder den? Det handlar ju om att mota in fattiga människor i Hamas
              fålla redan från barnsben. Hjärntvätt är ett bättre ord, för att
              vara tillräckligt tydlig.
            </seg>
            <seg n="bcadac8f">
              Självklart är att de som har fått möjlighet att låta sina barn
              gå i skolan på Hamas initiativ inte heller fördömer Hamas i första
              taget. Det är ju den hand som föder dem. Dessutom fostras de här
              barnen i Hamas anda redan från början, från barnsben upp till
              det att de är vuxna. Ren indoktrinering.
            </seg>
            <seg n="0493807d">
              Fru talman! Jag vill fråga utrikesministern om hon har någon
              egen annan information om Hamas än den jag och vi andra känner
              till, eftersom detta uttalande har skett. Vad beror ställningstagandet
              annars på?
            </seg>
          </u>
          <note type="speaker" n="da54b98a">
            Anf. 21 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-5" n="6918beab">
            <seg n="b9a1bdf1">
              Fru talman! Nej, Sveriges politik när det gäller konflikten i
              Mellanöstern mellan palestinier och israeler har inte förändrats.
              Den ligger fast. Den har varit konsekvent under mycket lång tid.
              Den handlar om att Sverige på olika sätt agerar och stöder olika
              krafter för att åstadkomma fred mellan palestinier och israeler,
              en fred som utgår från att det finns två självständiga stater
              som är demokratiska och lever i fred med varandra. Det är det
              politiken går ut på.
            </seg>
            <seg n="d5d091ec">
              Sedan händer det saker av olika slag under resans gång, ageranden
              från de involverade parterna som får oss att reagera och ta ställning
              på ett eller annat sätt. Men vi får inte tappa bort det som är
              målsättningen med hela politiken, att stödja en fredsprocess som
              leder fram till det här slutet.
            </seg>
            <seg n="98cad840">
              Det här gör naturligtvis att vi i olika skeden måste agera och
              ta ställning till olika förhållanden. Mot Israels ockupation och
              bosättning på ockuperad mark liksom fortsatt utveckling av bosättningar
              protesterar vi. När Israel bygger en skyddsbarriär på ockuperad
              mark protesterar vi även mot det. Vi protesterar mot det övervåld
              som används, mot de avrättningar och kollektiva bestraffningar
              som vi inte tycker är i överensstämmelse med internationell rätt.
              Vi protesterar mot palestinier som begår terrorhot mot oskyldiga
              israeler.
            </seg>
            <seg n="a5cfcb2b">
              Vi måste naturligtvis hela tiden ta ställning till och förhålla
              oss till det som sker. Vi gör det på sådant sätt att vi tydligt
              markerar att den internationella rätten måste respekteras, men
              samtidigt också på ett sådant sätt att vi inte tappar bort vad
              som är det vi vill åstadkomma.
            </seg>
            <seg n="df182996">
              Alice Åström! Det här är inget brottmål i Sverige som man kan
              hantera på så sätt att någon begår brott och nu ska få se konsekvenserna
              av det. Vi får inte tappa bort vad vi egentligen vill åstadkomma
              i det här sammanhanget.
            </seg>
            <seg n="c6b77552">
              När det gäller de konkreta åtgärder som måste till från omvärlden,
              som är engagerad nu när det finns en möjlighet att återuppta fredsprocessen
              som ju har legat still i över ett år, är valet en av de viktiga
              frågorna. EU har bestämt sig för att spela en mycket aktiv roll,
              naturligtvis som en del av den kvartett som finns på plats även
              USA, FN och Ryssland är aktörer men också att alldeles självständigt
              ta ett ansvar för utvecklingen i det palestinska området. Vi koncentrerar
              oss bland annat på valen. Säkerheten är en annan fråga. Den ekonomiska
              utvecklingen och institutionsbyggandet är ytterligare frågor.
            </seg>
            <seg n="3c65f1ba">
              När det gäller valet fick jag en del konkreta frågor, bland annat
              från Anita Brodén. EU är på plats. Man har inrättat ett kontor.
              Det pågår ett intensivt arbete med att förbereda möjligheterna
              till val. I det ingår också nära kontakter och samarbete med Israel.
              Och Israel har försäkrat på olika nivåer att man kommer att medverka
              till att valet kan genomföras. Det innebär bland annat att man
              måste skapa möjlighet till rörlighet så att människor har möjlighet
              att registrera sig och har möjlighet att rösta.
            </seg>
            <seg n="1fb67ce2">
              Vi hoppas att den positiva anda som just nu finns, med det väldigt
              tydliga ställningstagande som finns, bland annat från EU på plats,
              faktiskt ska leda till att det genomförs ett konkret handfast
              arbete som möjliggör genomförande av val.
            </seg>
            <seg n="0c1aaf4b">
              Ulrik Lindgren tog bland annat upp säkerhetsfrågan. Den är naturligtvis
              viktig i det här sammanhanget. Om inte människor känner sig säkra
              kommer de inte att våga rösta eller delta i den process som inleds.
            </seg>
            <seg n="b39d084f">
              Jag återkommer.
            </seg>
          </u>
          <note type="speaker" n="5fba1ac4">
            Anf. 22 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-a7c33653d91217d8-1" n="9b492c2c">
            <seg n="d4d210ac">
              Fru talman! Utrikesministern! Om inte den svenska politiken förändrats
              skulle jag gärna vilja höra ett uttalande av utrikesministern
              där hon säger följande: Israels gränser ska baseras på folkrätten
              och följa FN-resolutionerna 242, 338 och 1397, och det är Israel
              som stat som har ett större ansvar. Om jag hör de sakerna från
              utrikesministern kommer jag att tro att politiken inte har förändrats.
            </seg>
            <seg n="776c7fc4">
              Jag kommer att fortsätta att ta upp det vi gör. Jag hörde utrikesministern
              säga att vi protesterar mot att muren byggs. Vi protesterar mot
              brott mot den internationella rätten. Men i sitt svar säger Laila
              Freivalds att vi kommer att kräva att Israel ska följa Internationella
              domstolens rådgivande yttrande.
            </seg>
            <seg n="c1df9baf">
              Men det som den internationella domstolen fastslog den 9 juli
              var att alla parter enligt Genèvekonventionen är skyldiga att
              sörja för att Israel följer internationell rätt. De gör det inte,
              och de verkar inte avse att göra det. Räcker det då att säga vi
              protesterar eller vi kräver? Varför börjar man inte använda andra
              metoder?
            </seg>
            <seg n="6311389e">
              Vi har använt, både vi i Sverige och EU, och vi använder andra,
              metoder som till exempel delvisa bojkotter när det gäller andra
              konfliktsituationer. Israel självt använder bojkott. Laila Freivalds
              får inte själv bestämma vem hon ska besöka om hon ska besöka den
              israeliska regeringen. Vi som parlamentarikerdelegation får inte
              själva bestämma. Vi blir bojkottade av regeringspartiet om vi
              inte säger att vi inte ska träffa någon på den palestinska sidan
              och att vi inte ska träffa vissa av fredsaktivisterna på den israeliska
              sidan. Det är att använda bojkott som medel. Israel har använt
              det i andra fall.
            </seg>
            <seg n="88a595c1">
              Varför använder vi inte andra metoder? Hur ska vi inom kort tid
              se till att sörja för att Israel följer internationell rätt? Det
              skulle jag vilja ha ett svar på.
            </seg>
            <seg n="1ee3b54c">
              Jag är också oroad över dubbelheten i Israels politik. Nu ska
              man nästa år i den israeliska budgeten satsa en halv miljard kronor
              på utveckling av bosättningarna på ockuperad mark. Det handlar
              till exempel om bosättningar som i dag inte är bosättningar. Man
              bygger utposter som är olagliga, som enligt den israeliska staten
              inte är lagliga. Då ska de pengarna användas för att dra elledningar
              till utposterna och göra dem lagliga, det vill säga man utökar
              antalet bosättningar. Det verkar som att världen bara blundar
              för allt det som sker på ockuperad mark. Det som sker är att palestinierna
              snart inte längre har ett land kvar. Allt är taget av israelerna.
            </seg>
            <seg n="fd9a67f3">
              Jag utgick från i en sorts naivitet att de flesta här i riksdagen
              försvarade FN. FN säger att kollektivbestraffningar av befolkningar
              inte ska finnas. Det verkar som att det finns de i riksdagen som
              stöder tanken på att människor kollektivbestraffas som palestinierna
              när man bygger 702 checkpoints inom de palestinska områdena. Det
              är inte säkerhet för Israel. Säkerhet för Israel vore att ha en
              gräns där FN har sagt att gränsen ska ligga. Då hade man haft
              säkerhet.
            </seg>
          </u>
          <note type="speaker" n="f884f859">
            Anf. 23 BERNDT EKHOLM (s):
          </note>
          <u who="berndt_ekholm_c786a4" xml:id="i-865554fd95bcbc94-1" n="31cd768e" next="i-8af99c81403b32d8-1">
            <seg n="6f818d02">
              Fru talman! Jag har besökt det här området kanske tio gånger.
              Det jag slogs av vid det här tillfället var hur snabbt situationen
              har försämrats och blivit värre. När man reser i de ockuperade
              områdena kan man inte undgå att se hur den palestinska bebyggelsen
              förfaller. Så långt jag förstår är det i allt väsentligt på grund
              av att det inte finns pengar för att reparera bostäderna. Dessutom
              innebär alla dessa checkpoints svårigheter att göra det rent praktiskt.
            </seg>
            <seg n="f8b6137e">
              Samtidigt som man ser villkoren för dessa palestinska byar ser
              man att det på nästan varenda kulle särskilt på Västbanken, naturligtvis
              i Gaza också, fast där finns inga kullar, mest bara sand finns
              israeliska bosättningar av första klassens kvalitet. De har expanderat
              enormt. Om vi räknar in östra Jerusalem är de uppe ända i 400
              000. Detta är i direkt strid med vad internationell rätt medger.
              Det blir påtagligt.
            </seg>
            <seg n="0cfc0e05">
              När man ska åka till de israeliska bosättningarna åker man på
              särskilda vägar medan palestinierna får åka på sina vägar. Det
              är en ren åtskillnadspolitik en sådan har vi sett på andra ställen
              i världen som drivs av Israel. Det är inte palestinierna som vill
              ha det så.
            </seg>
            <seg n="c93f54fc">
              Vi har fått ta del av hur den praktiska situationen ser ut på
              kartan. Jag håller självfallet inte med om vad Cecilia Wikström
              säger. Det är sakligt fel. I 1947 års beslut fick palestinierna
              ungefär hälften av marken. 1967 var ungefär 23 % av marken kvar.
              Nu, med det Cecilia Wikström kallar för det generösa erbjudandet,
              har de 1718 % av det område som palestinierna ursprungligen bodde
              i. Det är det generösa budet. Precis som jag sade förra gången
              är områdena i praktiken avskurna från varandra. Israel tänker
              behålla så många bosättningar att det inte blir en riktigt sammanhängande
              statsbildning. Man kan ta sig runt, men det blir inte riktigt
              sammanhängande. Den blir då knappast livskraftig. Jag är glad
              för att utrikesministern i sitt svar sade att det ska vara en
              livskraftig palestinsk stat.
            </seg>
            <seg n="e3243433">
              Camp David och Taba var ett bra steg på vägen, men det var inte
              det enormt generösa erbjudande som israelerna vill säga att det
              var. Det var generöst i någon mening, men det var inte så generöst.
              Man borde kunna förstå palestinierna som vill återgå till 1967
              års gränser.
            </seg>
            <seg n="a0f47066">
              Jag är glad över att utrikesministern i sitt svar sade att hon
              ser konflikten som en form av kärnkonflikt. Om vi kan lösa den
              kan vi påverka hela regionen. Det är precis min syn. Där har Ewa
              Björling och vi uppenbart olika syn. Ewa Björling säger att hon
              inte vill se det så. Jag tror att det är precis så. Hade man kunnat
              lösa konflikten så skulle man ha löst ut många andra konflikter.
              Jag har deltagit så mycket i Mellanösternsammanhang och Barcelonaprocessen
              att jag har kunnat se vilka blockeringar konflikten har medfört.
              Den blockerar allt från storpolitik till enkla vardagliga lösningar.
              Det måste vi erkänna, och därför är den så viktig att lösa.
            </seg>
            <seg n="2badeb63">
              Jag är glad över att utrikesministern uttalar förhoppningar om
              att Hamas ska delta i valet. Det är den praktiska realiteten.
              Det är vad palestinierna räknar med om de ska kunna hålla samman
              sitt samhälle. Men självklart måste Hamas avsvära sig våldet som
              metod.
            </seg>
          </u>
          <note n="f9e85236">
            Anf. 24 ANITA BRODÉN (fp):
          </note>
          <u who="berndt_ekholm_c786a4" xml:id="i-8af99c81403b32d8-1" n="31cd768e" prev="i-865554fd95bcbc94-1">
            <seg n="f66ee923">
              Fru talman! Jag kan också informera om att samtalet kommer att
              fortsätta även i vår partigrupp under kvällen. Vi har lyft fram
              just den frågeställningen. Det är många och komplexa frågor vi
              tillsammans måste belysa.
            </seg>
            <seg n="2ad89c88">
              Det är viktigt att vi har denna interpellationsdebatt. Vi kan
              lyfta fram båda parternas rättigheter och skyldigheter. Diakonia,
              som stod som arrangör för den parlamentarikerresa vi var på, gjorde
              det på ett alldeles utomordentligt sätt. Där fick vi möjlighet
              att få komplexiteten belyst för oss.
            </seg>
            <seg n="b572751a">
              Fru talman! Utrikesministern! Trots en mängd oroshärdar i vår
              omgivning kan vi ändå skönja en viss spirande demokratirörelse.
              Men det är med stora svårigheter som demokrati kan genomföras
              på grund av maktbegär, korruption, våld och ibland ockupation.
              Ukraina och Irak är också aktuella exempel.
            </seg>
            <seg n="f8b47124">
              På vilket sätt, utrikesministern, stöder regeringen alla de demokratiska
              krafter som spirar i flera av dessa länder? Sker utbyten? Sker
              besök? På vad sätt har vi från vårt land möjlighet att lyfta fram
              de viktiga demokratirörelserna som verkar från rötterna?
            </seg>
            <seg n="9e883bbe">
              Jag delar Laila Freivalds uppfattning att efter ett väl genomfört
              val med en legitimt vald ledare skulle möjligheter öppnas för
              att fredsprocessen kan få ny styrka. På vilket sätt avser Laila
              Freivalds och regeringen att aktivt och konstruktivt driva på
              denna viktiga utveckling?
            </seg>
          </u>
          <note type="speaker" n="44c7d89a">
            Anf. 25 ULRIK LINDGREN (kd):
          </note>
          <u who="ulrik_lindgren_5f7848" xml:id="i-c292e71382dbae39-1" n="6d29d5d0">
            <seg n="60949785">
              Fru talman! Som Annika Qarlsson berättade ligger mycket av samtalet
              nere mellan ledningarna för de olika folken. Men det är ändå värt
              att framhålla de grupper som jobbar över gränsen, både palestinier
              och israeler, med människorättsfrågor, sjukvård eller rent praktiskt
              med olivplockning vid skördetid. Det finns människor som har kontakt
              och som jobbar intensivt för någonting annat än det vi ser i dag.
            </seg>
            <seg n="d4dd0eff">
              Ett nytt palestinskt ledarskap som är demokratiskt utsett borde
              också kunna formas.
            </seg>
            <seg n="f06f8dd2">
              Om det blir två demokratier i området väljs inte, säger all erfarenhet,
              krig. I stället väljer man att tala med varandra.
            </seg>
            <seg n="2b03c6cc">
              Jag tycker absolut att Cecilia Wikström har rätt i att det beträffande
              den palestinska sidan, ofta med Arafat i spetsen, har handlat
              om försuttna chanser och om att man i stället har valt kriget
              och våldet. Att man har gjort det valet beror just på att man
              inte har haft en demokratisk struktur för hur man ska fatta beslut
              och för hur man ska agera.
            </seg>
            <seg n="5c99ee0a">
              Oavsett vad man säger att Tabafredsförhandlingarna innehöll hade
              det naturligtvis varit avsevärt mycket bättre att sitta kvar i
              förhandlingar än att gå ut i ett krigstillstånd, något som man
              måste säga att de fyra senaste åren har inneburit. Det är sjufalt
              värre än att sitta kvar i Taba och fortsatt tala med varandra.
            </seg>
            <seg n="1ed72eb7">
              Något av hopp att ta fasta på är också att det israeliska parlamentet
              har beslutat att lämna Gaza och utrymma bosättningarna där. Vi
              kan hysa tvivel om avsikten hos den israeliska ledningen, om vad
              detta kommer att medföra vad gäller Västbanken om man i stället
              kompenserar med att bygga ut ännu mer där. Att man faktiskt har
              beslutat om en utrymning är, tycker jag, i alla fall något. Det
              är bättre än att vara kvar.
            </seg>
            <seg n="99981ebf">
              Med tanke också på demokratin ska man betänka att Israel som
              demokrati visar upp en debatt i medierna med alla ingredienser,
              något som inte omvärlden gör i det här området. Bland annat visar
              det sig att 70 % av israelerna vill avsluta ockupationen och då
              inte bara av Gaza utan även av Västbanken.
            </seg>
            <seg n="bad25ceb">
              Den israeliska demokratin visar också upp sådant som en vägrarrörelse
              inom försvarsmakten, det vill säga en vägrarrörelse som inte bara
              blint lyder order utan som också tänker själv, som granskar sina
              order och följer de order som går ihop med den egna etiska övertygelsen.
              Israel visar alltså upp demokratiska ingredienser som också måste
              bli verklighet på den andra sidan som en förutsättning för och
              som en klar förbättring av möjligheterna att nå fred i området.
            </seg>
            <seg n="1ac83374">
              När Sverige ska medverka i att göra området säkrare, i att bygga
              säkerheten i området, måste kravet på en demokratisering av den
              palestinska sidan också vara otvetydigt. Det räcker inte med att
              vår utrikesminister ger beskedet: Jodå, vi kan ställa upp med
              en internationell fredsstyrka. Vi ska också kräva en demokratisering.
              Vi ska ha många krav på Israel om att aktivt medverka, men vi
              måste också ha ett absolut krav på en demokratisering.
            </seg>
            <seg n="0665178a">
              Jag skulle också vilja ha ett förtydligande från vår utrikesminister
              angående Hamas. Från andra oroshärdar, såsom Baskien och Nordirland,
              vet vi hur tidigare terroristorganisationer kan omvandlas och
              gå in i ett demokratiskt arbete. Det måste det vara ett absolut
              krav att göra det, för annars går det inte att vara med i ett
              demokratiskt arbete. Terrorism och att samtidigt vara med i ett
              politiskt parti går inte ihop!
            </seg>
          </u>
          <note type="speaker" n="d89bd40b">
            Anf. 26 ANNIKA QARLSSON (c):
          </note>
          <u who="annika_qarlsson_19f936" xml:id="i-d0c47e81f65f56f3-1" n="9ccc0636">
            <seg n="4c7b50c1">
              Fru talman! Jag fick nog inte riktigt svar på min fråga, så jag
              ska försöka göra ett förtydligande här.
            </seg>
            <seg n="79009cc8">
              Vad vi ser vare sig vi följer svenska medier eller vi varit där
              nere på plats och följt det hela är en dramatiskt ökande våldsspiral,
              från Israels sida med både barriärbygget och de bosättningar jag
              tidigare talat om men också från palestiniernas sida med självmordsbombare.
              Ingen av de här sakerna rättfärdigas av den andres illdåd, utan
              båda två behöver ha en internationellt större press på sig att
              avsluta den här typen av aktioner.
            </seg>
            <seg n="bf5d7bfe">
              När det gäller vad både FN:s generalförsamling och internationella
              domstolar har sagt kan det konstateras att både ockupationen muren
              och barriären och bosättningsbiten inte är enligt internationell
              rätt.
            </seg>
            <seg n="4fc197fe">
              Hur ska vi då komma åt detta? EU har ju gett mycket goda handelsvillkor.
              Det finns olika typer av bistånd och så vidare. Vad jag frågat
              är hur vi rent konkret kan arbeta för att det blir ett stopp på
              den här politiken. Vad har vi gjort, och vad kan vi göra framöver?
              Handlar det om handel? Handlar det om bojkott? Handlar det om
              internationell press?
            </seg>
            <seg n="66dc4f0e">
              I svenska medier har vi ändå kunnat få någon rapport om att Bush
              och Blair diskuterar de här frågorna. Det vore värdefullt att
              få höra hur Sveriges utrikesminister agerar inom EU för att se
              hur vi kan just sätta nämnda internationella press på båda parter.
            </seg>
            <seg n="86d9c2fc">
              I dag handlar den inslagna vägen om död och förnedring, om självmordsbombare
              och ockupation. Men vad vi behöver är att båda parter sätter sig
              vid förhandlingsbordet i en förhandling som leder till att båda
              parter står som vinnare, för annars kan vi inte se någon möjlighet
              till en långsiktigt hållbar fred över huvud taget.
            </seg>
          </u>
          <note type="speaker" n="935b2c5d">
            Anf. 27 ALICE ÅSTRÖM (v):
          </note>
          <u who="alice_astrom_5d697c" xml:id="i-79615acd0c4e2a35-1" n="5f9ba503">
            <seg n="e412c321">
              Fru talman! Först ska jag passa på att tacka för svaret när det
              gäller Sveriges agerande och när det gäller stödet för de val
              som nu ska hållas. En återkommande sak där nere som varje palestinier
              och varje gruppering, även den israeliska fredsrörelsen, väldigt
              tydligt betonade var att nu måste man få möjlighet att gå till
              val. Det stödet är det oerhört viktigt att få så att man kan genomföra
              det. Det tror jag är en möjlighet till en ny fredsprocess.
            </seg>
            <seg n="eb052cf4">
              Sedan har vi detta med internationell rätt. Det här är ingen
              domstol. Inte heller går det att döma. Men det är viktigt att
              titta på associationsavtalet mellan Israel och EU. Man bör följa
              upp det och titta på det. Det finns en möjlighet att pressa på
              där.
            </seg>
            <seg n="eb1b8762">
              Sverige importerar vapendelar vi är importörer av vapen från
              Israel. Ja, man borde fråga sig om man verkligen ska göra det
              när det är ett land som så flagrant bryter mot internationell
              rätt.
            </seg>
            <seg n="3f49a2ef">
              EU har nu ställt krav på Israel när det gäller att få medel återbetalade
              medel som EU betalat ut i biståndsprojekt till palestinierna men
              som nu är förödda av Israel. Att man har ställt kravet på återbetalning
              av de här resurserna är också en fråga som det är viktigt att
              fortsätta att driva. Jag tror att man måste ta alla tillfällen
              i akt.
            </seg>
            <seg n="6c5ca10c">
              Även om jag låter väldigt kritisk vill jag betona att det vi
              väldigt mycket mötte där nere och det man som svensk möttes av
              på den palestinska sidan var medvetenheten om det stöd som de
              i väldigt många år hade fått från Sverige och som haft en stor
              betydelse för att de ändå klarat sig så som de har gjort.
            </seg>
            <seg n="05f0edd5">
              Den sista frågan jag vill ta upp gäller utrymningen av Gaza.
              Den frågan har jag inte med i min interpellation, men den har
              varit uppe i debatten. När tillbakadragandet från Gaza diskuteras
              är det också viktigt att vara tydlig om vad det handlar om. Ibland
              låter det nämligen som ett väldigt positivt steg att man nu får
              den här biten. Men då måste det också läggas till att där finns
              med att Israel kommer att ha kontroll över gränsen givetvis mot
              Israel men också mot Egypten. Man kommer att ha större buffertzoner.
              Man kommer också att ha kontroll över luftrummet. Man ska ha kontroll
              över hela sjögränsen, så i själva verket behåller Israel kontrollen
              runtomkring Gaza mot Egypten, sjövägen och luftvägen. Vad som
              egentligen blir kvar är ett litet område som är väldigt tätbefolkat
              och där det finns ganska få möjligheter att odla och att överleva
              egentligen att ha ett självständigt liv.
            </seg>
            <seg n="66403159">
              Utrymningen av Gaza är alltså inget steg på vägen mot fred. Dock
              är det ett sätt att börja dialogen. Jag tackar utrikesministern
              för att det här också finns med i svaret. Jag hoppas att vi kan
              fortsätta den här diskussionen och debatten och att den framtida
              processen med valet faktiskt öppnar upp så att vi äntligen kan
              se positiva steg också i den här processen.
            </seg>
          </u>
          <note type="speaker" n="b2613ecf">
            Anf. 28 CECILIA WIKSTRÖM (fp):
          </note>
          <u who="cecilia_wikstrom_7c4790" xml:id="i-848c338604e450cc-1" n="b3ea9b1a">
            <seg n="ae394ad7">
              Fru talman! Även jag vill se en saklig, nyanserad och berättigad
              kritik mot Israel självfallet är det så.
            </seg>
            <seg n="b4079ace">
              All användning av oproportionerligt våld är sådant som strider
              mot humanitär och internationell rätt. Det kan vi aldrig godta,
              utan det måste vi kritisera självfallet är det så.
            </seg>
            <seg n="59f8a009">
              Självfallet ska vi också kunna kritisera Israels bosättningspolitik,
              som är fullständigt absurd.
            </seg>
            <seg n="b11e7a68">
              Bosättningarna måste av många skäl avvecklas fullt ut. Om detta
              verkar vi vara överens här i kammaren i dag. Jag menar också att
              det är ytterst viktigt att vi stöder de israeliska politiska krafter
              som är beredda att verka för en varaktig fred.
            </seg>
            <seg n="b64bda8e">
              Folkpartiet menar att barriären självfallet ska rivas där den
              strider mot folkrätten i enlighet med det beslut som Israels Högsta
              domstol redan har fattat. Detta återstår för Israel att verkställa.
              Men vi måste också komma ihåg att bevekelsegrunden för denna säkerhetsbarriär
              är det oproportionerliga våld som Israels civilbefolkning utsätts
              för.
            </seg>
            <seg n="c76a6339">
              Fru talman! Jag känner till en familj som har tre barn. För ett
              år sedan dog deras 19-åriga syster vid en bussbombning tillsammans
              med en annan släkting. Om i denna familj mamman eller pappan är
              så mycket som en minut försenad hem från jobbet får barnen panikångest.
              De tror att det har hänt igen. Nu är det en självmordsbombare
              som har forcerat någon checkpoint , tagit sig in i landet och
              sprängt sig själv i luften på en restaurang, ett kafé, en busshållplats
              eller en buss.
            </seg>
            <seg n="c4acbd5d">
              Detta motiv saknas i debatten. Vi talar mycket om palestinska
              offer för konflikten men väldigt sällan om israeliska offer. Jag
              känner de här människorna och vet hur de har det. Det är ytterst
              viktigt att även detta lyfts fram.
            </seg>
          </u>
          <note type="speaker" n="2183a612">
            Anf. 29 EWA BJÖRLING (m):
          </note>
          <u who="ewa_bjorling_d08852" xml:id="i-50e9660d54613d83-1" n="6edf9a65">
            <seg n="9a13ff56">
              Fru talman! Jag vill till att börja med säga till Berndt Ekholm
              att det nog är en missuppfattning. Jag sade att det är mycket
              viktigt att vi engagerar oss i IsraelPalestina-konflikten. Men
              jag säger också att Mellanösternfrågan inte bara beror på den.
              Vi måste kunna handla parallellt med alla de olika konflikthärdar
              som finns i regionen. Allting ska kunna ske tillsammans.
            </seg>
            <seg n="a68a319e">
              När det gäller Hamas vill jag uppmana till att läsa deras hemsida
              lite noggrannare. Hamas grundades som en motvikt till det sekulariserade
              PLO redan 1986. De säger att de vill stötta den palestinska islamiska
              rörelsens själ. De attacker som har utförts ses av de inblandade
              som en religiös aktivitet, Istishad, och personen som utför dådet
              är en mujahid, det vill säga martyrdöd, eftersom självmord inte
              får förekomma inom islam.
            </seg>
            <seg n="29c5b233">
              De vill utmåla att israeler vanhelgar islam. De utlovar också
              en mycket ljusare framtid när rättvisa är nådd. Det tycker jag
              tyvärr inte att man kan koppla samman med ett demokratiskt parti.
              Deras mål är att befria arabiskt-muslimskt land i Palestina och
              upprätta en islamisk stat. Det förutsätter att den israeliska
              statsbildningen förintas, och man använder som jag sade självmord
              som vapen.
            </seg>
            <seg n="b04d2a64">
              Jag tror aldrig att de kan erkänna eller leva i fred med Israel
              på riktigt. De kan inte heller av religiösa skäl vara villiga
              att kompromissa om Hamas riktiga slutmål. De opererar dels med
              underrättelsetjänst, dels med social och ekonomisk verksamhet.
              De har också en militant gren som utför det heliga kriget. Alla
              de delarna står Hamas för.
            </seg>
            <seg n="71f744b4">
              Att då göra uttalanden som utrikesministern har gjort är ganska
              allvarligt. Det är inte ett steg i rätt riktning. Varför visar
              inte utrikesministern i stället sin starka avsky för den här delen
              av Hamas? Det vore ett väldigt viktigt ställningstagande så att
              vi inte ser genom fingrarna när det gäller icke-demokratiska rörelser
              och terrorism.
            </seg>
          </u>
          <note type="speaker" n="0674d41a">
            Anf. 30 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-6" n="6918beab">
            <seg n="3f83e67a">
              Fru talman! Jag måste återigen läsa upp för Yvonne Ruwaida vad
              jag sade i min inledning: Vi vill att det upprättas en fredlig,
              demokratisk och livskraftig demokratisk palestinsk stat i enlighet
              med folkrättens principer. Där ingår en bekräftelse av FN:s säkerhetsråds
              viktiga resolutioner 242, 338 och 1397. Därutöver har EU väldigt
              tydligt i sitt ställningstagande sagt att avvikelser från 1967
              års gränser bara kan åstadkommas genom överenskommelse mellan
              parterna.
            </seg>
            <seg n="420f73e1">
              Hur får man i gång tillbakadragandet? Egentligen är frågan: Hur
              får man i gång den färdplan som kvartetten arbetade fram? Det
              var enligt den som det stegvis skulle leda fram till slutmålet
              två självständiga stater. Där ingick tillbakadragandet redan i
              det första steget. Problemet var att det aldrig startade över
              huvud taget, utan det blev stående.
            </seg>
            <seg n="bdf20883">
              Nu ser vi en möjlighet genom de olika förändringar som har skett
              och omständigheter. Den ensidiga proklamationen om att dra sig
              tillbaka från Gaza kan ses såsom en möjlighet att säga ja till
              att ta ett första steg i enlighet med färdplanen. Det har kvartetten
              och i praktiken hela världssamfundet förklarat. Det finns ett
              oerhört starkt tryck på Israel att det är detta som måste ske.
            </seg>
            <seg n="d2ef63fe">
              Vilka intentioner Israel hade när man fattade beslut om Gaza
              vet vi inte. Det viktigaste är att säkerställa att det ensidiga
              uttalandet nu blir en del av färdplanens olika steg. Jag har förståelse
              för den tidigare diskussionen om vilka åtgärder man kan vidta
              i form av bojkott, sanktioner eller något annat. Men just nu är
              det knappast läge att diskutera det. Nu finns det en möjlighet.
              Om alla i omgivningen, USA inkluderat, är eniga om att färdplanen
              måste sätta i gång och Gaza bli startpunkten på det hela finns
              det en möjlighet. Den möjligheten måste tas.
            </seg>
            <seg n="4c262576">
              Tillbaka till frågan om säkerhet. Den är naturligtvis oerhört
              viktig. I samma ögonblick bomber exploderar och övervåld sker
              igen finns det en risk för att bromsarna slår till och att den
              process vi vill se inte kommer i gång. Det nya temporära ledarskapet
              för palestinierna har tagit ett tydligt ledarskap när det gäller
              säkerhetsstyrkorna, men de är otillräckliga.
            </seg>
            <seg n="cc7d70cd">
              Därför har EU nu redan etablerat ett samarbete på plats för utbildning
              av palestinska poliser. Egypten är involverat i det arbetet. Sverige
              har erbjudit sig att skicka personal för att delta i utbildningsinsatserna.
            </seg>
            <seg n="0082091d">
              I säkerhetsfrågan ligger också att säkerställa att Israel tar
              sitt ansvar och avstår från åtgärder som i sin tur kan leda till
              nya utbrott av våld. Det finns ett mycket starkt tryck från omvärlden
              på båda parter just när det gäller säkerhetsfrågan eftersom den
              är så central.
            </seg>
            <seg n="36be25d5">
              Jag har aldrig uttalat att Hamas inte är något problem, Ewa Björling.
              Hamas är en terrororganisation och därigenom en del av det problem
              som terrorn är i vår värld. Vad jag har sagt är att om det visar
              sig att Hamas vill delta i en demokratisk process och ta avstånd
              från terror är det välkommet. Jag hoppas att Ewa Björling delar
              den uppfattningen.
            </seg>
            <seg n="f3fdaaea">
              Anita Brodén och Ulrik Lindgren tog upp olika aspekter av någonting
              som är oerhört viktigt i det här sammanhanget. Det är att säkerställa
              att människor på båda sidor har möjlighet att mötas. En förutsättning
              för fredsprocessen är att den också får en acceptans. Jag ska
              be att få återkomma till denna viktiga del i mitt slutanförande.
            </seg>
          </u>
          <note type="speaker" n="3c9b9b9f">
            Anf. 31 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-a7c33653d91217d8-2" n="9b492c2c">
            <seg n="6136e526">
              Fru talman, alla som lyssnar och utrikesministern! Jag förstår
              inte varför man tror att utrymmandet av Gaza är ett första steg.
              Fred Nu har tittat på den israeliska regeringens budget. Man har
              bara tittat på de pengar som hanteras av Jordbruksdepartementet,
              Bostadsdepartementet och Transportdepartementet. En halv miljard
              kronor går till bosättningarna på Västbanken. Utöver detta går
              också pengar till östra Jerusalem och till bosättningarna via
              Försvarsdepartementet. Men de pengarna redovisas inte. De är inte
              officiella.
            </seg>
            <seg n="82788da4">
              Man väljer att i nästa års budget lägga så mycket på att fortsatt
              bryta mot internationell rätt och bygga in sig på ockuperad mark.
              Hur kan ni då tro att Gazaplanen är ett första steg och att vi
              sedan kommer att hitta en lösning? Gazaplanen kommer att innebära
              ett stort utomhusfängelse i världens mest tätbefolkade och fattiga
              område. Det området kommer inte att vara livskraftigt och kommer
              alltid att vara under kontroll av Israel.
            </seg>
            <seg n="505d53f6">
              Samma sak kommer det att bli med de olika regionerna på Västbanken.
              Man placerar bakom en mur som är högre än Berlinmuren palestinierna
              i utomhusfängelser där de ska ruttna till döds medan världen tiger.
            </seg>
            <seg n="a3ccb6b6">
              Jag tycker att det är dags att agera. Något positivt i det som
              utrikesministern har sagt här är att det just nu knappast är läge
              att använda andra metoder.
            </seg>
            <seg n="4afe4b6e">
              Jag hoppas att man följer internationella domstolsbeslut och
              försöker sörja för att Israel följer internationell rätt och att
              man då använder de metoder som kommer att behövas.
            </seg>
          </u>
          <note type="speaker" n="97727f12">
            Anf. 32 BERNDT EKHOLM (s):
          </note>
          <u who="berndt_ekholm_c786a4" xml:id="i-865554fd95bcbc94-2" n="31cd768e" next="i-8af99c81403b32d8-2">
            <seg n="57580881">
              Fru talman! Cecilia Wikström har nu lämnat kammaren. Jag tänkte
              i alla fall säga till henne att det jag först nämnde i min inledning,
              självmordsbombarna och liknande aktioner som ett problem, tror
              jag att vi ska ta på fullt allvar. Det är självklart att människor
              lever i ett samhälle som kan utsättas för detta upplever en oerhörd
              oro. Det skulle vi göra också. Därför ska det tas på stort allvar.
              Men samtidigt kan man säga att det som palestinierna utsätts för
              är bra mycket värre, om det nu är någon lindring för dem som blir
              utsatta för självmordsbombare. Det är det naturligtvis inte. Båda
              parter är utsatta för ett våld som är mycket skrämmande och som
              förstör livskvalitet och livsmöjligheter. Därför är det så angeläget
              att få ett slut på den här konflikten.
            </seg>
            <seg n="21ea64c4">
              Jag skulle i min avslutningsreplik också vilja berätta att jag
              träffade en parlamentsledamot från regeringspartiet Likud i Knesset.
              Hans uttalande angående valet var att de skulle göra allt som
              var möjligt för att underlätta valet. Jag har också hört uttalanden
              från den israeliska regeringen. Jag tror att det under påtryckningar
              från EU, USA och kanske andra parter faktiskt kan bli så att den
              israeliska regeringen den här gången möjliggör ett bra val. Det
              hoppas jag verkligen, och jag har en i grunden positiv inställning
              på just den punkten.
            </seg>
            <seg n="6bc3ed24">
              Avslutningsvis om Gaza: Jag är som sagt var väldigt nöjd med
              utrikesministerns svar. Jag har egentligen inga frågor. Vi har
              en samsyn på hur det här ska gå till, att detta inte kan få vara
              steget utan att det måste vara en del av en större process. Min
              slutfråga till utrikesministern skulle då kunna bli hur regeringen
              tänker verka för att det blir så att Gaza nu blir inkopplat i
              ett större sammanhang. Efter Arafats död finns det anledning att
              påminna om detta igen, så att man inte skiljer ut det som något
              som får leva sitt eget liv, för det vore väldigt farligt.
            </seg>
          </u>
          <note n="3bccbf52">
            Anf. 33 ANITA BRODÉN (fp):
          </note>
          <u who="berndt_ekholm_c786a4" xml:id="i-8af99c81403b32d8-2" n="31cd768e" prev="i-865554fd95bcbc94-2">
            <seg n="795565c5">
              Fru talman! Jag vill tacka utrikesministern för denna välgörande
              debatt. Jag upplever att vi har fått många klargöranden på många
              viktiga frågeställningar.
            </seg>
            <seg n="de2f179d">
              Jag delar Berndt Ekholms uppfattning och förhoppning att valen
              ska kunna ske på ett så demokratiskt och säkert sätt som det bara
              är möjligt. Men det kan endast ske med hjälp av många, många goda
              krafter.
            </seg>
            <seg n="9196657c">
              Jag har tidigare till statsministern framfört tanken att Sverige
              tillsammans med Norge, eftersom det är två länder som har ett
              internationellt högt anseende vad gäller konfliktlösningsfrågor,
              skulle inrätta ett centrum med all samlad kompetens och samlade
              resurser för att bistå omvärlden i konfliktförebyggande- och konfliktlösningsfrågor.
              Är detta en tanke som Laila Freivalds skulle vilja ta med sig?
            </seg>
          </u>
          <note type="speaker" n="f3c771ab">
            Anf. 34 ULRIK LINDGREN (kd):
          </note>
          <u who="ulrik_lindgren_5f7848" xml:id="i-c292e71382dbae39-2" n="6d29d5d0">
            <seg n="37a885f8">
              Fru talman! Jag får också tacka för denna debatt. Tack också,
              utrikesminister Freivalds, för ett, tycker jag, genomtänkt interpellationssvar.
              Kanske fattas det tid för utrikesministern att hinna ytterligare
              konkretisera vilka insatser Sverige kan göra för att bygga och
              medverka till ökad säkerhet i området. Inte minst gäller det att
              uttrycka demokratiseringskravet på de parter som ska medverka
              för fred, att demokratisering måste genomföras på den palestinska
              sidan och att Israel måste medverka aktivt till att så sker. Vi
              kan också bidra med humanitärt bistånd och annat. Det är också
              fredsbyggande.
            </seg>
            <seg n="1fcb7330">
              Tack också för tydligare besked av statsrådet om Hamas än det
              jag uppfattade att utrikesministern uttryckte i medierna i slutet
              av förra veckan. Det är inte minst viktigt för de krafter bland
              palestinierna som vill någonting helt annat än Hamas, och de är
              många.
            </seg>
            <seg n="0e7e2995">
              Ett internationellt säkerhetsåtagande måste mobiliseras för att
              båda sidor ska låta vapnen vila och parterna i stället ska tala
              med varandra.
            </seg>
            <seg n="306a95ad">
              Jag vill avrunda, fru talman, med att berätta om Bereaved Families
              , som vi träffade därnere. Bereaved Families består av en grupp
              av de är ganska många nu förstås drabbade både israeliska och
              palestinska familjer som har det gemensamt att alla förlorat någon
              nära anhörig i något våldsdåd. De kommer tillsammans över vredes-
              och hämndstadiet, och de arbetar konkret och praktiskt för fred
              och försoning. Och kan dessa, de ytterst drabbade, så borde väl
              också övriga kunna göra det i den här svåra konflikten.
            </seg>
          </u>
          <note type="speaker" n="fbc24c9f">
            Anf. 35 ANNIKA QARLSSON (c):
          </note>
          <u who="annika_qarlsson_19f936" xml:id="i-d0c47e81f65f56f3-2" n="9ccc0636">
            <seg n="f8bc83d0">
              Fru talman! Jag instämmer med Ulrik Lindgren. Precis som Cecilia
              sade förut är det en mängd personliga tragedier som sker på båda
              sidor. Rädda Barnen har i dag i mitt postfack lämnat en rapport
              som handlar om palestinska barns röster. I den här typen av konflikter
              finns det alltid några som drabbas allra hårdast. Oavsett om man
              finns på den israeliska eller på den palestinska sidan är det
              barnen och ungdomarna som har det allra svårast. Den rapport som
              Rädda Barnen kom med nu handlar som sagt om palestinska barns
              röster, Jag saknar mitt hus och min rosa klänning .
            </seg>
            <seg n="9dcbca4f">
              En önskan från alla oss som var med på resan: Se till att göra
              något riktigt bra av det här. Ladda in hårt!
            </seg>
            <seg n="94d360d4">
              Min interpellation handlar om bosättningar, vilket är ett ord
              som inte är i närheten av att säga vad det handlar om. Ordet självmordsbombare
              är åtminstone i närheten av den tragedi det handlar om. Men bosättning
              är faktiskt en fortsättning av ockupation. Man ockuperar ständigt
              ny mark.
            </seg>
            <seg n="3e3038db">
              Du har det här med dig från oss.
            </seg>
          </u>
          <note type="speaker" n="e7269ec5">
            Anf. 36 ALICE ÅSTRÖM (v):
          </note>
          <u who="alice_astrom_5d697c" xml:id="i-79615acd0c4e2a35-2" n="5f9ba503">
            <seg n="104d910c">
              Fru talman! När man precis hade varit där hade man ju väldigt
              starka bilder. Det är väldigt mycket som fastnar. Det går aldrig
              att få fram så här i en debatt.
            </seg>
            <seg n="9c79ce1e">
              Men jag minns bilden av muren. Äldreboendet med de palestinska
              äldre hade en mur som gick ungefär en meter utanför ytterdörren,
              och större delen av släktingarna fanns på andra sidan muren. Det
              var en bild.
            </seg>
            <seg n="efedcd8b">
              Jag minns bilden från Hebron. Där hade de satt upp nät och försökt
              skydda sig från de palestinier som gick där på torget, där det
              egentligen skulle finnas affärer, därför att man kastade sopor
              och slängde urin på de palestinier som var där.
            </seg>
            <seg n="fcb8e7e9">
              Jag minns också bosättarna i Hebron, där det byggdes en ny väg
              men som palestinierna fortfarande fick gå på, men om man inte
              vågade blev man utsatt för stenkastning eller misshandel.
            </seg>
            <seg n="2edef2d1">
              När vi stod där vid checkpoint kände vi människors förnedring
              att inte kunna styra sin tillvaro själva.
            </seg>
            <seg n="0d1c85ed">
              Det är bilder som jag har med mig.
            </seg>
            <seg n="fec9e00c">
              Men en bild som också finns väldigt starkt är faktiskt ögonen
              på de unga israeliska soldaterna. Det är ofrånkomligt att man
              som mamma känner en sorg när man ser de palestinska barnen. Men
              det är också en ganska stor sorg när man tittar in i unga 1819-åriga
              pojkars ögon, ser deras rädsla, ibland ett förakt, samtidigt som
              de ska stå beväpnade och hålla kontroll över andra människor.
              Det är en utveckling som inte kan leda Israel framåt till en framtida
              bra start, men det är heller ingen utveckling som kan leda någonstans
              för det palestinska folket. Därför måste man få i gång en fredsprocess,
              för det finns alltid människor både bakom och framför vapnen.
              Det är den bilden som jag önskade att jag tydligare kunde förmedla
              och som jag kände så starkt därnere.
            </seg>
          </u>
          <note type="speaker" n="86be879b">
            Anf. 37 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-7" n="6918beab">
            <seg n="4056c69c">
              Fru talman! Nästa år uppmärksammar Norge och Sverige unionsupplösningen
              för hundra år sedan. I det mycket omfattande program som planeras
              gemensamt både i Norge och i Sverige för att uppmärksamma händelsen
              ingår också en konfliktlösningskonferens. Den kanske kan leda
              fram till något mera beständigt i form av ett konfliktlösningscentrum.
            </seg>
            <seg n="e2d5462e">
              Fredsprocessen, som förhoppningsvis kan få en nystart på grund
              av senare tids händelser, är en ohyggligt svår process. Den är
              också svår i den meningen att även om ledarna visar den vilja
              och förmåga som behövs för att komma fram till en överenskommelse
              så gäller det också att de har sina folk med sig i den, eftersom
              den överenskommelse man kommer att komma fram till kommer att
              innebära att man måste göra eftergifter och att man måste kompromissa.
              Och alla dessa års uppdämning av krav, bosättningar och misstro
              som har byggts upp måste alltså förändras till ett förtroende
              för den möjliga lösningen.
            </seg>
            <seg n="6d619b3b">
              Det här är en av de uppgifter som Sverige har tagit på sig, det
              vill säga att skapa tillfällen för människor från båda sidor på
              olika nivåer och med olika funktioner i de palestinska och israeliska
              samhällena att mötas för att lära känna varandra och förstå varandras
              synpunkter. Det är att skapa förutsättningar för att så småningom
              få en acceptans för en överenskommelse.
            </seg>
            <seg n="fa0ac86a">
              Sverige stöder Genèveinitiativet. Det var ju representanter från
              båda sidor som satte sig ned och tog den svåra uppgiften att även
              lösa flyktingfrågan och Jerusalemfrågan och visa att det finns
              en lösning. Vi stöder att resultatet från detta initiativ nu förankras
              djupt i de båda folken för att visa dem att det finns en lösning.
              Den innebär eftergifter vill vi ha den, eller vill vi ha fortsatt
              våld? Det är en viktig uppgift för Sverige, detta att knyta ihop
              människorna i båda dessa områden och skapa förutsättningar för
              en uppgörelse.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="dfe55399">
            5 § Svar på interpellation 2004/05:126 om situationen för de
            mänskliga rättigheterna i Ryssland
          </note>
          <note type="speaker" n="7a91a374">
            Anf. 38 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-8" n="6918beab">
            <seg n="3b42e57f">
              Fru talman! Göran Lindblad frågar i sin interpellation hur jag
              avser att verka för att Sverige tydligare ska förmå EU att behandla
              Ryssland som en jämbördig partner, men också ställa krav på landet
              som rättsstat samt på efterlevnad av demokratiska principer och
              öppenhet.
            </seg>
            <seg n="23715ca5">
              Låt mig först säga att jag delar Göran Lindblads uppfattning
              om att det är viktigt att EU bygger upp ett långsiktigt och nära
              samarbete med Ryssland. Båda parter har mycket att vinna, både
              politiskt och ekonomiskt, på fortsatt integration och samarbete.
              För Sverige liksom för hela EU är det viktigt och angeläget att
              utveckla relationerna med Ryssland.
            </seg>
            <seg n="95f9d09f">
              En förutsättning för att Sveriges och EU:s samarbete med Ryssland
              ska kunna fortsätta att fördjupas är att den demokratiska utvecklingen
              i landet går åt rätt håll en fråga som regeringen fäster stor
              vikt vid. Ett genuint partnerskap förutsätter en gemensam värdegrund.
              Därför är vi angelägna om att de demokratiska fri- och rättigheterna
              i Ryssland, inklusive Tjetjenien, stärks. Mycket har hänt sedan
              Sovjetunionens sammanbrott och läget beträffande de mänskliga
              rättigheterna har i de allra flesta avseenden förbättrats. Samtidigt
              väcker inte minst den senaste tidens utveckling frågor om vart
              landet är på väg när det gäller oberoende opinionsbildning samt
              vilka förutsättningar som finns för ett civilt samhälle att växa
              fram.
            </seg>
            <seg n="aaaf1681">
              Sverige har sedan EU-inträdet varit starkt engagerat i unionens
              Rysslandspolitik, och Sverige stöder aktivt integrationssträvandena
              mellan EU och Ryssland. Utvecklingen i Ryssland är av väsentlig
              betydelse för Europas framtid. Strävan efter fördjupade relationer,
              både politiska och ekonomiska, är även ett centralt element i
              Sveriges förhållande till Ryssland. För att nå detta verkar vi
              för en konstruktiv Rysslandspolitik, inriktad på samarbete men
              också på tydlighet i frågor där utvecklingen i Ryssland ger anledning
              till oro. Samtidigt som vi är angelägna om en positiv utveckling
              i Ryssland och att demokratiseringen går i rätt riktning får det
              dock inte råda några tvivel om att vi hyser förståelse för de
              problem landet står inför, inklusive terrorism. Den gemensamma
              kampen mot terrorismen måste emellertid föras med full respekt
              för de mänskliga rättigheterna.
            </seg>
            <seg n="4ce8f49d">
              För närvarande pågår en diskussion inte minst inom EU kring den
              förda Rysslandspolitiken. Det är viktigt att EU är enigt i frågan.
              Av den anledningen fäster vi stor vikt vid att söka bidra till
              en bättre intern samordning inom EU.
            </seg>
            <seg n="4e121f81">
              Under toppmötet EURyssland i S:t Petersburg förra våren inrättades
              fyra områden för samarbetet mellan EU och Ryssland: ekonomi, rätts-
              och inrikesfrågor, extern säkerhet samt kultur och utbildning.
              Inom EU fokuserar vi just nu på att konkretisera hur samarbetet
              kan fördjupas inom dessa områden. Ambitionen är att EU och Ryssland
              ska kunna anta gemensamma färdplaner för dessa fyra samarbetsområden
              vid det kommande toppmötet.
            </seg>
            <seg n="5f24e0bd">
              Konflikten i Tjetjenien är naturligtvis något som särskilt måste
              uppmärksammas när det gäller respekten för mänskliga rättigheter
              i Ryssland. Inte minst har vi starkt oroats av de övergrepp som
              skett mot civilbefolkningen något som senast påpekats vid ett
              Europarådsseminarium i Groznyj. Det är viktigt att EU fortsätter
              att föra upp frågan i diskussioner med den ryska sidan och tydligt
              för fram sitt budskap. Vi verkar inom EU för etablerandet av en
              särskild MR-dialog med Ryssland.
            </seg>
            <seg n="f4fd188e">
              Omvärldens agerande i förhållande till de mänskliga rättigheterna
              är av betydelse. Rysslands medlemskap i Europarådet har givit
              positiva resultat för situationen för de mänskliga rättigheterna.
              En fortsatt konstruktiv och uppriktig dialog med Ryssland, i såväl
              bi- som multilaterala sammanhang bör kunna bidra till ytterligare
              steg i denna riktning. Det är också viktigt att Ryssland lever
              upp till sina åtaganden inom OSSE och Europarådet, som utgör våra
              gemensamma värdegrunder. Samtidigt måste vi stödja de demokratiska
              krafterna och det civila samhället i Ryssland för att genom en
              gräsrotsrörelse förändra allmänhetens inställning. Inom utvecklingssamarbetet
              bedriver Sverige bilateralt ett viktigt arbete för att främja
              demokratins utveckling och fördjupa demokratins kultur i Ryssland.
              I detta arbete ingår bland annat stärkande av det civila samhällets
              roll i det politiska livet och utbildning av journalister.
            </seg>
            <seg n="bb747c81">
              Avslutningsvis vill jag säga att relationerna mellan Ryssland
              och EU är inne i ett dynamiskt och viktigt skede. Den svenska
              regeringen är och kommer att fortsätta vara en aktiv och engagerad
              partner i strävan att integrera Ryssland i ett europeiskt samarbete.
            </seg>
          </u>
          <note type="speaker" n="c707b08d">
            Anf. 39 GÖRAN LINDBLAD (m):
          </note>
          <u who="goran_lindblad_cb988e" xml:id="i-da5498e3ea748b6b-0" n="491ee531">
            <seg n="4a60bce8">
              Fru talman! Jag får tacka statsrådet för svaret. Det här är ju
              en utomordentligt svår och viktig fråga, det vill säga frågan
              om situationen i Ryssland relaterad till mänskliga rättigheter
              och hur de kränks i Tjetjenien.
            </seg>
            <seg n="03aebebb">
              Det är svårt att argumentera emot någonting av det utrikesministern
              säger, för i sak är vi rätt överens, skulle jag tro. Men jag saknar
              lite av glöd och engagemang för de mänskliga rättigheterna. Jag
              skulle gärna vilja se att Sverige inom Europeiska unionen kraftfullare
              driver den här frågan.
            </seg>
            <seg n="8193749f">
              Det är ju ändå så att det här är den medlemsstat i Europarådet
              om vi nu också talar om Europarådet, där jag ingår i riksdagens
              delegation som värst kränker de mänskliga rättigheterna. Det är
              alltså Ryssland. Samtidigt är ju situationen svår på så sätt att
              det här är en del av den ryska federationen. När man diskuterar
              det här måste det stå alldeles klart att oavsett om man har något
              annat långsiktigt önskemål, vilket vissa kanske kan ha när det
              gäller Tjetjeniens status, så är det ingen tvekan om att Tjetjenien
              är en del av den ryska federationen och ligger inom dess gränser.
              Utifrån den synpunkten och den plattformen måste man kunna diskutera
              med den ryska statsledningen hur man ska se till att ordning och
              reda, rule of law , skapas inom det tjetjenska området. Först
              när man har klarat av det kan man ju diskutera eventuella statusfrågor.
              Det tycker jag inte är någonting som Sverige ska lägga sig i,
              och det kan vi väl antagligen vara överens om.
            </seg>
            <seg n="2d5e3388">
              Det jag saknar är som sagt lite mera kraft och engagemang från
              Sveriges sida att inom Europeiska unionen driva frågan att det
              måste till förhandlingar. Man måste kunna sitta ned runt ett mötesbord.
              Kanske skulle EU ta initiativ till något slags möte i Ryssland.
              Vi kommer att göra det inom Europarådet där vi ska ha en konferens
              i Moskva frampå vårkanten så fort det över huvud taget är möjligt
              där så många inblandade parter som möjligt kan sitta ned runt
              samma bord och diskutera.
            </seg>
            <seg n="b37a43d0">
              Samtidigt är det ju ingen tvekan om att både EU, Europarådet
              och världssamfundet i övrigt måste ta kraftigt avstånd från alla
              former av terrordåd. Man kan inte utan vidare sitta och diskutera
              med personer som inte tar avstånd från terrorism.
            </seg>
            <seg n="a6d31c53">
              Men det finns många företrädare från Tjetjenien som inte alls
              har någon terroristisk bakgrund utan bara vill sitt folks bästa.
            </seg>
            <seg n="d2bf3750">
              Dessvärre är det på det sättet att hela situationen där skapades
              under Stalintidens terror då man deporterade hela befolkningen.
            </seg>
            <seg n="c99b6028">
              Men det gäller nu att komma till skott och få ett samtalsklimat.
              Jag undrar vilken linje som utrikesministern tänker driva inom
              Europeiska unionen för att detta ska ske med kraft och så att
              vi kan ha ett ordentligt engagemang i frågan.
            </seg>
          </u>
          <note type="speaker" n="2cc53ec2">
            Anf. 40 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-9" n="6918beab">
            <seg n="b8de60be">
              Fru talman! Som jag redan har sagt i mitt svar är situationen
              i Tjetjenien, både vad gäller terrorismen och de mänskliga rättigheterna,
              en återkommande fråga i de diskussioner som EU har med Ryssland.
              Det är ingen tvekan om att Sverige aktivt driver att den frågan
              ska hanteras på ett konstruktivt sätt i samtalen med Ryssland.
            </seg>
            <seg n="919f65d6">
              Jag vill också nämna att jag den 3 december kommer att träffa
              den ryske MR-ombudsmannen Vladimir Lukin under hans besök i Helsingfors.
              Det mötet är givetvis ett bra tillfälle att få ytterligare information
              om MR-situationen i Ryssland. Men det innebär också en möjlighet
              att förmedla våra synpunkter och hur vi kan medverka till att
              de mänskliga rättigheterna stärks i det ryska samhället.
            </seg>
            <seg n="c156f489">
              Jag anser att Sverige också bör ta fasta på vad president Putin
              uttalade om att han välkomnar stöd till att förbättra den sociala
              och ekonomiska situationen i norra Kaukasien för att därigenom
              hämma grogrunden till politisk extremism. Även detta ger en möjlighet
              och en öppning till ett mera utvecklat och ingående samarbete
              med Ryssland i denna viktiga fråga.
            </seg>
          </u>
          <note type="speaker" n="7c1eaf6d">
            Anf. 41 GÖRAN LINDBLAD (m):
          </note>
          <u who="goran_lindblad_cb988e" xml:id="i-da5498e3ea748b6b-1" n="491ee531">
            <seg n="748597f2">
              Fru talman! När det gäller norra Kaukasus är det viktigt att
              vi från alla håll är observanta eftersom ryssarna där har lite
              dubbelstandarder. Man främjar separatism i Georgien samtidigt
              som samma befolkningsgrupper inom den egna federationen inte alls
              får några möjligheter till någon som helst form av självbestämmande.
              Det är viktigt att vi påtalar för ryssarna att likaväl som EU
              ska ha samma standard för allting är det viktigt att även Ryssland
              har det.
            </seg>
            <seg n="1736ccf6">
              Sedan skulle jag vilja fråga Laila Freivalds hur de övriga EU-länderna
              ställer sig till Tjetjenien och relationerna till Ryssland. Det
              är viktigt, det håller jag med om, att vi har en bra relation
              och att vi främjar demokrati i hela Ryssland.
            </seg>
            <seg n="5117bd09">
              Samtidigt har vi sett en tendens, till exempel när det gäller
              Ukrainas status och möjlighet att få bli medlem i unionen, att
              vissa länder inte har vågat ta steget fullt ut och säga att man
              är välkommen, just för att värna relationerna till Ryssland. Är
              det på samma sätt när det gäller Tjetjenienfrågan så att man i
              fråga om den från kanske Frankrike och Tyskland, som gärna vill
              göra affärer, köpa olja och sälja saker till Ryssland, av rädsla
              för att få störningar i den relationen inte vågar tala tillräckligt
              tydligt? Det förefaller nämligen som om dessa länder talar på
              ett annat sätt i Europarådet än de gör inom Europeiska unionen.
              Vad har Laila Freivalds för uppfattning i den frågan?
            </seg>
          </u>
          <note type="speaker" n="f191adcf">
            Anf. 42 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-ced2e9870bd44904-10" n="6918beab">
            <seg n="8d8e6589">
              Fru talman! Det finns naturligtvis olika erfarenheter och delvis
              olika syn på hur man ska driva MR-frågor i förhållande till olika
              delar av världen och olika länder. Det vill jag inte på något
              vis sticka under stol med. Men när det gäller Tjetjenien och Ryssland
              finns det nog en grundläggande enighet inom EU om att detta är
              en viktig fråga att föra samtal med Ryssland om. Beträffande de
              krav som EU har enats om krävs det att det finns en enighet inom
              EU i dessa sammanhang. Ingenting av det som EU formulerar i detta
              sammanhang har tillkommit utan att det finns en enighet om det.
            </seg>
            <seg n="8fee485d">
              Hur man driver detta vidare när man har toppmöten med tre länder
              från EU som deltar beror på dessa länders engagemang. Men det
              viktiga tycker jag ändå är att det i botten finns beslut som är
              fattade och formulerade enhetligt från alla EU:s länder.
            </seg>
          </u>
          <note type="speaker" n="98e8dc34">
            Anf. 43 GÖRAN LINDBLAD (m):
          </note>
          <u who="goran_lindblad_cb988e" xml:id="i-da5498e3ea748b6b-2" n="491ee531">
            <seg n="a7137a22">
              Fru talman! Då kan jag kanske räkna med att utrikesministern
              driver den här frågan med kraft i fortsättningen inom Europeiska
              unionen och kanske hjälper till så att vi får en debatt även här
              i Sverige och ser till att vi kan medverka till att få i gång
              debatten i andra länder.
            </seg>
            <seg n="2d0d1d12">
              Jag fick aldrig något riktigt svar på min fråga om Laila Freivalds
              tycker att det vore bra om man inom EU:s paraply hjälpte till
              att ordna någon form av konferens för så vitt ryssarna vill det
              eftersom det är en konflikt inom den ryska federationens gränser.
            </seg>
          </u>
          <note type="speaker" n="84cb3689">
            Anf. 44 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-7b7bb2c97d7e7c0b-2" n="6918beab" next="i-71cb46e87d26020a-2">
            <seg n="1bdffa98">
              Fru talman! Konferenser tror jag alltid är bra eftersom de ger
              en möjlighet för olika synpunkter att komma fram. Men det är precis
              som Göran Lindblad säger, nämligen att om en konferens ska vara
              framgångsrik och leda till det som man vill måste båda parter
              vilja det. Och jag vet inte hur det är. Men om det skulle finnas
              en uppfattning i Ryssland om att det vore värdefullt med en sådan
              konferens, då tror jag på det, men om det finns ett motstånd mot
              det av olika skäl, då tror jag inte att man ska försöka driva
              fram det.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="0bd67536">
            Ajournering
          </note>
          <note n="95dde73e">
            Kammaren beslutade kl. 15.46 på förslag av andre vice talmannen
            att ajournera förhandlingarna till kl. 18.00.
          </note>
          <u who="laila_freivalds_minister_2003" xml:id="i-71cb46e87d26020a-2" n="6918beab" prev="i-7b7bb2c97d7e7c0b-2">
            <seg n="dd366b7b">
              Återupptagna förhandlingar
            </seg>
          </u>
          <note n="08fab970">
            Förhandlingarna återupptogs kl. 18.00.
          </note>
          <note n="b6b5504b">
            6 § Svar på interpellation 2004/05:130 om låginkomsttagares bostadsägande
          </note>
          <note type="speaker" n="e7e1b4b1">
            Anf. 45 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-ced2e9870bd44904-11" n="d7c39300">
            <seg n="272818c1">
              Herr talman! Ragnwi Marcelind har frågat mig vilka åtgärder jag
              kommer att vidta för att särskilt förbättra förutsättningarna
              för hushåll med låga inkomster att äga sin bostad.
            </seg>
            <seg n="c6f670b0">
              Jag vill för det första understryka att jag självklart delar
              Ragnwi Marcelinds engagemang för att även låginkomsttagare i största
              möjliga mån själva ska kunna välja sitt boende.
            </seg>
            <seg n="5157459a">
              Alla boende- och upplåtelseformer har sina fördelar och nackdelar
              vid en jämförelse. Alla måste finnas på en fungerande bostadsmarknad.
              Men det innebär att man ibland behöver regelverk som skyddar en
              viss upplåtelseform för att det ska finnas någon valmöjlighet
              även för de hushåll som inte kan eller vill äga sin bostad. Hyresrätten
              har många fördelar genom att den innebär minimalt risktagande
              för hyresgästen samtidigt som den kan förenas med stort inflytande
              och ansvar. En hyresgäst har också rätt att flytta efter tre månaders
              uppsägningstid, medan det gäller andra regler för egnahemsägare.
            </seg>
            <seg n="62fd4411">
              Frågan om låginkomsttagares bostadsägande är inte fullt så enkel
              som Ragnwi Marcelind tycks mena. Därmed inte sagt att regeringen
              tycker att frågan är ointressant. I den ungdomspolitiska propositionen
              Makt att bestämma, rätt till välfärd (prop. 2004/05:2) har regeringen
              uttalat att ungdomars förutsättningar att förvärva eller hyra
              en egen bostad ska ses över. Regeringen har också aviserat att
              man avser att återkomma till frågan i budgetpropositionen för
              2006. Det initiativet är betingat av en önskan att särskilt analysera
              just denna fråga med förtur. Frågeställningen som sådan hör annars
              hemma i den arbetsgrupp inom Regeringskansliet som ser över frågan
              om den framtida bostadsfinansieringen. Arbetsgruppen ska avlämna
              sin rapport den 30 april nästa år. Innan dessa båda uppdrag är
              slutförda är jag inte beredd att ta ställning i frågan om statliga
              insatser när det gäller olika gruppers bostadsägande.
            </seg>
          </u>
          <note type="speaker" n="f6c68b7e">
            Anf. 46 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-0" n="9b5889cf">
            <seg n="ebad815e">
              Herr talman! Först ett tack för interpellationssvaret och framför
              allt ett varmt välkommen till Mona Sahlin i denna nya position.
              Som ordförande för bostadsutskottet och dessutom kvinna måste
              jag erkänna att det känns bra med en kvinna på samhällsbyggnadsministerposten.
              Jag har under det halvår som jag har varit ordförande i bostadsutskottet
              märkt att det här området är en mycket mansdominerad värld, varför
              det är bra med fler kvinnor och just i ledande position som Mona
              nu får. Kanske kan det bli något positivt av ett kvinnligt tänk
              bland de perspektiv som vi ska hantera.
            </seg>
            <seg n="4146b889">
              Min interpellation baseras på frågeställningen hur vi ska underlätta
              för låginkomsttagare att kunna äga sitt boende. Mona Sahlin skriver
              i svaret att man ska kunna välja sitt boende. Det anser jag är
              en självklarhet. Det är den valfrihet som vi värnar om. Men min
              fråga handlar egentligen om att underlätta själva ägandet. En
              nyligen genomförd undersökning av SCB om hur man vill bo visar
              att 63 % vill bo i äganderätt, 18 % i bostadsrätt och 16 % i hyresrätt.
            </seg>
            <seg n="a82f977b">
              Sedan jag tillträdde som ordförande har jag kunnat konstatera
              att Mona Sahlins föregångare inte velat ge full valfrihet exempelvis
              genom att införa ägarlägenheter. Vad vill Mona Sahlin göra för
              att i högre grad än sin föregångare underlätta just ägandet?
            </seg>
            <seg n="f9fa8143">
              Mona Sahlin skriver att det inte är fullt så enkelt som jag tycks
              mena när det gäller just att underlätta för låginkomsttagare att
              kunna äga sin bostad. Jag skulle vilja veta vad Mona Sahlin lägger
              för värdering i det här svaret. Verkligheten är ju den att runtom
              i världen finns en mängd goda exempel på hur bostadsägande underlättas
              för hushåll med låga inkomster. Vi kan till exempel ta vårt grannland
              Norge som har ett system där kommunen administrerar förmånliga
              lån med lägre ränta till hushåll med lite lägre inkomster. Halva
              bostadsutskottet var i USA under den plenifria veckan. Där fick
              vi presenterade en rad exempel på hur man arbetar och faktiskt
              lyckas med just att underlätta för låginkomsttagare att skaffa
              sig eget.
            </seg>
            <seg n="cad42385">
              I den rapport som presenterades för någon vecka sedan av Villaägarnas
              riksförbund visas det att de stigande boendekostnaderna försvårar
              för barnfamiljer att köpa ett hus och inte stimulerar till ytterligare
              barnafödande. I Sverige har vi i dag tyvärr en närmast ensidig
              koppling mellan social bostadspolitik och satsningar på hyresbostäder.
              De statliga egnahemslånen som fanns 19051948 har inte fått någon
              efterföljare i vår tid. Det tycker jag är synd.
            </seg>
            <seg n="efd0230e">
              I svaret hänvisar Mona Sahlin till den sittande arbetsgruppen.
              Min fråga är då i vilket hänseende som den här frågan kommer att
              vägas in i arbetsgruppens uppgift, som jag tidigare i alla fall
              har uppfattat skulle handla om att man framför allt ska se över
              finansieringen av nyproduktioner. Det kanske jag kan få svar på
              här i kväll.
            </seg>
          </u>
          <note type="speaker" n="34334c20">
            Anf. 47 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-49d9f6902e788f1c-0" n="cade5916">
            <seg n="1764ef4b">
              Herr talman! Regeringen skriver både i budgetpropositionen och
              i den ungdomspolitiska propositionen att man är positiv och vill
              göra det lättare då man pratar om ungdomar i alla fall att äga
              sin bostad. Det är en ny inriktning för Socialdemokraterna. Jag
              vill poängtera att det är en mycket positiv inriktning. Jag har
              full förståelse för att regeringen och Mona Sahlin kanske inte
              har svaret i dag på exakt hur detta ska gå till.
            </seg>
            <seg n="ea879db6">
              Om man nu är inriktad på att det är viktigt att kunna äga sin
              bostad måste man förbereda för detta och ta några steg framåt.
              I dag kan man inte äga sin bostad som en ägarlägenhet om man bor
              i ett flerfamiljshus, men man kan göra det om huset ligger på
              marken och det är ett radhus.
            </seg>
            <seg n="781509db">
              Mona Sahlin har den senaste veckan i flera interpellationsdebatter
              här i kammaren, bland annat med mig, sagt att hon vill ha många
              olika boendeformer. Vi är helt överens om att det behövs så det
              finns alternativ för folk att välja mellan. Därför skulle jag
              vilja fråga: När kommer förslaget om ägarlägenheter? Jag skulle
              kunna fråga om det kommer, men jag försöker vara positiv och fråga
              när det kommer trots att jag tycker att jag får väldigt motstridiga
              uppgifter om huruvida regeringen är positivt inställd till ägarlägenheter
              eller inte. Mona Sahlin har i två debatter förra veckan varit
              väldigt positiv. Jag hade så sent som i går en debatt med justitieministern
              om ägarlägenheter där han säger att man inte ska lägga fram något
              förslag. Det är för mig väldigt mycket dubbla budskap. Som jag
              sade till justitieministern: Vem ska jag lita på? Kanske inte
              någon.
            </seg>
            <seg n="a71664c3">
              Men jag är nu positiv och frågar: När kommer det ett förslag
              om ägarlägenheter? Jag utgår ändå ifrån att regeringen förbereder
              för att göra det lättare för många att äga sin bostad. Då kan
              det inte handla om att äga bara om bostaden ligger på marken utan
              också om att kunna äga om bostaden finns i ett flerfamiljshus.
            </seg>
          </u>
          <note type="speaker" n="6061a973">
            Anf. 48 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-ced2e9870bd44904-12" n="d7c39300">
            <seg n="d51f119d">
              Herr talman! Först vill jag rikta ett tack till Ragnwi Marcelind
              för välkomstönskningen. Jag känner mig både välkommen och väldigt
              lustfylld inför uppgiften att jobba med bostadsfrågorna. Jag känner
              också som Ragnwi Marcelind sade att det behövs fler kvinnor på
              alla nivåer i den bostadspolitiska debatten. Jag kände det verkligen
              första veckan på mitt nya jobb när jag från att ha varit jämställdhetsminister
              i många år höll mitt första tal som samhällsbyggnadsminister på
              Betongbyggardagarna. Det var en viss skillnad, om man säger så.
              Det var att byta miljö. Det är viktigt med fler kvinnor. Jag hoppas
              också att vi gemensamt kan visa att det finns många aspekter när
              det gäller kvinnors behov, tankar och erfarenheter som saknas.
              Jag hoppas vi gemensamt kan göra skillnad.
            </seg>
            <seg n="47beb0e3">
              Apropå de siffror som Ragnwi Marcelind nämnde på hur många som
              vill äga, hyra och ha bostadsrätt tror jag att de flesta av oss
              liksom jag har vandrat hela den här vägen. Det är väl så de flestas
              bostadskarriär ser ut: Man börjar som ung, när man flyttar hemifrån,
              med hyreslägenheten. Så småningom kan man köpa sin första bostadsrätt.
              När barnen blir tillräckligt många och tar tillräckligt stor plats
              i kylskåp och sovrum byter man vidare till att äga sitt hus. Därför
              är det viktigt att stå för alla de här olika formerna.
            </seg>
            <seg n="ee2a44c3">
              Marietta de Pourbaix-Lundin gör en stor sak av att det skulle
              vara något nytt att socialdemokrater säger att det är viktigt
              att det också finns möjlighet att äga sin bostad och hoppar genast
              över till att man då ska vara för Moderaternas förslag om ägarlägenheter.
              Det är ett medvetet missförstånd som Marietta de Pourbaix-Lundin
              gör. Jag är inte för att lägga fram ett sådant förslag till riksdagen.
              När däremot Ragnwi Marcelind för en debatt om att på olika sätt
              underlätta för fler människor att fatta beslut om att köpa sin
              egen bostad tycker jag att det är intressant att se på.
            </seg>
            <seg n="f0147cd0">
              När jag i svaret uttrycker att det inte är fullt så enkelt är
              det kanske lite demagogiskt, men självklart är det så: Att köpa
              sitt eget hus eller sin egen bostadsrätt kräver ett helt annat
              åtagande både när det gäller stabiliteten, hur länge man ska bo,
              och också i fråga om hur den egna ekonomin ser ut.
            </seg>
            <seg n="79e93a24">
              Uppdraget som regeringen nu har lämnat till Statens bostadskreditnämnd
              är intressant. Beroende på vad som kommer fram där kan man också
              diskutera en vidare syn på detta. Regeringen har också alldeles
              nyligen bett dem att se över just ungas möjlighet att komma in
              på bostadsmarknaden och då bett dem att bland annat se på möjligheten
              att ha statliga garantier eller förmånliga lån som möjliggör ett
              köp av en egen bostad.
            </seg>
            <seg n="7e91e0dd">
              Jag håller gärna den debatten öppen när de här förslagen har
              kommit hur de ser ut, hur vi vill bedöma dem och också om vi vill
              se detta i ett lite större sammanhang.
            </seg>
            <seg n="bf636ef1">
              När det gäller den andra översyn som pågår, av den statliga bostadsfinansieringen,
              är tanken med förslaget att gå igenom samtliga finansieringar.
              Har de haft den effekt som tanken har varit? Om inte, ska man
              ändra inriktning? Ska man tänka sig andra former?
            </seg>
            <seg n="76bd9c2c">
              Svaret på den fråga Ragnwi Marcelind ställde på slutet är alltså
              att jag där är väldigt öppen. Det handlar inte bara om att se
              på nyproduktionen utan också på andra former att stödja boendeombyggnad
              men självklart också nyproduktionen. De tankarna kommer här under
              våren. Vi har anledning att återkomma till den debatten då.
            </seg>
          </u>
          <note type="speaker" n="c128d699">
            Anf. 49 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-1" n="9b5889cf">
            <seg n="42f86efc">
              Herr talman! Då utgår jag från att Mona Sahlin kommer att utöka
              direktiven till den här arbetsgruppen. Detta är nämligen, i alla
              fall enligt vad jag har förstått, inte riktigt vad den ska syssla
              med.
            </seg>
            <seg n="7ae74385">
              I dagens politiska debatt har man över huvud taget inte lyft
              fram frågan om att underlätta för låginkomsttagare att äga sitt
              boende i diskussionen. I forskningsvärlden har denna fråga däremot
              diskuterats väldigt länge. Jag har i samband med att jag skrev
              min motion under höstens allmänna motionstid samtalat med ett
              antal forskare som tagit fram studier från olika länder, och alla
              säger att det är synd att politikerna inte har vågat lyfta upp
              denna debatt tidigare. Det har jag i alla fall nu försökt göra
              genom den motion som väcktes i höstas. Jag hoppas också att vi
              ska kunna fortsätta föra den här diskussionen.
            </seg>
            <seg n="8059d876">
              Mona Sahlin och jag har ju i alla fall kommit upp i en sådan
              ålder att situationen var annorlunda när vi började. Jag vet att
              vi började med tomma händer för 30 år sedan och har byggt upp
              den tillvaro vi har genom att flytta runt, men för den unga generationen
              i dag är det väldigt mycket svårare. Det finns en osäkerhet på
              arbetsmarknaden. Det finns väldigt tydliga hinder när det gäller
              till exempel att spara ett kapital eller att kunna få bostadsbidrag
              eller socialbidrag. Om man hamnar i den situationen att det är
              tvunget och nödvändigt måste man förbruka den eventuella tillgång
              man har på banken, och så är det kapital till en insats som man
              ansträngt sig för att spara ihop borta.
            </seg>
            <seg n="5bb91622">
              Det är denna osäkerhet och dessa hinder som jag gärna skulle
              önska att vi som politiker vågade studera lite närmare för att
              kanske kunna komma fram med lösningar. Ska vi kunna möta mångfalden
              bland de svenska familjerna i dag behövs det också en mångfald
              av boendeformer. Jag tycker att det är fel att staten ska gå in
              och detaljstyra vilken typ av bostäder som ska byggas, som man
              gör i dag genom bidragssystemen, och att det är en typ av bostäder
              som är långt ifrån idealisk för den växande barnfamiljen.
            </seg>
            <seg n="532c9434">
              I en undersökning som gjordes för något år sedan var det 200
              000 svenskar som sade att man skulle kunna tänka sig att skaffa
              barn om man bara hade ett bättre boende, en större bostad. Att
              fler barn skulle födas i vårt land är ju någonting som vi allesammans
              önskar. Vi vet att vi behöver det framöver med den åldersstruktur
              vi har.
            </seg>
            <seg n="e7a2bcca">
              I Agenda i söndags hörde jag Mona Sahlin säga att det bidragssystem
              som enbart gynnar byggande av lägenheter upp till 70 kvadratmeter
              måste förändras. Då blev jag jätteglad. Min fråga till Mona Sahlin
              är: Är ministern beredd att inte enbart satsa på större lägenheter
              utan också bredda stödet till ett antal andra boendeformer?
            </seg>
            <seg n="f26151ee">
              Jag förstår att det inte är lätt för Mona Sahlin att sätta ned
              foten och säga exakt vad hon ska göra och inte göra framöver.
              Jag har själv kastats in i den här rollen. Jag har suttit i bostadsutskottet
              i ett halvår och vet hur enormt många nya frågor det är att sätta
              sig in i och ta ställning till. Men finns det i Mona Sahlins sinnevärld
              en tanke om att förändra den hittillsvarande politiken som så
              ensidigt varit inriktad på att alla ska bo i hyresrätter och dessutom
              i små hyresrätter? Jag är inte emot hyresrätter, för jag är medveten
              om att de måste finnas. Men jag tror att den politik som har varit
              väldigt ensidig under många år behöver inriktas på en större mångfald.
              Vi lever nämligen i ett mångfaldssamhälle.
            </seg>
          </u>
          <note type="speaker" n="abfbc17c">
            Anf. 50 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-49d9f6902e788f1c-1" n="cade5916">
            <seg n="5f4041c3">
              Herr talman! Jag blir väldigt förvånad över att Mona Sahlin i
              dag så kategoriskt stänger dörren för ägarlägenheter. Det är inte
              mer än fem dagar sedan vi stod här tillsammans, Mona Sahlin och
              jag, och Mona Sahlin sade jag läser ur protokollet:
            </seg>
            <seg n="ef413ebf">
              Det är viktigt att det finns olika upplåtelseformer. Med olika
              ska vi förstås mena alla. Det är helt riktigt som Marietta de
              Pourbaix-Lundin påpekade. Det kan handla om hyresrätt, bostadsrätt,
              äganderätt, ägandelägenheter, kooperativ. Det är viktigt att det
              finns en mångfald.
            </seg>
            <seg n="818b6170">
              Jag håller med. Det är jätteviktigt att det finns en mångfald.
              Vad har hänt som gör att Mona Sahlin fem dagar senare totalt stänger
              dörren för ägarlägenheter? Man kan ju tro att det möjligtvis är
              justitieministern som tagit Mona Sahlin i örat och sagt: Aj aj
              aj, det skulle du nog inte ha sagt. Vi ska ju inte ha några ägarlägenheter.
            </seg>
            <seg n="b230e8ae">
              Den öppenhet som Mona Sahlin ändå har visat i alla de debatter
              hon haft hittills om behovet av mångfald så att folk kan välja
              gör att den kategoriska stängningen mot ägarlägenheter i dag för
              mig är obegriplig.
            </seg>
            <seg n="9e475668">
              För mig är det också obegripligt varför vi i Sverige inte kan
              ha ägarlägenheter, som de flesta andra länder runtomkring oss
              har, som ännu en upplåtelseform speciellt om regeringen nu säger
              att man ska underlätta för till exempel ungdomar att äga. Jag
              vet inte om man då främst har tänkt sig småhus och radhus. Jag
              hade sett framför mig att man också skulle kunna äga sin lägenhet
              i ett flerfamiljshus. Det var därför jag i positiva ordalag frågade
              när det här förslaget kommer för att regeringen skulle kunna ligga
              i framkant och ha förslaget färdigt när man väl hade funderat
              färdigt på vilka olika former man skulle ha för att stödja och
              hjälpa ungdomar och personer med lägre inkomster att äga. Det
              var den positiva riktningen jag hade.
            </seg>
            <seg n="69600736">
              Därför blir jag, herr talman, ytterst förvånad av detta mycket
              negativa svar i dag, som är helt motsatt till vad det var för
              fem dagar sedan från Mona Sahlin själv.
            </seg>
          </u>
          <note type="speaker" n="d61f1aca">
            Anf. 51 LARS TYSKLIND (fp):
          </note>
          <u who="lars_tysklind_d8e722" xml:id="i-56334204852f548a-0" n="91dc38b3">
            <seg n="f452417a">
              Herr talman! Jag vill börja med att säga att jag tycker att det
              är en mycket viktig fråga som Ragnwi Marcelind tar upp. Ska man
              tala om valfrihet med en viss trovärdighet måste den faktiskt
              vara reell för de flesta människor i Sverige i dag.
            </seg>
            <seg n="f4eb2385">
              Sedan blir den här diskussionen väldigt delad. Vi börjar diskutera
              subventionssystemen mot produktionen, som vi från Folkpartiets
              sida kommer att motsätta oss därför att vi tycker att det finns
              andra medel, som ökad konkurrens, en viss reformering av hyressättningssystemet
              och sådana saker, som ska få fart på själva utbudet.
            </seg>
            <seg n="f28ac196">
              Den frågeställning som tas upp som kärnfråga i interpellationen
              utgår från den enskildes möjligheter, och där kommer man väldigt
              lätt in på att hyresrätten är det förstahandsalternativ man ändå
              har när man inte har de finansiella förutsättningarna. Det finns
              egentligen ingen motsättning mellan ägande och hyresrätter. Jag
              är av den uppfattningen, och Folkpartiet också naturligtvis, att
              hyresrätt är en bra upplåtelseform.
            </seg>
            <seg n="a7f076f1">
              Vi har ingen färdig lösning, men vi tycker att man skyndsamt
              ska titta närmare på hur man ska kunna lösa detta utifrån den
              enskildes perspektiv. Jag tycker kanske inte att det ska vara
              ett system där staten ska gå in och det ska kosta mycket pengar.
              Möjligtvis ska staten på något vis administrera systemet. Då tror
              jag på det som Ragnwi Marcelind tog upp, att det är väldigt viktigt
              att gå ut internationellt eftersom man ändå har lyckats lösa detta
              i många länder. Sedan kan man kanske ha vissa tankar och tveksamheter
              kring det norska systemet också, men det är i alla fall ett system
              som har fungerat under många år där.
            </seg>
            <seg n="d5066f5a">
              När statsrådet pratar om det uppdrag som finns att titta på bostadsfinansieringen
              undrar jag om det inbegriper att även se den enskildes möjligheter.
              Det är det som frågeställningen här egentligen rör sig om.
            </seg>
            <seg n="9bb338d5">
              Sedan har regeringen siktat in sig på de unga. Jag är av den
              uppfattningen att man ska bredda det underlaget. Det blir nästan
              jämförbart med när man går in med bidragssystem för vissa typer
              av lägenheter. Här ska vissa åldrar ha rätt att komma in på marknaden.
              Det blir direkt en styrande effekt som man egentligen inte kan
              överblicka följderna av. Det känns på det här området som på många
              andra områden som om det ändå måste vara behovet av bostad som
              styr hur man kan komma in i systemet.
            </seg>
            <seg n="7712c0d1">
              Jag vet som sagt var att det här är en fråga som vi måste diskutera.
              Jag tror inte att vi ska skjuta upp den diskussionen. Ska vi kunna
              diskutera valfriheten med någon typ av trovärdighet måste vi faktiskt
              även kunna diskutera hur det ska gå till för den enskilde.
            </seg>
            <seg n="ef517516">
              Sedan tar vi upp en liten kommentar till ägarlägenheter som ju
              dyker upp med jämna mellanrum. Frågan är väl i viss mån lite infekterad.
              Vi tycker från Folkpartiets sida att man mycket väl kan jobba
              med den frågan parallellt så att man när vi förhoppningsvis på
              något vis kan lösa problemen runt valfriheten ska kunna välja
              ägarlägenheter också.
            </seg>
          </u>
          <note type="speaker" n="9c844b0a">
            Anf. 52 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-ced2e9870bd44904-13" n="d7c39300">
            <seg n="6e85da60">
              Herr talman! Först vänder jag mig till Ragnwi Marcelind. Vi är
              alla överens om att det borde finnas större möjligheter att kunna
              välja sin bostad, sin upplåtelseform. Det finns ett antal hinder
              för det i dag och vi diskuterar några här i kammaren.
            </seg>
            <seg n="4ddda87b">
              Men lika viktigt som det är att diskutera formerna för att kunna
              köpa en bostadsrätt eller köpa ett eget hem är det också att slåss
              för hyresrätten med samma frenesi. Det var bara det jag ville
              få fram. Annars haltar det här resonemanget oerhört mycket. Vi
              vet alla hur bostadsmarknaden ser ut om inte politiken träder
              in och, enligt min utgångspunkt, verkligen ser till att hyresrätten
              har kvar sina möjligheter att existera och vara en oerhört viktig
              och dessutom många gånger väldigt bra form för boende.
            </seg>
            <seg n="27afd020">
              När jag nämner hinder för framför allt de unga ska man också
              komma ihåg att det finns ett antal hinder som vi inte har diskuterat
              här i dag men som jag ändå kort vill nämna. Många fastighetsägare
              har till exempel krav på att man måste ha fast anställning. Vi
              vet hur oerhört svårt det är för många unga att komma in på arbetsmarknaden.
              Vi vet också hur det är att skaffa mobiltelefon när man är ung,
              att inte betala räkningen och få en betalningsanmärkning. Därmed
              är man också utesluten från möjligheten till ett kontrakt.
            </seg>
            <seg n="d8fdbb9d">
              Det är ett antal sådana hinder tillsammans med frågeställningen
              vad staten kan göra som den ena av de översyner vi pratar om handlar
              om, nämligen den som görs av Statens bostadskreditnämnd. Där vill
              jag fortsätta att vara öppen. Beroende på vad de förslagen innehåller
              de kommer redan tidigt på våren kan man diskutera om man ska gå
              vidare med det också, om man ska bredda det från att bara handla
              om unga till att prata mer allmänt om att stötta människors möjligheter
              att komma ut på bostadsmarknaden. Det tar jag gärna vidare och
              fortsätter den diskussionen.
            </seg>
            <seg n="5d14be10">
              Marietta de Pourbaix-Lundin! Självklart skulle jag aldrig acceptera,
              och har aldrig varit med om heller, att någon över huvud taget,
              och absolut inte Thomas Bodström, skulle ta mig i örat för något.
              Det har han inte gjort i det här fallet heller. I debatten vi
              hade jag får väl klarlägga det igen sade jag att jag tycker olika
              upplåtelseformer är viktiga. Jag sade ägarlägenheter när jag borde
              ha sagt ägande av sin bostad. Det är inte alltid så att så fort
              man närmar sig de tankar som Moderaterna har så Pang! ska ni säga:
              Och nu har ni gett upp allt det, och nu accepterar ni våra förslag.
              Jag tycker inte att det förslag som finns om ägarlägenheter är
              bra. Men det är viktigt att det finns former för att äga, hyra,
              ha bostadsrätt och ha kooperation på vår bostadsmarknad.
            </seg>
            <seg n="26720cf1">
              Lars Tysklind! Jag hoppas kunna reda ut detta någorlunda. Det
              är två översyner som vi diskuterar nu. Den ena handlar specifikt
              om ungas möjligheter. Den andra är den större som pågår på departementet
              om bostadsfinansieringssystemen. Den har inte uppgiften att titta
              på den enskildes möjlighet att efterfråga, däremot att se på om
              vi har haft rätt metoder för att få i gång byggande. Har det varit
              effektivt över huvud taget?
            </seg>
            <seg n="22d5a2d4">
              Till det har jag sagt att jag gärna för in också resonemang som
              till exempel om vi stöttar ombyggnader på ett rimligt sätt och
              om vi bör göra det i framtiden. Också det Ragnwi Marcelind nämnde
              kan tas med. Är det rimligt att sätta upp ett tak på 70 kvadratmeter
              när vi vet att många av de lägenhetsformer som det finns mest
              behov av i dag är dels mycket mindre än så, men också mycket större
              än så, eftersom mamma, pappa och två barn som skulle bo i trean
              ofta i dag är mamma, pappa och fem barn eller sju barn? Då kommer
              också frågeställningen om möjlighet till statligt stöd för att
              kunna bo i ett radhus in som ett viktigt integrationspolitiskt
              instrument som jag tror att Ragnwi Marcelind också var inne på.
              Det är mina utgångspunkter. Sedan får vi se under våren hur långt
              det här kan komma i konkreta förslag.
            </seg>
          </u>
          <note type="speaker" n="c27cd7e4">
            Anf. 53 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-2" n="9b5889cf">
            <seg n="045402d1">
              Herr talman! Jag vill understryka att Kristdemokraterna inte
              på något sätt är emot hyresrätten, utan vi vill ha mångfalden.
              Men det man kan se i dag är att på en och samma gata kan det faktiskt
              vara dyrare att bo i en hyresrätt än att bo i en egen villa.
            </seg>
            <seg n="aaf77234">
              Jag kan bara jämföra med min son, som har en liten nyfödd pojke,
              och hans sambo i Göteborg studerande. De betalar mer för sin lilla
              en-och-en-halva än vad jag och min man gör för vårt stora hus
              på 220 kvadratmeter i Gävle, och ändå har vi ganska stora lån.
              Situationen kan se väldigt olika ut. Det är den verkligheten som
              jag tror att det är viktigt att vi vågar ta till oss och att vi
              vågar titta på nya spännande lösningar som faktiskt skulle kunna
              underlätta för människor, inte minst låginkomsttagare, att kunna
              att få äga sitt eget boende.
            </seg>
            <seg n="6b663d4f">
              Enligt en KTH-rapport, som jag också har byggt stora delar av
              min motion på, handlar det om att detta också skapar möjligheter
              för människor att bygga upp en förmögenhet och minska klyftorna
              i samhället. Det är många positiva aspekter som finns med i det
              här samtidigt som det naturligtvis finns en stor osäkerhet i det
              samhälle vi har i dag, där människor kanske måste byta arbete
              oftare och så vidare.
            </seg>
            <seg n="42fa9a68">
              Men jag hoppas och jag tror att vi faktiskt utifrån den diskussion
              som vi har haft här i kväll ska kunna fortsätta det här samarbetet.
              Jag tror att man måste föra en dialog och våga bolla positiva
              tankar mot varandra i opposition och regering. Gör man inte det
              utan bara har låsningar kommer vi inte vidare. Och för mig i alla
              fall är det angeläget att kunna säga till mina väljare att jag
              gör vad jag kan för att se över bostadsmarknaden, se över bostadssituationen
              och se över den ekonomiska situationen för att kunna skapa möjligheter
              för alla människor, även om man inte tjänar så mycket, att kunna
              få den här känslan av att jag också har en möjlighet att äga mitt
              boende om jag vill det.
            </seg>
          </u>
          <note type="speaker" n="f04b246e">
            Anf. 54 LARS TYSKLIND (fp):
          </note>
          <u who="lars_tysklind_d8e722" xml:id="i-56334204852f548a-1" n="91dc38b3">
            <seg n="c8ba98ad">
              Herr talman! Om man äger eller hyr sin bostad är upp till den
              enskilde att välja själv.
            </seg>
            <seg n="ff80c97e">
              Ragnwi Marcelind tar upp att det oftast blir ett Helsingforssperspektiv,
              ett storstadsperspektiv, på dessa frågor. I större delen av Sverige
              är ägandet den absolut billigaste formen att bo. Det är billigt
              att köpa bostaden, och sedan kan man med eget arbete sköta om
              bostaden.
            </seg>
            <seg n="6bd8fe63">
              Hyresrätten är egentligen ett fullserviceboende. Sedan finns
              naturligtvis fördelen att man kan säga upp den och flytta därifrån.
              Det kanske inte alltid är så lyckligt att äga en bostad i en avfolkningsort.
              Så länge man bor där är det det billigaste.
            </seg>
            <seg n="d040a26a">
              Jag vill sluta med att skicka med ministern att jag tycker att
              man ska sätta sig ned och titta på den enskildes möjligheter och
              inte lägga ned så stor möda på hur staten ska sköta själva produktionen.
              Kan man bara få långsiktiga spelregler på bostadsmarknaden kommer
              det att lösa sig självt. I stället ska man lägga ned möda på att
              den enskildes möjligheter sätts i fokus.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="3a97d6b9">
            7 § Svar på interpellation 2004/05:131 om äldres boende
          </note>
          <note type="speaker" n="5d501a3d">
            Anf. 55 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-ced2e9870bd44904-14" n="d7c39300">
            <seg n="f01abc7d">
              Herr talman! Ragnwi Marcelind har frågat mig vilka åtgärder jag
              kommer att vidta dels för att förbättra kunskaperna om äldres
              boendesituation och önskemål kring boendet, dels för att arbetsgruppen
              inom Regeringskansliet särskilt ska se över finansieringen av
              bostäder anpassade för äldre.
            </seg>
            <seg n="5723165c">
              Jag vill för det första klargöra att jag instämmer i Ragnwi Marcelinds
              påpekande att det är viktigt att det finns ett stort utbud av
              attraktiva bostäder som är ändamålsenliga att bo kvar i vid hög
              ålder, liksom att det finns goda alternativ att flytta till. Särlösningar
              i form av särskilda boenden kan vara nödvändiga när det reguljära
              bostadsbeståndet inte klarar att tillgodose de boendes krav på
              användbarhet.
            </seg>
            <seg n="344b41ec">
              Jag menar dock att mycket av det som Ragnwi Marcelind efterlyser
              finns redan i dag, inte minst en god kunskap om den demografiska
              utvecklingen. SCB, liksom andra myndigheter, förser oss med olika
              faktaunderlag. Den demografiska utvecklingen är en av de riktigt
              stora utmaningarna som tas upp i den strategi för hållbar utveckling
              som regeringen lade fram i våras, regeringens skrivelse 2003/04:129,
              En svensk strategi för hållbar utveckling ekonomisk, social, miljömässig
              . Redan år 2020 kommer två miljoner människor att vara äldre än
              65 år. En allt högre andel av bostadsmarknadens konsumenter kommer
              således att utgöras av äldre och personer med funktionshinder.
            </seg>
            <seg n="87f18c05">
              Enligt lagen (2000:1383) om kommunernas bostadsförsörjningsansvar
              har kommunerna till uppgift att planera bostadsförsörjningen samt
              under varje mandatperiod anta riktlinjer för densamma. I det här
              ingår rimligen också att ta hänsyn till den demografiska utvecklingen,
              till olika gruppers ekonomi och till skilda behov och önskemål.
              Jag ser i dag därför ingen anledning att ändra i lagstiftningen
              för att förtydliga något som jag är övertygad om att landets kommunpolitiker
              redan är medvetna om. Självklart kommer jag dock att följa utvecklingen
              noga.
            </seg>
            <seg n="f7f63fe8">
              Målet är ett integrerat boende som är öppet och möjligt för alla.
              Särskilda boendeformer är i vissa fall nödvändigt men kan inte
              och ska inte vara huvudalternativet för de äldre. Redan i dag
              finns också flera olika former av äldre- och seniorboenden för
              dem som efterfrågar eller behöver ett sådant boende.
            </seg>
            <seg n="950fe3b2">
              Frågan om statens åtagande när det gäller bostäder för äldre,
              liksom behovet av bostäder över huvud taget, ligger inom ramen
              för det uppdrag som givits den arbetsgrupp som ser över frågan
              om den framtida bostadsfinansieringen. Arbetsgruppen ska avlämna
              sin rapport den 30 april nästa år. Innan dess är jag inte beredd
              att ta ställning när det gäller finansieringen av bostäder för
              äldre eller andra grupper.
            </seg>
          </u>
          <note type="speaker" n="c1b98f6a">
            Anf. 56 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-3" n="9b5889cf">
            <seg n="ddb06785">
              Herr talman! Tack, Mona Sahlin, för svaret på den här interpellationen.
            </seg>
            <seg n="050405a3">
              I går besökte jag ett av Gävles särskilda boenden, ett privat
              sådant som har utsatts för mycket ifrågasättande och granskning.
              Men det har visat sig vara ett av de mest populära särskilda boendena
              i Gävle. Det har varit höga kvalitetspoäng, nöjd personal och
              trygga hyresgäster.
            </seg>
            <seg n="649f793a">
              Enhetschefen berättade för mig om pusslandet för att kunna möjliggöra
              för den enskilde att stimuleras utifrån dennes intresseområden
              och livserfarenheter. Man intervjuar den inflyttade för att kunna
              tillgodose önskemålen. Men det är inte alldeles enkelt. Hon sade
              att det i hög grad handlade om att den enskilde i det enskilda
              boendet måste lära sig att leva med andras ovanor. Dessutom kommer
              den enskilde i ett ganska sent stadium till det särskilda boendet
              då det inte längre finns någon som helst möjlighet att bo kvar
              hemma, och orken och motivationen är ganska liten till att vilja
              göra någonting utöver det absolut mest nödvändiga.
            </seg>
            <seg n="5f98d046">
              Med långsiktig bostadsplanering skulle man mycket tidigare kunna
              kartlägga och planera för seniorboenden. Det skulle kunna leda
              till att fler skulle kunna både bli gamla, bli sjuka och dessutom
              få avsluta sina livsdagar i det egna hemmet. Samhällsbyggnadsministern
              sade i ett tal den 17 november att det är angeläget att planera
              bostadsbyggandet för hur generationerna faktiskt ser ut. Det är
              precis det jag också vill. Men Mona Sahlin sade i sitt svar att
              det är kommunernas ansvar att planera för bostadsförsörjningen
              även med hänsyn till den demografiska utvecklingen.
            </seg>
            <seg n="67021c69">
              Nu är ju verkligheten inte så enkel i våra kommuner. I dag är
              det många kommuner, exempelvis min egen kommun, Gävle kommun,
              som inte ens har några beslutade riktlinjer för bostadsförsörjningen.
              Det blir intressant att se vad Mona Sahlin ska vidta för åtgärder
              med de kommunerna då hon, som hon sade i sitt svar, tänker följa
              utvecklingen noga. Sanningen är den att 75 % av hushållen i kategorin
              75 år och äldre bor ännu i eget småhus. 93 % av alla över 65 år
              bor i eget boende. Det finns exempelvis bara 10 000 seniorlägenheter
              anpassade för äldre. Vi vet också att kunskapen om hur bostäder
              ser ut och tillgång till hiss är svår att tyda i dag. Det byggs
              för lite. Således finns det inte en fungerande bostadsmarknad.
              Det känner vi alla till. Att det byggs mer i år är inte tillräckligt.
              Ute i landet finns det många län där det inte byggs alls, och
              det planeras inte heller. Det gäller i flera av mina kommuner.
            </seg>
            <seg n="178f8d44">
              För den som är 6570 år och inte är beredd att planera sin ålderdom
              i en liten hyresrätt av enklaste snittet, vad avser ministern
              att göra för att bredda utbudet så att även äldre ska kunna hitta
              alternativa boendeformer som är attraktiva nog att motivera en
              flytt från egnahemmet till det alternativa boendet för att också
              där kunna leva och avsluta sina dagar? Det boendet ska också tillgodose
              behovet av att vara arbetsplats för sjukvårdspersonal.
            </seg>
          </u>
          <note type="speaker" n="15cd9f34">
            Anf. 57 LARS-IVAR ERICSON (c):
          </note>
          <u who="unknown" xml:id="i-ced2e9870bd44904-15" n="85200714">
            <seg n="dc177b0c">
              Herr talman! I dag finns det omkring 450 000 personer över 80
              år i Sverige, men om 15 år är de ungefär 830 000 i samma ålder.
              Det är viktigt att våra äldre får ett så bra åldrande som möjligt.
              För att det ska bli så måste många faktorer samverka. En sådan
              faktor är bostädernas utformning.
            </seg>
            <seg n="cefae36f">
              Jag har skrivit en fråga till ministern som lämnades in i dag.
              Frågan handlar om bostadanspassning för äldre. Den tangerar de
              frågeställningar som interpellanten tar upp, och därför vill jag
              gärna delta i denna debatt.
            </seg>
            <seg n="644d8826">
              Tillgänglighet och en bra boendemiljö gör att människor i alla
              åldrar mår bättre. Men dessa förutsättningar känns ännu viktigare
              för de äldre som vistas mer i sina bostäder än de som befinner
              sig i arbetsliv eller i en studiesituation.
            </seg>
            <seg n="50a7a58d">
              Hur ser det ut när det gäller att tillgodose de äldres behov
              av vettiga bostäder?
            </seg>
            <seg n="cb2d7d4c">
              Ja, tyvärr verkar tillgängligheten vara en mindre viktig fråga
              i arkitekternas och byggarnas planering. I stället är det de estetiska
              och ekonomiska faktorerna som får en större betydelse.
            </seg>
            <seg n="7ddea6f9">
              Jag kan ge ett lokalt exempel från Skåne. I Västra hamnen i Malmö
              har vi det genomdesignade Bo01-området med många påkostade lägenheter.
              Det är ett spännande område och ett tilltalande område att bo
              i. Men för de äldre är området fullt av fällor. Här finns till
              exempel räcken med fel höjd eller som tar slut för tidigt, hus
              med portlås som sitter för högt för en rullstolsburen, entréer
              med trösklar som är dubbelt så höga som vad som är tillåtet och
              våtrum som är helt olämpliga om man har svårt att röra sig.
            </seg>
            <seg n="5b027993">
              Jag undrar om ministern har någon åsikt om hur arkitekter och
              byggherrar skulle kunna påverkas till att ta mera hänsyn till
              de särskilda behov som äldre har.
            </seg>
            <seg n="32735755">
              I Sverige görs varje år omkring 60 000 bostadsanpassningar för
              äldre personer med funktionshinder. Dessa bostadsanpassningar
              kostar drygt 830 miljoner kronor. Det handlar om att ta bort sådant
              som nivåskillnader i entréer, att sänka trösklar och att sätta
              fast stödhandtag. Det intressanta är att dessa åtgärder nästan
              alltid görs i efterhand. Det vore rimligare, billigare och mer
              praktiskt att göra en del av detta när man ändå håller på till
              exempel med ett bygge eller med en renovering.
            </seg>
            <seg n="9f4bcf03">
              Jag undrar om ministern delar denna uppfattning och har några
              åsikter om hur man skulle kunna göra så att renovering automatiskt
              innebär en bostadsanpassning också med tanke på ett kommande äldreboende.
            </seg>
          </u>
          <note type="speaker" n="16b87a10">
            Anf. 58 RIGMOR STENMARK (c):
          </note>
          <u who="rigmor_stenmark_bd34ff" xml:id="i-1b37bef1afa35b75-0" n="847d3c69">
            <seg n="70548b24">
              Herr talman! Tack Ragnwi Marcelind för att du fört upp de äldres
              boende på dagordningen och då inom bostadsutskottets område. Annars
              brukar sådana frågor behandlas i socialutskottet.
            </seg>
            <seg n="72babcdb">
              Vi talar sällan om den speciella problematik som detta med att
              bli äldre och kanske alltmer beroende av andras omsorg för med
              sig. Ändå är detta med att vi ska få bli äldre något som vi förhoppningsvis
              har gemensamt. Jag är redan en bit på väg och måste säga att frågorna
              kryper närmare när jag inser att jag hör till den generationen
              och märker att jag får se upp till barnbarn som jag tidigare har
              skött om.
            </seg>
            <seg n="45349f4f">
              Lyckligtvis får de allra flesta en väldigt bra ålderdom. Många
              har det bra på gamla dar. Men alltför många i Sverige har det
              inte så bra som de skulle önska. Jag tror att ensamheten är värst.
              Den kommer smygande när man inte orkar eller när man ofrivilligt
              inte längre är med i arbetslivet.
            </seg>
            <seg n="980abfc9">
              Det gäller att vara noga förberedd, och det gäller att förutsättningarna
              för att bo är så bra som möjligt. De grundläggs mycket tidigare.
              Det hörde vi redan i den debatt som föregick denna. Det handlar
              alltså om valfrihet men också om att staten måste se de här bitarna,
              se att generationsskiftningar måste lösas och ges bra förutsättningar
              så att alla kan äga eller hyra sin villa eller lägenhet eller
              också skifta och välja någonting annat.
            </seg>
            <seg n="15f984a3">
              På senare år har det också blivit svårare för många äldre. Det
              är inte lätt att få hemtjänst beviljad. Ännu svårare är det att
              få plats på ett servicehus eller i annat äldreboende. Vårdtiderna
              har blivit alltför långa, och många äldre får gå, eller snarare
              ligga, med smärtor och funktionshinder av olika slag i många månader.
              Jag minns med sorg min mammas sista år.
            </seg>
            <seg n="07620994">
              Det finns många frågor som oroar och som berör oss alla inför
              de äldres situation i vårt samhälle. Äldreomsorgen sägs ha fått
              ökade resurser under de senaste åren, mer än vad löner och priser
              har ökat. Det läste jag när en annan debatt fördes här i riksdagen.
              Trots det sades i samma debatt att 5 000 äldreboenden försvunnit
              under senare tid. Hur kan det komma sig, ministern? Vart har pengarna
              tagit vägen?
            </seg>
            <seg n="11707623">
              Minister Ylva Johansson, som också har detta som sitt ansvarsområde,
              har sagt att det behövs ett äldreregister. När jag läser det här
              svaret ser jag att det egentligen redan finns en ganska bra kunskap
              om hur det är.
            </seg>
            <seg n="1d72a97e">
              Jag är tveksam till att det behövs en ny form av äldreregister.
              Jag tror inte på fler regler, register, blanketter och byråkrater.
              Det är inte vad de gamla behöver. I stället tror jag att det behövs
              fler händer direkt i vården och att vi alla bryr oss mycket mer.
              Jag tror även att det behövs ett äldreboende, specifikt för dem
              som behöver det. Men jag tror också att dessa äldreboenden ska
              vara insprängda i det vanliga samhället där de unga och barnen
              finns.
            </seg>
            <seg n="0c085a9b">
              Vi får inte medverka till ett segregerat boende där unga bor
              på en plats och där äldre bor för sig, medan vi vuxna arbetande
              bokstavligen springer omkring. Vi jäktar ju genom livet. Men helt
              plötsligt står vi där och är gamla.
            </seg>
            <seg n="1cf1e011">
              Sveriges äldre behöver en hållbar välfärd både för oss i den
              generation som snart kommer in och för de äldre som redan finns.
              Vi får ju ofta höra att vi 40-talister kommer att bli väldigt
              besvärliga vi kommer att ställa väldigt stora krav på ett värdigt
              boende. Men vad är det som säger att de äldre i dag inte ställer
              de kraven, och hur ska de kraven uppfyllas?
            </seg>
          </u>
          <note type="speaker" n="c0863704">
            Anf. 59 Samhällsbyggnadsminister MONA SAHLIN (s):
          </note>
          <u who="mona_sahlin_minister_2004" xml:id="i-ced2e9870bd44904-16" n="d7c39300">
            <seg n="4f9ebe32">
              Herr talman! Rigmor Stenmark sade att det är ett mått på att
              man blir gammal när man måste se upp till barnbarnen. Jag måste
              se upp till min yngste son, så jag känner mig helt plötsligt väldigt
              gammal.
            </seg>
            <seg n="9a825d0a">
              Rigmor Stenmark vidgade det hela till att handla om mycket mer
              än vad frågan i interpellationen egentligen handlar om, nämligen
              äldrepolitiken i stort. Låt oss ändå vara överens om att ska uppdraget
              så att säga med att bygga och planera ett Sverige som fungerar
              för alla som bor i Sverige, inte bara nu utan också om några årtionden,
              är det väldigt många faktorer som som Lars-Ivar Ericson också
              pekade på måste fungera tillsammans. Det är också väldigt många
              som har ett ansvar.
            </seg>
            <seg n="eff5961c">
              Dessutom vet vi att det blir alltfler riktigt gamla som är allt
              friskare. Kraven på boendet kommer alltså att variera väldigt
              mycket. Det gäller alltså att kunna leva upp till alla de här
              delarna. Fler i dag än i min mormors generation inte bara vill
              utan också kan bo kvar hemma på ett helt annat sätt nu. Med ännu
              mer av anpassning, som Lars-Ivar Ericson var inne på, skulle ännu
              fler som så önskar kunna göra det valet.
            </seg>
            <seg n="a97bb554">
              Vad jag menar är att landets kommunpolitiker överlag nog är mer
              än medvetna om de här förutsättningarna och om de behov man har
              framför sig. Man ska ha de här riktlinjerna. Har man inte det
              ska jag verkligen vara där och trycka på och ta den debatten.
            </seg>
            <seg n="ff9d34a4">
              Vad vi även bör nämna är väl att de som bygger byggherrarna,
              entreprenörerna också är mer medvetna om att många av kunderna
              i dag på ett annat sätt än när min mormor var gammal har ekonomiska
              resurser på äldre dar och kommer att efterfråga bostäder.
            </seg>
            <seg n="3456b295">
              Det är alltså många samverkande faktorer här som ändå leder mot
              ett ganska spännande område. Men det staten har framför sig och
              som är en del av bostadspolitiken är bland annat det som Lars-Ivar
              Ericson frågade om. Det gäller då till exempel när det finns ombyggnadsbehov.
              Om nu staten kan spela en mer aktiv roll när det gäller stöd,
              inte bara för nybyggnation utan också vid ombyggnation, är det
              självklart oerhört viktigt att se vad vi kan göra där. Den frågan
              är mycket berättigad.
            </seg>
            <seg n="5be8f52c">
              Förra veckan på arkitekturdagarna mötte jag ett oerhört stort
              intresse bland de ofta unga och för övrigt ofta kvinnliga nya
              arkitekterna för hur man faktiskt kan planera in begrepp som trygghet,
              religionsfrihet och jämställdhet i både ny- och ombyggnad.
            </seg>
            <seg n="eb9f1b31">
              Finns det utrymme för flera olika församlingslokaler bygger vi
              också för den framtida generation som vi vet tror på många olika
              gudar. Och om man bygger in trygghet gäller för barnfamiljen att
              fönstren sitter så pass högt att barnen inte hur lätt som helst
              kan trilla ut och för de gamla att de kan röra sig fritt och tryggt.
              Jag är övertygad om att det går.
            </seg>
            <seg n="c76a90b2">
              Jag vill därför uttrycka det så här: Jag vill etablera en diskussion
              bland annat med arkitekterna för att ge samhällsplaneringen en
              annan och tydligare roll också i den nationella politiken när
              det handlar bland annat om de äldres förutsättningar.
            </seg>
            <seg n="89f56fae">
              Jag är ännu inte mogen att säga exakt hur och exakt i vilka former
              det ska ske. Men jag känner mig övertygad om att staten har en
              roll att spela här.
            </seg>
            <seg n="19730940">
              Jag lärde mig på arkitekturdagarna att det finns ett uttryckt
              som säger: Arkitektur är som frusen musik. Det jag kan känna som
              är född 1957 är att mycket av de äldreboenden som finns i dag
              möjligen är frusen Snoddasmusik. Jag kanske vill bo i ett fruset
              Bruce Springsteen-hus när jag blir gammal.
            </seg>
            <seg n="d3691afd">
              Det är också ett sätt att uttrycka hur olika behoven kommer att
              vara vartefter att generationerna växer upp. Jag känner att det
              finns ett stor intresse bland Sveriges arkitekter om de bara ges
              en plats i den nationella samhällsplaneringen. Det tycker jag
              att vi ska försöka att ge dem.
            </seg>
          </u>
          <note type="speaker" n="24940cc8">
            Anf. 60 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-4" n="9b5889cf">
            <seg n="6366e7b4">
              Herr talman! Just de tankar som Mona Sahlin avslutade med känns
              oerhört intressanta. Det är precis det jag har försökt att väcka
              med framför allt den motion som jag lämnat under höstens motionstid
              om hur vi ska kunna se över äldreboendet för framtiden.
            </seg>
            <seg n="67fcc54c">
              Utgångspunkten är min generation. Jag som är född på 50-talet
              kan inte tänka mig att planera mitt äldreboende i en liten etta
              eller tvåa. Jag har skaffat mig saker som jag även om jag blir
              gammal vill ha med mig där jag ska leva och bo och där jag kanske
              ska sluta mina dagar. Det är ett helt nytt tänkande som vi måste
              vara öppna för. Vi måste blir mer flexibla när vi planerar boendet
              framöver.
            </seg>
            <seg n="395b50ba">
              Jag vill säga något om riktlinjer för bostadsförsörjningen. Mona
              Sahlin skulle kanske ta del av Boverkets utvärdering. Det fungerar
              inte ute i våra kommuner i dag.
            </seg>
            <seg n="c6850984">
              Jag kom i kontakt med ett par den här veckan. Det är därför det
              känns alldeles särskilt levande för mig just nu och verkligt.
              Det var ett par som inte var alltför gamla. De hade gått i pension
              och var dryga 65 år. Maken hade råkat ut för en hjärnblödning
              och var nu rullstolsbunden. Det var ett par som bodde i ett hus
              och kanske hade möjlighet att sälja huset och i varje fall få
              en slant så att de skulle kunna köpa en insatslägenhet som de
              var ute efter och som skulle vara anpassad efter rullstolen.
            </seg>
            <seg n="ef0ceacc">
              De åkte runt och tittade på en mängd lägenheter i förra veckan
              och var med och bjöd. Men det bjöds bara över, så de hade inte
              en chans. Detta hände hemma i lilla Gävle. De säger till mig,
              eller egentligen till min bekant, som förmedlade detta till mig:
              Vad ska vi ta oss till? Vi vill leva och bo tillsammans. Men vi
              kan inte ha maken kvar hemma i huset. Det är bara trappor, och
              det är inte handikappvänligt.
            </seg>
            <seg n="be9c3ff2">
              Det är den här verkligheten som jag menar att man skulle kunna
              komma undan om man vågade tänka lite vidare tankar redan när man
              är i min ålder. Med pengar som jag får när jag säljer mitt hus
              skulle jag kunna investera i ett enplanshus som är lagom anpassat
              men ändå tillräckligt för att jag ska kunna känna mig nöjd som
              60-åring när jag blir det. Jag skulle kunna få bo kvar där. Det
              ska vara rimligt att gå med rullator. Det ska kunna anpassas efter
              att jag behöver ha vårdpersonal som ska ha svängutrymme för att
              duscha mig eller sköta om mig när jag eventuellt inte klarar det
              längre.
            </seg>
            <seg n="d8260526">
              Det är den här infallsvinkeln som jag skulle vilja lyfta in i
              bostadspolitiken. Det behövs med den åldersstruktur vi har i vårt
              land i dag och också med människor som är friska allt längre.
              De kanske helt plötsligt en vacker dag är beroende av vård. Vi
              måste våga tänka i nya djärva banor. Hela bostadssektorn står
              inför en väldigt svår balansgång. Det handlar om att bygga ut,
              att anpassa, att stimulera kvarboende och att underlätta flyttning.
              Här behövs det en oerhört god kunskap. Det är nyckeln för allt
              samhällsbyggande.
            </seg>
            <seg n="666e518c">
              Om vi ser bostadsförsörjningen som en mycket långsiktig planeringsfråga
              där vi kommer in i ett tidigt stadium och kräver bra underlag
              kommer vi att inför framtiden att kunna ha ett mycket bättre alternativ
              för människor som kommer upp i en viss ålder. Jag hoppas att jag
              inte är riktigt där än, men jag kan komma dit mycket snart.
            </seg>
            <seg n="bc56444d">
              Man kanske till och med skulle gå ut med en enkätundersökning
              till alla som fyller 60 år. Hur vill du ha ditt seniorliv arrangerat?
              Hur vill du bo? Hur vill du leva dina dagar efter 65 år, efter
              70 år eller vad man vill? Man kan undersöka och se vad vårt svenska
              folk vill och hur människor vill ha sin ålderdom ordnad.
            </seg>
          </u>
          <note type="speaker" n="11e1cd13">
            Anf. 61 LARS-IVAR ERICSON (c):
          </note>
          <u who="unknown" xml:id="i-ced2e9870bd44904-17" n="85200714">
            <seg n="0bb19e09">
              Herr talman! Det är många undersökningar som visar att samhället
              i dag har oerhört höga kostnader för ohälsan. Vi vet att ett sämre
              boende förvärrar ohälsoproblematiken. Den egna bostaden är central
              för människors välbefinnande. Vi måste på alla sätt se till att
              våra äldre får ett bra boende.
            </seg>
            <seg n="39609ae2">
              Jag är överens med ministern om att kommunen har en viktig roll
              i detta. Men jag har också lite tankar om hur samarbetet mellan
              Boverket och Socialstyrelsen fungerar. Samverkar de verkligen
              för att åstadkomma ett bättre boende för äldre?
            </seg>
            <seg n="79693dde">
              Tar samhället vara på de resurser som finns i form av beteendevetare,
              sjukvårdspersonal, hemtjänstpersonal, pensionärsorganisationer,
              arkitekter och byggherrar? Jag tror att de borde kunna ge varandra
              kunskaper om hur ett bra boende att åldras i bör utformas. Det
              handlar om att inte bygga hinder för tillgänglighet och att renovera
              med hänsyn till dem som bor där eller kommer att flytta in.
            </seg>
            <seg n="65d65279">
              Jag skulle önska att den i interpellationen och i svaret omnämnda
              arbetsgrupp som sysslar med den framtida bostadsfinansieringen
              också skulle fundera något över de viktiga tillgänglighetsfrågorna
              som vi har berört i dag och inte bara ägna sig åt att fundera
              över de ekonomiska förutsättningarna.
            </seg>
          </u>
          <note type="speaker" n="0d10b11a">
            Anf. 62 RIGMOR STENMARK (c):
          </note>
          <u who="rigmor_stenmark_bd34ff" xml:id="i-84b3d513f6231b79-0" n="847d3c69" next="i-d7fdc95eb3cf7e94-0">
            <seg n="8505a4ea">
              Herr talman! Jag vidgade debatten medvetet, samhällsbyggnadsministern.
              Jag tycker inte att det går att ha skarpa skott mellan olika ämnesområden.
              Därför tycker jag att just titeln samhällsbyggnadsminister är
              ganska bra även om den är lång. Det täcker in mycket mer än bara
              en liten del. Det var därför jag vidgade debatten.
            </seg>
            <seg n="a8ba2619">
              Alla de frågor som har med samhällsbyggnad att göra berör äldre.
              Man kan inte bara resonera om boendet. Det gäller trygghetsfrågor,
              miljöfrågor och inte minst jämställdhetsfrågor. Bostadsutskottet
              skulle kanske egentligen ha ett annat namn. Sveriges äldre behöver
              en hållbar välfärd. Det måste man kunna resonera om.
            </seg>
            <seg n="c84b1234">
              Jag anser att de äldre måste finnas med i alla beslutande församlingar.
              Varför ska vi gå ut med enkätundersökningar till oss som är över
              60 år? Vi bör ju finnas med här, eller hur, herr talman?
            </seg>
          </u>
          <note n="a03a70d8">
            (TALMANNEN: Absolut, och det tycker mamma också!)
          </note>
          <u who="rigmor_stenmark_bd34ff" xml:id="i-d7fdc95eb3cf7e94-0" n="847d3c69" prev="i-84b3d513f6231b79-0">
            <seg n="317625c8">
              Man ska föra en diskussion med människor i stället för om dem.
              Det tror jag är viktigt.
            </seg>
            <seg n="a8a17d5f">
              Vi är alldeles för starkt fixerade vid åldrar. När Mona Sahlin
              presenteras säger man naturligtvis att hon är född just ett visst
              år. Ragnwi Marcelind, nyvald bostadsutskottsordförande, 51 år.
              Rigmor Stenmark jag såg i dagens DN att jag var anonym, tack för
              det! är född 1940.
            </seg>
            <seg n="03b91ca1">
              Kan vi inte bryta mönstret och låta alla generationer få vara
              med och bestämma? Vi måste respektera att vi fastän vi är över
              50 år eller över 60 år vill ha valfrihet och mångfald också i
              boendet.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="afb48323">
            8 § Svar på interpellation 2004/05:64 om åtgärder för regelförenkling
          </note>
          <note type="speaker" n="df16fdc0">
            Anf. 63 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-18" n="c8f6ef82">
            <seg n="e82c01cf">
              Herr talman! Henrik von Sydow har frågat mig när jag avser att
              upprätta ett mål för att minska regelmängden och företagens administrativa
              börda. Han frågar också vilka konkreta förslag jag avser att lämna
              för att minska företagens kostnader för administration och byråkrati
              som är följden av statliga regleringar. Slutligen frågar han vilka
              åtgärder jag avser att vidta för att ge offentliga beslutsfattare
              en bättre och mer sammanhållen bild av lagförslagens konsekvenser
              för företagens kostnader och för konkurrensen.
            </seg>
            <seg n="b41b1d71">
              Låt mig börja med att peka på att i World Economic Forums årliga
              ranking över de mest konkurrenskraftiga ekonomierna placerar sig
              Sverige på tredje plats. Det betyder att vi ligger väl till när
              det gäller förutsättningar för långsiktig tillväxt och företagande.
              I Världsbankens Doing Business in 2005 Removing Obstacles to Growth
              placerar sig Sverige på nionde plats av 145 jämförda länder när
              det gäller en sammanvägning av sju olika indikatorer över hur
              enkelt det är att bedriva näringsverksamhet.
            </seg>
            <seg n="05909832">
              Detta är viktigt att lyfta fram, men vi ska självklart ha en
              hög ambitionsnivå i regelförenklingsarbetet även framöver för
              att behålla och förbättra vår ställning. Det är också viktigt
              att komma ihåg att det är en rad samverkande faktorer som sammantaget
              kan leda till att vi får fler företag och fler företag som växer.
              Dit hör till exempel att stimulera intresset för entreprenörskap
              hos både kvinnor och män, att skapa goda förutsättningar för kreditförsörjningen
              till små företag och att öka de små företagens innovativa förmåga
              genom bättre samverkan mellan forskarvärld och företag. Inte minst
              kompetensförsörjningen i företagen kommer att stå alltmer i fokus
              framöver.
            </seg>
            <seg n="f1892699">
              För att minska företagens kostnader för administration och byråkrati
              som är följden av statliga regleringar kommer regeringen inom
              kort, i en särskild skrivelse till riksdagen, att redovisa ett
              handlingsprogram för minskad administration för företagen.
            </seg>
          </u>
          <note type="speaker" n="809a86f3">
            Anf. 64 HENRIK VON SYDOW (m):
          </note>
          <u who="henrik_von_sydow_8da056" xml:id="i-5aa1e91b44e3d9bb-0" n="914fcedb" next="i-c5c7e6337a9ee9e3-0">
            <seg n="348f8bcd">
              Herr talman! Tack för svaret från den nye näringsministern. Svaret
              var möjligen kort, och jag hoppas att det inte skvallrar om graden
              av intresse för den här frågan.
            </seg>
            <seg n="2aed867c">
              Riksrevisionen framhåller i sin granskning, som presenterades
              i oktober, av regeringens regelförenklingsarbete att det finns
              en brist på förståelse bland statliga beslutsfattare om var regelbördan
              och byråkratin för företagare uppstår. Riksrevisionen skriver
              dessutom att Regeringskansliet saknar en samlad bild av förenklingsarbetet.
              Dessutom påverkar Riksrevisionen att Regeringskansliet lägger
              för lite kraft på uppdraget och att det i stort sett saknas resurser
              för att förenkla de lagar och regler som existerar i dag.
            </seg>
            <seg n="b37aa006">
              Det här gör frågan angelägen att diskutera, inte minst mot bakgrund
              av att riksdagen två gånger de senaste åren givit regeringen i
              uppdrag att både höja ambitionen och höja takten i regelförenklingsarbetet.
              Men trots det ser vi hur företagsamhetens regelverk blir större,
              hur byråkratin blir mer omfattande och hur företagens kostnader
              för detta ökar.
            </seg>
            <seg n="dbf11cd5">
              Näringslivets nämnd för regelförenkling, som försöker mäta detta,
              slår fast att regeringen och myndigheter också det här året fortsätter
              att belasta företagarna med nya administrativa krav som tar tid
              och energi och driver upp kostnaderna. Trenden är tydlig om vi
              ser till de samlade förslagen. Ökningstakten är tre gånger så
              stor som minskningstakten, räknat i antalet förslag. Det här ska
              också ses mot en bakgrund de senaste tio åren av en ganska så
              kraftig och säker regelinflation där företagsregler har ökat med
              ungefär 4 % per år och där regeringen, trots tillsättande av arbetsgrupper
              och utställda löften, misslyckats med att lätta på regelbördan.
            </seg>
            <seg n="b59871d2">
              Men, herr talman, jag tror att det går att vara hoppfull, därför
              att det finns gott om människor i Sverige som är både uppfinningsrika
              och företagsamma och som gärna skulle vilja verka som företagare.
              Men det är dessvärre för få av dem som vågar ta steget att förverkliga
              sina idéer. En del av det som hämmar är just Krångel-Sverige,
              regler som är svåra att överblicka och en byråkrati som inte alltid
              är enkel att ha att göra med. Det här kan vi göra någonting åt
              om den politiska viljan och det politiska ledarskapet finns. Därför
              är jag nyfiken på den nye näringsministerns ambitioner.
            </seg>
            <seg n="f86a15eb">
              Som sagt säger Riksrevisionen att Regeringskansliet saknar en
              samlad bild av förenklingsarbetet, att det saknas en förståelse
              bland offentliga beslutsfattare om var krånglet uppstår och att
              det saknas kraft och resurser i regeringens arbete för förenklingsarbetet.
              Vilket konkret avtryck får den här kritiken på regeringens politik
              i det här avseendet? När kommer ett mål som syftar till att på
              allvar bryta utvecklingen mot mer av krångel och mer av byråkrati?
            </seg>
          </u>
          <note n="e1caeb87">
            Anf. 65 GUNNAR ANDRÉN (fp):
          </note>
          <u who="henrik_von_sydow_8da056" xml:id="i-c5c7e6337a9ee9e3-0" n="914fcedb" prev="i-5aa1e91b44e3d9bb-0">
            <seg n="db4be119">
              Herr talman! Tack för att jag får möjlighet att debattera med
              den nye näringsministern. Jag har tidigare haft förmånen att få
              göra det i utbildningssammanhang.
            </seg>
            <seg n="e4439436">
              Bakgrunden till den här frågan som Henrik von Sydow förtjänstfullt
              har ställt är naturligtvis Riksrevisionens rapport som kom den
              8 oktober, för ungefär en månad sedan, om regelförenkling för
              företagare. Ska man vara lite kritisk är det för mig som sitter
              i Riksrevisionens styrelse en osedvanligt tunn rapport. Det kan
              möjligen bero på att det har varit väldigt lite att redovisa.
              Tyvärr måste jag medge att det inte är någon lätt uppgift att
              förenkla i regelverket om man samtidigt vill upprätthålla många
              andra höga målsättningar, nämligen rättvisa, klarhet, och så vidare.
            </seg>
            <seg n="facde457">
              Att vara företagare i dagens läge, särskilt ensamföretagare eller
              småföretagare, är väldigt bekymmersamt, inte bara när det gäller
              avgifter och så vidare utan också när det gäller antalet uppgifter
              som ska redovisas.
            </seg>
            <seg n="a780e5ab">
              Riksrevisionen har kommit fram till några viktiga slutsatser
              som det finns anledning för statsrådet att fundera på. En viktig
              sådan är att för lite kraft läggs på att förenkla befintliga regler.
            </seg>
            <seg n="9e83d01b">
              I ett annat sammanhang skriver Riksrevisionen att de tillkännagivanden
              som riksdagen har givit 1999 och 2003 till regeringen om de här
              förenklingarna inte har lett till några väldigt konkreta förslag.
              Man manar därför regeringen att fortsätta intensifiera, tror jag
              är det verb som används vid något tillfälle, arbetet.
            </seg>
            <seg n="8bd37413">
              Likväl ska jag vara ärlig och säga att regeringen har genomfört
              en del förenklingar, och flera myndigheter arbetar aktivt med
              att inom ramen för sitt kompetensområde jag tror att det är väldigt
              viktigt att man kommer ihåg att det är inom ramen för sitt kompetensområde
              minskar den administrativa regelbördan för företagen.
            </seg>
            <seg n="53526f68">
              Men ett av de mest centrala problemen är att vi har så väldigt
              många olika myndigheter som gentemot företagen önskar olika sorters
              uppgifter. Jag tror att en av de mest centrala frågor som regeringen
              måste arbeta med är att minska, inte antalet myndigheter för det
              får regeringen ha hur många den vill, antalet uppgifter som man
              vill ha in och som kan vara likartade från olika myndigheter.
              Jag tror att det upplevs som väldigt bekymmersamt för företagarna
              att de får så många skrivelser och att det är så många uppgifter
              som ska lämnas till olika myndigheter. På den här punkten tror
              jag att den tunna rapporten från Riksrevisionen, om jag får uttrycka
              det så, är väldigt nyttig.
            </seg>
            <seg n="c9544135">
              Låt mig avsluta med att säga med att jag tror att det är väldigt
              viktigt att se till att institutet som har en så vacker förkortning
              som ITPS, Institutet för tillväxtpolitiska studier, får en självständig
              roll och kan utvärdera vad regeringen egentligen gör, så att det
              blir kraft i tillväxtpolitiken även för de minsta företagen. Oberoendet
              spelar en stor roll i det här sammanhanget.
            </seg>
          </u>
          <note type="speaker" n="aca7d937">
            Anf. 66 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-19" n="c8f6ef82">
            <seg n="66094c1c">
              Herr talman! Låt mig börja med att deklarera på direkt fråga
              att jag är mycket engagerad i att förstärka och förbättra servicen
              till företagen, inte minst de små och medelstora företagen, och
              att bidra till att förenkla deras vardag. Jag har också goda erfarenheter
              av att man kan göra mycket konkret på det området.
            </seg>
            <seg n="ec938be1">
              Jag har tidigare arbetat som skatteminister och tillsatte då
              en utvärdering av Tullverket som regeringen fattade beslut om
              och som sedan blev början på en mycket stor förändring av Tullverkets
              sätt att arbeta. Vi tillsatte också en ny generaldirektör med
              uppdraget att stärka servicen till företag. Det konkreta resultatet
              blev kraftigt minskade kostnader för företagens hantering av tullrelaterade
              ärenden och en rejäl förenkling i relationen till Tullverket i
              en så väsentlig fråga som export och import.
            </seg>
            <seg n="262ca14f">
              Det är alltså alldeles klart att det går att göra mycket genom
              att förändra myndigheters arbetssätt, förändra i regelstrukturen
              och rensa för att skapa en bra tillvaro för företag som tid efter
              annan måste följa olika typer av regler. Därför är det här ett
              arbete som jag är mycket engagerad i, och som jag sade kommer
              regeringen mycket snart att för riksdagen presentera ett handlingsprogram
              för att komma vidare med kraft på det här området.
            </seg>
            <seg n="ad4c65f5">
              Det första man bör göra är naturligtvis att skaffa sig verktyg
              för att mäta att vi är på väg åt rätt håll. Här har vi ju haft
              ett mycket intensivt samarbete med länder som är duktiga på detta.
              Danmark och Nederländerna har utarbetat metoder som vi nu använder
              oss av för att också kunna sätta konkreta mål för hur vi ska minska
              regelbördan. Vi har redan tittat på mervärdesskatteområdet. Vi
              fortsätter att titta på årsredovisningslagen och skatteområdet
              för att sedan gå vidare med fler områden, så att vi verkligen
              kan mäta att vi kommer åt rätt håll. Det här arbetssättet är också
              någonting som näringslivets organisationer stöttar, och jag tror
              att vi kan få en kraft i detta att gemensamt arbeta för ytterligare
              förbättringar av service och enklare regler.
            </seg>
            <seg n="ab34c5dd">
              Det handlingsprogram vi kommer att lägga fram kommer att innehålla
              ett stort antal konkreta förenklingsåtgärder. Jag tror att det
              är ett bra sätt att arbeta att också redovisa dem för riksdagen
              och följa upp dem. Vi kommer också att ge Nutek en stark roll
              som består i att vara den myndighet som bidrar till ett förenklingsarbete
              och bli den myndighet som blir spindeln i nätet för att driva
              på det här.
            </seg>
            <seg n="344f5782">
              Riksrevisionens rapport är för mig naturligtvis mycket intressant
              att ta del av som ny näringsminister, och det har jag också gjort.
              Den innehåller fem rekommendationer på nya arbetssätt som jag
              och regeringen tar på stort allvar. Vi kommer som sagt att återkomma
              till riksdagen med vårt handlingsprogram.
            </seg>
            <seg n="1fd63d3d">
              Samtidigt måste man också föra en diskussion om regelförenkling
              på precis det fina sätt som jag tycker att Gunnar Andrén gör det
              på, ett nyanserat sätt. Här finns mycket att göra här kan vi förbättra
              servicen och minska regelbördan men det är klart att det också
              finns regler som finns där av goda skäl. Det kan handla om miljöregler,
              skatteregler eller andra regler som finns där på grund av andra
              mål som också är viktiga. Det gäller alltså att komma bort ifrån
              tron att man bara så där i ett penndrag tar bort alla regler och
              i stället komma in i ett kraftfullt, långsiktigt, uthålligt arbete
              för att förstärka servicen och minska på regelbördan. Det ämnar
              jag leda med stort intresse och kraft.
            </seg>
          </u>
          <note type="speaker" n="6e13137e">
            Anf. 67 HENRIK VON SYDOW (m):
          </note>
          <u who="henrik_von_sydow_8da056" xml:id="i-5aa1e91b44e3d9bb-1" n="914fcedb" next="i-c5c7e6337a9ee9e3-1">
            <seg n="a28df816">
              Herr talman! Det gläder mig att Thomas Östros här vittnar om
              sitt stora intresse och engagemang för frågan. Det är hoppfullt.
              Då gäller det förstås att komma till leverans i ett arbete som
              tidigare inte har förlöpt med det tempo eller den ambitionsnivå
              som har varit önskvärda.
            </seg>
            <seg n="e0a845e9">
              Jag vill särskilt slå fast en sak här, och det är just detta:
              Det stora uppdraget för den nye näringsministern på det här området
              måste verkligen vara att minska den totala regelmängden och regelmassan.
              Det är små reformer som är steg på vägen mot detta, men jag tror
              att just för att få den kraftfulla process som näringsministern
              själv pratar om så är det angeläget att slå fast ett mål som ska
              vara styrande för just hur mycket den totala mängden ska minskas.
            </seg>
            <seg n="7a4a87b6">
              Det är inte den enskilda paragrafen, den enskilda blanketten
              eller den enskilda regleringen som är bekymret för svenska företagare,
              utan det är just det vittnas det ofta om den sammanlagda snårskogen
              som bidrar till osäkerheten och till tveksamheten inför att starta
              företag eller gå vidare och expandera i sin verksamhet. Problemet
              är inte den enskilda regeln som sådan, utan det är den sammanlagda
              effekten av allihopa. Just därför är som sagt ett mål angeläget
              för att få fart på reformarbetet, och där tycker jag att näringsministern
              tydligare kan komma med ett svar till Sveriges företagare: När
              kommer detta mål? Jag tror säkert att näringsministern har kunskaper
              om att de fyra borgerliga partierna har en gemensam motion där
              ambitionen är mycket tydlig vad gäller att minska regelkrånglet
              och den administrativa bördan med 25 % till 2010, just efter inspiration
              från Danmark och Nederländerna, som näringsministern själv nämnde.
            </seg>
            <seg n="4f7c88e6">
              Den enkla frågan till näringsministern är: Delar han den ambition
              som finns bland de borgerliga, eller gör han det inte?
            </seg>
          </u>
          <note n="5c177113">
            Anf. 68 GUNNAR ANDRÉN (fp):
          </note>
          <u who="henrik_von_sydow_8da056" xml:id="i-c5c7e6337a9ee9e3-1" n="914fcedb" prev="i-5aa1e91b44e3d9bb-1">
            <seg n="7820400f">
              Herr talman! Jag tycker att det är lite lustigt att läsa att
              frågan inte är riktigt ny i den här rapporten. Jag minns själv
              hur Daniel Tarschys arbetade väldigt hårt med åtgärder mot krångel
              och onödig byråkrati. Det var ungefär 197778.
            </seg>
            <seg n="5ecd68db">
              Jag tror för min del att det är väldigt viktigt, som statsrådet
              ändå tog fasta på här, att man måste se till hur arbetsfördelningen
              ser ut mellan olika verk. I en av de fem rekommendationer som
              statsrådet refererade till och som han tagit till sig står det:
              Arbetsfördelningen mellan Nutek och Ekonomistyrningsverket det
              har också en väldigt vacker förkortning, ESV vad gäller tillsyn
              av myndigheters arbete har under senare år blivit alltmer oklar.
              Det är klart att en sådan iakttagelse föranleder oss som riksdagsledamöter
              att fundera på vad som kan göras. Jag tror att det är väldigt
              viktigt att regeringen arbetar med det. Nu hör vi här att det
              tydligen är Nutek som ska få mera kraft eller ansvar för detta.
              Detta motverkas, vill jag gärna säga, av alla uppgifter som man
              har lagt på Ekonomistyrningsverket när det gäller små företag.
              Men vi får hoppas att det blir förändringar till det bättre på
              det här området.
            </seg>
            <seg n="ff1e4a06">
              Beträffande arbetsuppgifterna måste man säga att det också har
              varit många positiva saker. Det finns exempel på det här, och
              det tycker jag att man ska ta till sig också. Jag tror för min
              del att vi är en sådan väldigt väl utvecklad nation när det gäller
              att använda informationsteknologi, så i den delen tror jag att
              det finns väldigt mycket mer att göra, ungefär som Skatteverket
              och Tullverket på en del håll har gjort. Men det är klart att
              samordning, så att man slipper lämna uppgifterna mer än en gång,
              är väldigt viktigt för att man ska kunna minska det som det ytterst
              handlar om, nämligen företagens kostnader. Det är det som ger
              konkurrenskraft: låga kostnader för all administration.
            </seg>
          </u>
          <note type="speaker" n="635db7ed">
            Anf. 69 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-20" n="c8f6ef82">
            <seg n="29f15769">
              Herr talman! Som sagt: Vi återkommer med regeringens handlingsprogram
              på området.
            </seg>
            <seg n="3b17eac0">
              Men för att också få en bra relief till den här diskussionen
              är det ju värt att titta på vad Världsbanken säger när man jämför
              olika länder. Vad är det för variabler man tittar på när man ska
              försöka bedöma i vilka länder det är krångligt att bedriva företagsamhet
              och i vilka länder det är enkelt? Ja, det är väldigt väsentliga
              frågor som att starta företag, att anställa och säga upp personal,
              att genomdriva åtaganden i kontrakt, att få krediter, att lägga
              ned verksamhet, att registrera egendom och skydd av investerare.
              Alla dessa frågor är naturligtvis väldigt väsentliga för småföretagsamhet.
            </seg>
            <seg n="9626178a">
              Sverige placerar sig alltså på nionde plats, och intressant nog
              placerar vi oss i topp när det gäller kriteriet få procedurer
              för att starta företag. Det här är ett område där vi har utfört
              ett intensivt reformarbete under senare tid. Vi har gjort det
              möjligt att med kortare handläggningstider, snabbare och inte
              minst, som Gunnar Andrén säger, via Internet kunna registrera
              ett företag och starta det, och det gör att vi placerar oss på
              topp i en internationell jämförelse. Det här tjänar för mig som
              inspiration att gå vidare, att hitta fler områden där vi kan förstärka
              servicen och inte minst använda Internet och informationsteknologi
              för att göra det möjligt för egenföretagare och medelstora företag
              att kommunicera med myndigheter och följa regelverken på ett mycket
              smidigare sätt än vad man kunde innan den tekniken kom.
            </seg>
            <seg n="125e7a6d">
              Här finns mycket att göra, och det finns mycket stor anledning
              att stödja varandra, men liten anledning att svartmåla. Det fungerar
              inte om man tittar på hur det ser ut i praktiken. Däremot har
              vi mycket höga ambitioner för framtiden.
            </seg>
          </u>
          <note type="speaker" n="8bc0e9f2">
            Anf. 70 HENRIK VON SYDOW (m):
          </note>
          <u who="henrik_von_sydow_8da056" xml:id="i-bec761e89bd0f514-0" n="914fcedb">
            <seg n="dc1ecff1">
              Herr talman! Jag tror att det är så här: Det är klart att det
              inte finns någon anledning att svartmåla, men det finns stor anledning
              att lyssna till svenska företagare som har arrangerat en manifestation
              utanför Rosenbad under den här mandatperioden där man i en vecka,
              från måndag till söndag, stod och läste varje dag just de paragrafer
              och de förordningar som reglerar företagsamheten. De stod och
              läste i en vecka, och de hann inte läsa upp ens hälften. Deras
              budskap och deras verklighet är någonting som jag tycker absolut
              måste ligga till grund för de reformer som näringsministern kommer
              att presentera.
            </seg>
            <seg n="479abf9a">
              Det finns mycket som man skulle kunna göra här och nu i dag och
              som det också finns ett stöd för i det här parlamentet. Börja
              med att avskaffa de statistiska totalundersökningar som myndigheter
              i dag ägnar sig åt! Vi kan börja med att införa enhetliga beräkningsunderlag
              för ersättningar från de allmänna försäkringarna. Vi kan avskaffa
              lagen om obligatorisk platsanmälan. Vi kan avstå från att tvinga
              småföretagare att redovisa sjuktal i sin årsredovisning eftersom
              det knappast är någon som läser alla småföretags årsredovisningar.
            </seg>
            <seg n="e0475b8d">
              Detta är bara en början. Sedan kan man gå vidare med förslag
              som vi har varit inne på här tidigare om att det faktiskt ska
              vara bara en myndighet som man tar kontakt med i ett och samma
              ärende och att man inte behöver springa till fler av dem. Det
              är någonting som borde åläggas myndigheterna.
            </seg>
            <seg n="ebac83f2">
              Jag ska sedan gå tillbaka till den rapport som vi började diskutera
              kring Riksrevisionens granskning. Där skriver man att vid arbetet
              i myndigheter och i kommittéer begränsar regeringen ibland möjligheterna
              för myndigheterna att lämna förslag till att förenkla lagar och
              förordningar som styr myndighetsföreskrifter. Där tycker jag också
              att regeringen har ett uppdrag att så att säga öppna upp för de
              tjänstemän och duktiga byråkrater som har konkreta förslag på
              hur tillvaron kan förenklas för det svenska näringslivet.
            </seg>
            <seg n="3bc6aeb1">
              Detta är någonting som jag skickar med den nye näringsministern
              och hoppas att han, som han lite grann har pekat på, kommer tillbaka
              med kraftfulla och konkreta förslag. Och det finns mycket att
              göra direkt den här hösten med start nu.
            </seg>
          </u>
          <note type="speaker" n="de01f02f">
            Anf. 71 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-21" n="c8f6ef82">
            <seg n="54c2641f">
              Herr talman! När man lyssnar på Henrik von Sydows förslag blir
              man kanske inte så imponerad av förenklingarna som han föreslår
              att man blir stum. Men det visar ju precis vad det handlar om.
              Det är steg som ska tas, små och stora, till vardags, och de ska
              göras konsekvent i arbetet. Det ämnar jag att driva på. Och vi
              kommer att komma till riksdagen med en beskrivning av hur det
              här arbetet ska gå till och dessutom med ett stort antal konkreta
              förslag som är av den art som Henrik von Sydow själv pekar på.
            </seg>
            <seg n="af9f5a77">
              Det är viktigt, men det kanske inte alltid är det enda förslaget
              som förändrar världen på ett revolutionerande sätt men som bidrar
              till en lättare vardag för företagande. Jag tror att detta är
              en av de viktiga frågorna när det gäller att stärka företagandet
              i Sverige.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="cd793866">
            9 § Svar på interpellation 2004/05:81 om kreditgarantiföreningar
          </note>
          <note type="speaker" n="346940a0">
            Anf. 72 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-22" n="c8f6ef82">
            <seg n="889725d8">
              Herr talman! Marie Engman har frågat vilka åtgärder jag är beredd
              att vidta för att uppmuntra och stödja tillkomsten av och utbyggnaden
              av kreditgarantiföreningar. Vidare har Marie Engman frågat vilka
              åtgärder jag är beredd att vidta för att se över möjligheten till
              återförsäkring av kreditgarantiföreningarnas kapitalbas.
            </seg>
            <seg n="0fa47b31">
              Tillgången till kapital är av väsentlig betydelse för små och
              medelstora företags möjligheter att utvecklas och växa. Finansieringen
              sker i små och medelstora företag huvudsakligen med hjälp av egna
              medel och lån.
            </seg>
            <seg n="7408e51e">
              Tanken med kreditgarantiföreningar är att småföretagare som har
              behov av lån och krediter ska kunna vända sig till dessa föreningar.
              Dessa finansieringsinstitut bygger på ett lokalt och regionalt
              engagemang och syftar till att underlätta finansiering av företag
              i regionen. Ofta är kreditgarantiföreningar bildade av lokala
              intressenter.
            </seg>
            <seg n="c0d51157">
              Regeringen är positivt inställd till att få till stånd kreditgarantiföreningar
              och stöder tillkomsten och utbyggnaden av sådana. Redan år 2001
              beslutades att främja framväxten av lokala och regionala kreditgarantiföreningar.
              Regeringen har under perioden 2002 till 2004 bidragit med totalt
              3 miljoner kronor till kreditgarantiföreningarna.
            </seg>
            <seg n="96dc1407">
              Regeringen anser att gensvaret har varit mycket positivt, och
              ett flertal kreditgarantiföreningar har startat över hela landet.
              Att starta en kreditgarantiverksamhet är dock en omfattande process,
              och detta har inneburit att det ännu inte finns någon verksam
              kreditgarantiförening i Sverige i dag.
            </seg>
            <seg n="8799bbba">
              Regeringen har utifrån erfarenheterna från den första perioden
              föreslagit att kreditgarantiföreningarna ska få ett fortsatt årligt
              stöd med 5 miljoner kronor. Dessa medel är en prioriterad satsning
              för att få en fungerande kreditgarantiverksamhet i Sverige.
            </seg>
            <seg n="f3f7b5e4">
              Kreditgarantiföreningar bygger på ett lokalt och regionalt engagemang
              och ansvarstagande. För en långsiktig och hållbar verksamhet krävs
              att föreningarna själva kan skapa dessa grundförutsättningar.
            </seg>
            <seg n="13dc570d">
              Jag anser att de medel som regeringen avsatt ska underlätta framväxten
              av kreditgarantiföreningar. Det är angeläget att andra finansiärer
              kompletterar de statliga insatserna. Den viktigaste framgångsfaktorn
              för dessa föreningar är att skapa struktur och kapital för att
              ställa garantier och därmed kunna skapa en trovärdighet hos kapitalmarknaden.
              Jag anser att det i nuläget inte är aktuellt att skapa en statlig
              återförsäkringsmodell.
            </seg>
          </u>
          <note type="speaker" n="b2baf2db">
            Anf. 73 MARIE ENGSTRÖM (v):
          </note>
          <u who="marie_engstrom_68f742" xml:id="i-f85b71b1b4d60b51-0" n="d99aeb72">
            <seg n="18ec6d76">
              Herr talman! Tack för svaret, näringsministern. Det står fel
              namn på mig i näringsministerns skriftliga svar. Jag heter Marie
              Engström.
            </seg>
            <seg n="17d1bdf0">
              Jag tycker att det var ett bra svar som jag fick av näringsministern,
              men det kanske kunde har varit lite mer uttömmande.
            </seg>
            <seg n="495417fb">
              Jag kan utläsa från svaret att vi är överens om att det är viktigt
              att vi bygger upp kreditgarantiföreningar, och det är gott så.
              Men jag tror att det måste till mer insatser från statsmakternas
              sida för att vi verkligen ska kunna nå dithän som vi vill, om
              vi nu har något mål med den här verksamheten, och det hoppas jag
              att vi har.
            </seg>
            <seg n="f6d4709d">
              För att knyta an lite grann till den tidigare diskussionen har
              jag tittat på en så kallad entreprenörsbarometer som Industrifonden
              har gjort. Den finns på Industrifondens hemsida så att man kan
              ta del av den. Man ställde följande fråga till företag: Vad upplever
              du vara det största hindret för att bygga ut och expandera ditt
              företag? Över 50 % av företagen anger då möjligheten och tillgången
              till kapital, medan bara 10 % anger komplicerade regler eller
              regelmängd. Och det kanske också sätter lite perspektiv på de
              olika diskussionerna och debatterna. Det behöver inte betyda att
              någonting inte är viktigt. Jag tror att båda frågorna är viktiga,
              men jag tror faktiskt jag drar den slutsatsen att den här frågan
              är oerhört viktig för företagen.
            </seg>
            <seg n="575609ae">
              Jag tror att denna fråga är oerhört viktig i de regioner i landet
              som inte tillhör de traditionella tillväxtregionerna. Det har
              ju visat sig att det är där som man många gånger har svårt att
              få kapital. Tillgången på framför allt riskvilligt kapital är
              som sämst där, medan kapitalet har en förmåga att söka sig till
              just tillväxtregioner, storstadsregioner och så vidare.
            </seg>
            <seg n="0561c4b6">
              Jag kommer själv från Värmland. Där finns en kreditgarantiförening
              under uppbyggnad. Det finns också i Småland, Dalarna, Blekinge,
              Gävleborg och på andra ställen i landet.
            </seg>
            <seg n="479e8d8d">
              Vi har gemensamt i årets budget också avsatt ett antal miljoner
              kronor till kreditgarantiföreningarna. Det har också mottagits
              positivt, och det bidrar till att hjälpa till med overheadkostnader
              och så vidare som man har.
            </seg>
            <seg n="c0b47e7c">
              När det gäller Värmland är detta viktigt. Vi står ju uppenbarligen
              inför en omstrukturering av försvaret. Det kommer att påverka
              Karlstadsregionen, Kristinehamnsregionen, större delarna av östra
              Värmland och gränsen mot Örebro län. Vi tror att det är viktigt
              att kunna satsa på mindre företag, på nya företag och på företag
              som vill expandera och som kan anställa nya människor. Då tror
              jag att kreditgarantiföreningarna kommer att få en ganska stor
              betydelse.
            </seg>
            <seg n="5c09e559">
              Jag har ställt några frågor till näringsministern angående detta.
              En fråga var naturligtvis om regeringen vill stödja detta, och
              i så fall på vilket sätt. Men det handlar kanske också om möjligheten
              att ge kreditgarantiföreningarna en bättre kapitalbas för sin
              kreditverksamhet. Där skulle staten kunna gå in och i någon mening
              bli någon typ av garant. Jag tror att det är viktigt att diskutera
              även den frågan. Likväl behöver man också kunna diskutera olika
              typer av strukturfondsmedel som finns avsatta inom EU för detta
              ändamål, som vi än så länge tyvärr inte har haft någon åtkomst
              till i Sverige.
            </seg>
          </u>
          <note type="speaker" n="fc7e1f05">
            Anf. 74 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-23" n="c8f6ef82">
            <seg n="9fdf45a3">
              Herr talman! Låt mig börja med att be Marie Engström om ursäkt
              för att det står fel i papperen.
            </seg>
            <seg n="d66f416c">
              Jag delar er uppfattning om att det här är en intressant utveckling
              för Sverige. Den är ganska ny för svenskt vidkommande när det
              gäller just kreditgarantiföreningar. Det ligger nära till hands
              att jämföra med framväxten av folkrörelsesparbanker för mycket
              länge sedan. Det här är ändock på en annan bog. Det första steget
              är att se till att det stöd vi nu ger för bildandet av kreditgarantiföreningar
              också realiseras i form av aktiva föreningar. Det verkar som om
              det är nära att vi får sådant till stånd. Under tiden tror jag
              inte det riktiga är att staten går in med kapital i kreditgarantiföreningarna
              i någon större omfattning. En av poängerna med dessa är ju att
              de är lokalt förankrade. Den lokala förankringen får man av att
              se till att det finns ett lokalt kapital som man är beredd att
              satsa i dessa.
            </seg>
            <seg n="a66fc7e9">
              Det går säkert alldeles utmärkt att använda strukturfondsmedlen,
              men då måste man fatta beslut i de forum där man fattar beslut
              om strukturfondsmedlen. Det gör inte regeringen och kan därmed
              inte rikta dessa till kreditgarantiföreningarna.
            </seg>
            <seg n="e694a7fb">
              Vi har i våra kontakter med företrädarna inte heller fått önskemål
              om att det skulle införas ett slags statligt återförsäkringssystem.
              Nu handlar det om att vi tillsammans avsatt medel, 5 miljoner
              kronor, för att stödja den här typen av verksamhet. Det har mottagits
              positivt. Det är ett arbete på gång. Det finns aktörer som är
              nära att komma i gång med operativ verksamhet. Jag följer det
              med stort intresse. Det är klart att det kompletterar svensk kapitalmarknad
              på ett väsentligt och bra sätt.
            </seg>
          </u>
          <note type="speaker" n="2f5f49db">
            Anf. 75 MARIE ENGSTRÖM (v):
          </note>
          <u who="marie_engstrom_68f742" xml:id="i-f85b71b1b4d60b51-1" n="d99aeb72">
            <seg n="f90ae61c">
              Herr talman! Det är bara att konstatera att kreditgarantiföreningar
              är en väldigt ung företeelse hos oss här i Sverige. Man kan fråga
              sig varför det är på det sättet. I många andra europeiska länder
              har detta varit ett sätt att delfinansiera många företags verksamhet.
              Det har varit verksamt i väldigt många år medan vi verkar vara
              väldigt yrvakna när det gäller den här formen av finansiering.
            </seg>
            <seg n="ab4e507d">
              Jag kan dela näringsministerns uppfattning att det är en poäng
              med att det ska finnas en lokal förankring. Det är en poäng med
              att det ska vara det lokala näringslivet som i första hand är
              med och satsar kapital och många gånger kunskap, mentorskap. Det
              är många ringar på vattnet. Det är det som är kärnan egentligen
              i verksamheten.
            </seg>
            <seg n="e8fd4799">
              Tanken bakom alltihop är att kapitalet ska stanna kvar i regionen.
              Kapitalet ska inte ge sig i väg någonstans. Det ska finnas här,
              och det ska arbeta. Det tycker jag är oerhört viktigt.
            </seg>
            <seg n="b93f12ac">
              Det finns en annan tanke också med kreditgarantiföreningar. Det
              är ett unikt sätt att låta privat kapital och statens kapital
              eller intresse samverka.
            </seg>
            <seg n="b600395a">
              Jag menar inte att näringsministern ska stå här nu och säga att
              staten ska vara med och skjuta till, ingenting sådant. Men jag
              skulle gärna vilja höra om det finns intresse hos regeringen att
              fortsätta den här diskussionen och se hur vi kan utveckla det
              här sättet att ge krediter i framtiden. När vi fortsätter den
              diskussionen måste vi också kunna titta på Europa. Det är ju ganska
              vanligt att staten går in där ganska aktivt med medel tillsammans
              med näringslivets kapital och intressen för att just bygga vidare
              på den lokala förankringen och stötta små och medelstora företag.
              Det kanske snarare är det jag vill ha svar på från näringsministern.
            </seg>
          </u>
          <note type="speaker" n="f7fabbc7">
            Anf. 76 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-24" n="c8f6ef82">
            <seg n="171fe8b2">
              Herr talman! Jag har egentligen gett det svaret. Om den här typen
              av regionalt engagemang verkligen ska fungera är det nog ett av
              de sämsta sätten att inledningsvis signalera att om det inte blir
              tillräckligt engagemang går staten in med kapital. Låt oss nu
              med de avsättningar som vi har gjort för att stötta bildandet
              av den här viktiga verksamheten låta aktörerna visa att de får
              det att fungera, att de får det till ett fungerande system och
              lyckas attrahera ett regionalt och lokalt engagemang och inte
              minst lyckas attrahera kapitalet. Det är det som är själva vägkorsningen.
              Om man klarar det ser vi att det finns ett reellt intresse. Det
              hoppas jag verkligen.
            </seg>
            <seg n="f9e906d4">
              Sedan, när vi har låtit det här arbeta på och ser hur det formerar
              sig, får vi diskutera om det finns ytterligare insatser som vi
              kan göra.
            </seg>
          </u>
          <note type="speaker" n="122282ba">
            Anf. 77 MARIE ENGSTRÖM (v):
          </note>
          <u who="marie_engstrom_68f742" xml:id="i-f85b71b1b4d60b51-2" n="d99aeb72">
            <seg n="b9107b35">
              Herr talman! Jag kanske är lite mer istadig än vad näringsministern
              är just nu. Jag tycker att det är viktigt att vi ställer oss frågan
              varför den här verksamheten är så liten i Sverige och så bred
              i andra europeiska länder.
            </seg>
            <seg n="86b52975">
              Jag förstår innebörden i det som näringsministern säger men skulle
              ändå vilja att näringsministern tryckte lite hårdare på detta,
              att vi kanske satte oss ned gemensamt och tittade på förutsättningarna.
              Finns det några andra saker vi kan göra än att bara via budgeten
              ge någon miljon för overheadkostnader till föreningar? Kan vi
              stötta dem på något annat sätt? Finns det något annat som regeringen
              kan göra, i Bryssel till exempel? Den typen av diskussion måste
              vi ändå kunna ha. Jag ger ministern ytterligare en möjlighet att
              ge någon typ av inriktning i sitt sista svar på min fråga.
            </seg>
          </u>
          <note type="speaker" n="987a16b6">
            Anf. 78 Näringsminister THOMAS ÖSTROS (s):
          </note>
          <u who="thomas_östros_minister_2004" xml:id="i-ced2e9870bd44904-25" n="c8f6ef82">
            <seg n="2f84ed71">
              Herr talman! Jag är väldigt öppen för de idéer som Marie Engström
              kan komma med i en sådan här diskussion och ska naturligtvis värdera
              dem i det fortsatta regeringsarbetet. Var riktningen är kan ingen
              tveka om. Vi avsätter i budgeten för nästa år ytterligare medel
              för att stimulera bildandet av kreditgarantiföreningar, 5 miljoner
              kronor, en ökning, väldigt tydlig signal och stor förväntan från
              oss att det också avspeglas i det lokala engagemanget. Det ska
              vi bidra till att få fram genom att inte säga att om det inte
              blir någonting tar staten över. Det tror jag lägger en död hand
              över det lokala engagemanget.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="ab796982">
            10 § Svar på interpellation 2004/05:134 om tågtrafiken mellan
            Gävle och Helsingfors
          </note>
          <note type="speaker" n="1821bdf2">
            Anf. 79 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-26" n="2e703c56">
            <seg n="77355407">
              Herr talman! Ragnwi Marcelind har frågat mig vilka åtgärder jag
              avser att vidta för att förbättra konkurrensen inom tågtrafiken
              på sträckan HelsingforsGävle och vilka åtgärder jag avser att
              vidta för att SJ AB:s avkastningskrav för trafiken på sträckan
              HelsingforsGävle ska anpassas efter transportbehoven.
            </seg>
            <seg n="061e0886">
              Frågorna är ställda mot bakgrund av biljettpriser som av resenärerna
              upplevs som höga och som därmed också försvårar arbetspendling
              mellan Gävleregionen och Helsingforssområdet.
            </seg>
            <seg n="e8dc9d74">
              Jag vill börja med att betona mitt starka intresse för att medverka
              till att vi får snabba och effektiva transporter som kan underlätta
              arbetspendlingen för såväl Gävlebor som boende i andra delar av
              vårt land. Tågtrafiken är ett viktigt trafikslag för att åstadkomma
              överdagenpendling till rimliga villkor. Det bör gå att ta sig
              med kollektivtrafik till sin arbetsplats varje dag, särskilt om
              arbetsplatsen ligger inom samma arbetsmarknadsregion som bostaden
              eller inom en närliggande region.
            </seg>
            <seg n="5b134318">
              Enligt 1998 års riksdagsbeslut om transportpolitiken har SJ AB
              ensamrätt om bolaget vill driva kommersiell trafik över länsgränserna.
              När trafik bedrivs kommersiellt kan priserna inte subventioneras
              på samma sätt som när trafiken är upphandlad eller utförs direkt
              av samhället. Därför är SJ AB:s priser ibland högre än priserna
              för upphandlad kollektivtrafik.
            </seg>
            <seg n="0b7e6d65">
              Trafikhuvudmän med ansvar för trafik inom länet har på senare
              tid visat ett allt större intresse för att gå samman och erbjuda
              trafikalternativ över länsgränserna. Ett syfte med detta är just
              att erbjuda möjligheter till arbetspendling inom större regioner
              än inom ett län. Ett sådant upplägg kan komma i konflikt med SJ
              AB:s ensamrätt enligt de transportpolitiska riksdagsbeslut som
              gäller i dag. I samband med den transportpolitiska propositionen
              som regeringen planerar att lägga fram nästa år avser jag därför
              att gå närmare in på hur denna konflikt kan undanröjas och konkurrensen
              därmed förbättras.
            </seg>
            <seg n="7d0f5f4e">
              När det gäller frågor som rör SJ AB:s verksamhet och avkastningskrav
              vill jag hänvisa till min kollega som nyss gick, näringsminister
              Thomas Östros som ansvarar för förvaltningen av bolaget. Jag vill
              dock passa på att påminna om att riksdagen har beslutat att SJ
              AB ska bedriva verksamhet på kommersiella grunder.
            </seg>
            <seg n="9f617bbc">
              Dessutom har riksdagen i juni 2003 beslutat om att tilldela SJ
              AB ett kapitaltillskott på drygt 1,8 miljarder kronor. Förutsättningen
              för kapitaltillskottet var att bolaget i ett första steg skulle
              bli lönsamt och att det i ett längre perspektiv skulle ge en marknadsmässig
              avkastning på investerat kapital.
            </seg>
          </u>
          <note type="speaker" n="b3678cac">
            Anf. 80 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-5" n="9b5889cf">
            <seg n="5be52734">
              Herr talman! Tack för svaret, Ulrica Messing!
            </seg>
            <seg n="e4b183a2">
              I svaret vill statsrådet betona att hon har ett starkt intresse
              av att medverka till att vi får snabba och effektiva transporter
              som kan underlätta arbetspendling för såväl gävlebor som boende
              i andra delar av landet. Det är bra, Ulrica Messing, även om jag
              saknar det lilla tillägget att hon också vill arbeta för prisvärda
              transporter. Det är ju det som detta handlar om och inte bara
              priser som upplevs som höga, som Ulrica Messing skriver i svaret.
              Det är inte bara en upplevelse, utan det är en verklighet som
              känns ända nere i plånboken.
            </seg>
            <seg n="a7c07d3b">
              Vi har debatterat de här frågorna vid ett flertal tillfällen,
              Ulrica Messing och jag. Senast vi tog upp detta med biljettpriser
              var den 18 november 2003. Då lovade Ulrica Messing mig att hon
              ställde upp på mina förslag till hundratio procent. Trots det
              har det uppenbarligen inte gått att få till stånd en förändring.
              Problemet kvarstår.
            </seg>
            <seg n="58c6c4d6">
              För någon vecka sedan, den 10 november, kunde vi läsa i våra
              hemtidningar att Messing tydligen hade blivit riktigt irriterad,
              kritiserade SJ och krävde besked om orimliga prisskillnader på
              tågbiljetterna.
            </seg>
            <seg n="764eace2">
              Vi vet ju varför vi har debatterat de här frågorna, Ulrica Messing.
              Vi har en alldeles speciell arbetsmarknadssituation i Gävle. Vi
              har den näst högsta arbetslösheten i landet och är oerhört beroende
              av att människor kan arbetspendla. I dag är verkligheten sådan
              att vi har en mängd människor som har börjat arbetspendla till
              Helsingfors och till Arlanda men som efter ett tag inser att det
              inte är någon idé att göra detta. Det blir så dyrt att det vore
              bättre att vara hemma och vara arbetslös.
            </seg>
            <seg n="526f34fd">
              Som det nu ser ut motverkar SJ:s priser att de 5 000 gävlebor
              och 15 000 gävleborgare som är utan jobb vill söka jobb i Uppsala,
              Arlanda och Helsingfors. Som tågpriserna ser ut i dag skulle det
              krävas ett lönepåslag på ca 7 000 kr för att det skulle löna sig
              att pendla och arbeta utanför Gävle. Det är ingen rimlig situation.
            </seg>
            <seg n="b400b5e8">
              Statsrådet vet att den här frågan har varit mycket debatterad
              hemma den senaste tiden. Jag skrev en motion till riksdagen i
              höstas. Kristdemokraterna lade fram en interpellation i kommunfullmäktige
              i Gävle. Efter det tog också socialdemokraterna i Messings egen
              hemstad till sig det faktum att SJ:s priser på sträckan HelsingforsGävle
              inte är rimliga och gick ut och kritiserade detta.
            </seg>
            <seg n="0dc297b0">
              Problemet är att SJ utnyttjar sin monopolställning till att sätta
              de här orimliga priserna. Att det till exempel är billigare att
              köpa biljett FalunGävleHelsingfors än GävleHelsingfors visar på
              något sätt att det är orimligt. SJ:s budskap är alltså: Åk längre
              så blir det billigare! Vem av resenärerna kan förstå detta? Det
              kan man inte.
            </seg>
            <seg n="28aed982">
              Jag tror att det är oerhört angeläget att komma till rätta med
              den här frågan, och det ganska snabbt.
            </seg>
            <seg n="1fe0e7ee">
              I rapporten Monopolmarknader i förändring konstateras att ett
              betydande hinder för en mer utvecklad konkurrens som bättre tillgodoser
              resenärernas och medborgarnas önskemål är SJ AB:s monopol på linjer
              som bolaget bedömer som lönsamma.
            </seg>
            <seg n="6acb554d">
              Jag skulle gärna vilja höra Ulrica Messing tala om för mig på
              vilket sätt hon har kritiserat SJ och hur fortsättningen efter
              den här artikeln ser ut. Vad kommer att hända? Vad kommer Ulrica
              Messing att vidta för åtgärder för att vi ska kunna vända detta
              och få människor att vilja arbetspendla från Gävle?
            </seg>
          </u>
          <note type="speaker" n="1ce17a73">
            Anf. 81 RIGMOR STENMARK (c):
          </note>
          <u who="rigmor_stenmark_bd34ff" xml:id="i-1b37bef1afa35b75-1" n="847d3c69">
            <seg n="07a07a53">
              Herr talman! Tack så mycket, Ragnwi Marcelind, för även den här
              interpellationen!
            </seg>
            <seg n="94dda3c8">
              Tågtrafiken mellan Gävle och Helsingfors berör i högsta grad
              också Uppsala. Jag ska be att få citera ur det regionala utvecklingsprogram
              som Uppsalaregionen har tagit fram:
            </seg>
            <seg n="60a9ecf3">
              Sveriges möjligheter att erbjuda god livskvalitet med högt välstånd
              och en bibehållen välfärd bygger på tillväxt i alla delar av landet.
              Det kräver att varje region identifierar sina specifika förutsättningar
              och mobiliserar sina utvecklingskrafter. Regeringen har gett länen
              i uppdrag att utarbeta Regionala utvecklingsprogram som ett viktigt
              instrument i detta arbete. Regionförbundet Uppsala län är ansvarigt
              för att ta fram Uppsala läns Regionala utvecklingsprogram.
            </seg>
            <seg n="dbc7e34f">
              Länen tar alltså regeringens krav, intentioner och önskningar,
              eller vad man ska kalla det, på djupt allvar. Man är väldigt disciplinerad
              och lägger fram olika förslag.
            </seg>
            <seg n="30a4f2ea">
              Just det som interpellanten tar upp har man också berört i utvecklingsprogrammet
              för Uppsala. Folk pendlar nämligen mellan Gävle och Uppsala och
              skulle kunna göra det i mycket högre grad. Gävleregionen och Uppsala
              har helt olika yrkesgrupper som skulle kunna komplettera varandra
              ännu bättre i dag om man hade möjligheten att pendla.
            </seg>
            <seg n="6186f9b2">
              Precis som Ragnwi Marcelind har tagit upp är det kostnaderna
              man reagerar på. Det är inte rimligt att kostnaderna ska vara
              det som hindrar människor att tågpendla. I andra sammanhang talar
              man om hur viktigt detta är. För miljöns skull, för snabbheten
              och så vidare är det viktigt att människor har möjlighet att pendla
              mellan Uppsala och Gävle så att man inte i stället tar bilen och
              ger sig ut på den inte alltför vänliga E 4:an.
            </seg>
            <seg n="b4c47e74">
              Man vill alltså utveckla kommunikationsnätet för att möta den
              ökande pendlingen. Då är naturligtvis min fråga till statsrådet:
              Hur allvarligt ser statsrådet på vad länen säger? Man ger ut de
              här intentionerna till de olika länen, och länen sitter och jobbar
              med dem. De bjuder in riksdagsledamöter att delta i en dialog
              och jobbar väldigt seriöst. Det är klart att ett statsråd då också
              har ett ansvar att verkligen följa upp det som man pekar på.
            </seg>
            <seg n="80e7e726">
              Jag skulle också vilja ta upp en specifik fråga, nämligen resecentret
              i Uppsala, som man också berör. Det är en stoppkloss för gävleborna
              när de ska vidare mot Helsingfors. Hur ser statsrådet på det?
              När kommer resecentret i Uppsala att verkligen få den skjuts från
              staten som man önskar?
            </seg>
            <seg n="40a8bdce">
              Vi har också Arlanda, som är landets viktigaste flygplats. När
              man ska resa, inte bara för att arbetspendla utan också av andra
              skäl, från Gävle eller Helsingfors mot Arlanda vet vi som pendlar
              mellan Uppsala och Helsingfors att det är jättetrångt på tågen.
              Alltför många gånger har vi pekat på det orimliga i att människor
              faktiskt får stå på tågen mellan Uppsala och Helsingfors. Det
              finns alltså ett behov av pendlingståg direkt mellan Uppsala och
              Gävle, men det behövs också pendlingståg till Uppsala som stannar
              vid de norra förorterna till Helsingfors.
            </seg>
            <seg n="bcf9de58">
              Jag skulle alltså vilja veta: Tar regeringen allvarligt på de
              uppdrag man ger regionerna? Följer regeringen upp dem och på vilket
              sätt?
            </seg>
          </u>
          <note type="speaker" n="7bab963c">
            Anf. 82 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-3a6fc9eb5f47adca-0" n="7891e276">
            <seg n="dcca51f4">
              Herr talman! När jag såg svaret på den här interpellationen kände
              jag att jag måste få lite ytterligare klarhet i vad statsrådet
              tänker. Vi har ju tidigare debatterat avregleringen av järnvägstrafiken
              på Värmlandsbanan förra veckan, säger statsrådet. Det är alldeles
              riktigt. Det gläder mig att statsrådet kommer ihåg det. Det kan
              båda gott inför framtiden.
            </seg>
            <seg n="37c560ce">
              Statsrådet säger att SJ:s priser ibland är högre än priserna
              för upphandlad kollektivtrafik ja. Men det måste vara lite svårt
              att ha de alternativen allena. Vet statsrådet vad det tredje prisalternativet
              skulle vara? Jo, ett marknadspris.
            </seg>
            <seg n="c9a78799">
              Vi pratar om kollektivtrafikens prisnivåer, och statsrådet kan
              också prata om SJ:s prisnivåer. Men vad är marknadspriset? Jag
              tycker att Sverige helt klart är moget för att vi ska få möjlighet
              att se vad som är marknadspriset för järnvägstrafiken även på
              den här sträckan.
            </seg>
            <seg n="b302896b">
              Statsrådet kommer att lägga fram en transportpolitisk proposition
              nästa vår, där det bland annat enligt svaret sägs att det gäller
              att undanröja konflikten och se till att konkurrensen därmed förbättras
              . Med det monopolistiska synsätt som regeringen har på kollektivtrafik
              och SJ:s monopolsituation, skulle statsrådet på något sätt kunna
              utveckla vad statsrådet menar när hon säger att konkurrensen ska
              förbättras? Kan vi få en liten fingervisning om vad den transportpolitiska
              propositionen skulle kunna innebära?
            </seg>
            <seg n="f986ef48">
              Med tanke på det svar ministern gav är det klart att det finns
              mycket som kan förbättras, för om man går från en monopolsituation,
              som vi befinner oss i i Sverige, är varje ynka litet steg som
              vi kan ta från att monopolet inte får råda en klar förbättring.
              Men hur många små steg kan statsrådet tänka sig att ta? Det tycker
              jag vore mycket intressant att få veta.
            </seg>
            <seg n="7eb06e33">
              Det har av Ragnwi tidigare poängterats vad som har sagts i olika
              utredningar och vad Konkurrensverket har sagt. Här vet vi vad
              Konkurrensverket tycker, här vet vi vad Järnvägsutredningen tycker,
              men ändå lever vi i en situation där monopolet får råda och vi
              inte kan pröva alternativ. Min fråga är: Kan det under den tid
              som statsrådet kommer att ha ansvar för dessa frågor tänkas att
              det kan bli dags för en omvändning och ett nytänkande när det
              gäller kollektivtrafikens utveckling?
            </seg>
          </u>
          <note type="speaker" n="b70e212d">
            Anf. 83 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-27" n="2e703c56">
            <seg n="44c2ac8b">
              Herr talman! Både Ragnwi Marcelind och Rigmor Stenmark poängterar
              att man ska pendla från Gävle. Jag utgår från att man också kan
              pendla till Gävle och att vi är överens om det.
            </seg>
            <seg n="6e9e2126">
              Pendlingen i sig är oerhört viktig. För att kunna stimulera mer
              av pendling över större sträckor är också själva infrastrukturen
              avgörande. Det var också skälet till de prioriteringar vi har
              gjort när vi lade fram infrastrukturplanerna för de kommande tolv
              åren, att bygga bort en del av de flaskhalsar som finns längs
              vårt järnvägsnät och som försvårar mer av arbetspendling eller
              av annan pendling.
            </seg>
            <seg n="7a2521ef">
              Av de drygt 107 miljarderna ligger nu en del på att bygga bort
              de flaskhalsar som finns längs Ostkustbanan så att vi får dubbelspår
              upp till Gävle. Andra pengar ligger på att bygga bort den stora
              flaskhalsen här i Helsingfors som försvårar all pendling till
              och från vår huvudstad, nämligen Mälartunneln. Snabba kommunikationer
              kräver också bra infrastruktur.
            </seg>
            <seg n="a821075e">
              Precis som Ragnwi Marcelind sade har vi tidigare debatterat SJ:s
              prispolitik. Då som nu måste jag svara att det är SJ självt som
              prissätter sin trafik. Men ett av skälen till att jag har reagerat
              på de debatter som har förts tidigare, och som nu förstärks ytterligare
              med de priser som SJ har presenterat för bland annat regionala
              pendlingskort, är att skillnaderna ökar.
            </seg>
            <seg n="ce32d5e0">
              Jag har därför kallat till mig SJ, och vi ska träffas på torsdag.
              Då vill jag, utifrån mitt ansvar för regionalpolitiken men självklart
              också utifrån mitt ansvar för att de drygt 107 miljarder som vi
              nu investerar på järnvägssidan ska användas väl och att vi ska
              ha mycket trafik på rälsen på de sträckor som vi nu bygger ut,
              höra SJ redovisa bakgrunden till de här stora regionala skillnaderna.
            </seg>
            <seg n="9776d407">
              Jag tycker att Gävle kommun har gjort en intressant jämförelse
              där man till exempel tittar på prispolitiken mellan Helsingfors
              och Gävle och mellan Helsingfors och Norrköping, eftersom sträckorna
              där är jämförbara men priset på en månadsbiljett skiljer 1 800
              kr. Ur ett regionalt perspektiv oroar det mig mycket, inte minst
              utifrån det som Ragnwi Marcelind pekade på, nämligen den höga
              arbetslöshet som finns i Gävleborgs län.
            </seg>
            <seg n="440cb7ad">
              Jag är också mån om att det vi gör från regeringens sida hänger
              ihop på olika politikområden. Det som Rigmor Stenmark tar upp
              om vårt arbete med länens tillväxtplaner och de intentioner vi
              har där tar vi självklart på allvar. För att kunna leva upp till
              arbetet med regional utveckling är SJ en viktig aktör. Men andra
              viktiga aktörer är också trafikhuvudmännen i länen.
            </seg>
            <seg n="3137029c">
              Där välkomnar jag de numera konstruktiva samtal som bedrivs mellan
              bland annat Gävleborgs och Uppsala län. Jag hade önskat att de
              hade kommit i gång tidigare, därför att jag menar att länspolitiker
              i alla län har ett ansvar att mellan länen hitta smidiga pendlingsformer,
              precis som man har mellan Uppsala och Helsingforss län, att hitta
              lösningar som möjliggör den enkla arbetspendlingen eller pendlingen
              för studier.
            </seg>
            <seg n="2ec2ff5b">
              Bortsett från det ansvar som SJ har i och med sin trafikeringsrätt,
              som inte bara innebär rättigheter naturligtvis utan också skyldigheter,
              har också trafikhuvudmännen ett viktigt ansvar. De ska också komplettera
              varandra. Det är det, Jan-Evert Rådhström, som vi ska titta på
              i samband med den transportpolitiska propositionen. Hur kan mer
              av intresse från de regionala trafikhuvudmännen komplettera och
              hänga ihop med den ställning som SJ har i dag?
            </seg>
            <seg n="86522d66">
              Sedan tror jag att Jan-Evert Rådhström och jag kommer att ha
              olika åsikter om huruvida det är total avreglering som är lösningen
              på allt eller om det inte är det. Jag har där samma uppfattning
              som jag hade förra veckan.
            </seg>
          </u>
          <note type="speaker" n="da7858e8">
            Anf. 84 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-6" n="9b5889cf">
            <seg n="112df1a3">
              Herr talman! Att pendla från Gävle gör Ulrica Messing anmärkningar
              i marginalen om. Jag tror att Ulrica Messing är helt på det klara
              med att jag också talar om pendling till Gävle.
            </seg>
            <seg n="88380f7a">
              Det är faktiskt så att pendlar man norrut är det enormt mycket
              billigare än om man pendlar mot Uppsala. Pendlar man till Uppsala
              och betalar bortåt 4 000 kr i månaden medan man inom Uppland kan
              pendla för under 1 000 kr är det klart att de människor som vi
              försöker stimulera och motivera att ta arbete utanför hemorten
              ställer frågor.
            </seg>
            <seg n="52e37961">
              Messing talar i sitt svar om kapitaltillskottet på 1,8 miljarder,
              där förutsättningen är att bolaget i första hand skulle bli lönsamt.
              Det är klart att det är svårt för våra pendlare hemma att förstå
              det här. Man säger så här: Är det vi som ska stå för hela den
              vinst som SJ ska göra? Väljarna kan inte förstå det retoriska
              momentet att Ulrica Messing inte kan styra över SJ samtidigt som
              Ulrica Messing är med och beviljar 1,8 miljarder i resurstillskott
              för att SJ ska bli lönsamt. Det går bara inte ihop.
            </seg>
            <seg n="d7c1a4de">
              I början av det här året kom det som bekant varsel för lokförare
              och tågmästare i Gävle. Ansvarig för SJ, Christina Gordon, var
              uppe i Gävle och talade till personalen. Då fick hon frågan: Varför
              ska Gävle drabbas av varsel när exempelvis Linköping, Västerås,
              Hallsberg och Helsingfors klarar sig undan? Då svarar Christina
              Gordon entydigt: Personalen som arbetar ombord på tågen ska bo
              där resenärerna bor.
            </seg>
            <seg n="7eba6977">
              I dag på sträckan GävleHelsingfors förekommer ingen lokförare
              och ingen tågmästare från Gävle, trots att en stor del av resenärerna
              är gävlebor och dessutom betalar mest i hela landet för motsvarande
              sträcka. Jag förstår att våra gävlebor och gävleborgare är upprörda
              över den här situationen och att det också läggs ett ansvar på
              Ulrica Messing att verkligen ta fram alternativ och belysa den
              här frågan på ett sådant sätt att det sker någonting.
            </seg>
            <seg n="06763467">
              Jag vet att landstinget i Gävleborgs län i morgon kommer att
              fatta beslut om att X-trafiken får i uppdrag att gemensamt med
              Upplands Lokaltrafik göra en kompletterande utredning om möjligheterna
              att genom sammanlänkning av nuvarande regionaltågtrafik i Gävleborg,
              nuvarande Upptåget och kommande Upplandspendeln, etablera en integrerad
              regionaltågtrafik som också omfattar GävleTierp. Det här kan ju
              leda till att SJ får inse att gävlebor som jobbar på Arlanda eller
              i Kista kan åka billigare med regionaltågtrafiken än de gör med
              SJ:s monopolpriser.
            </seg>
            <seg n="88f5d8d0">
              Det här är rena rama självbevarelsedriften från SJ:s sida att
              se till att förändra prisbilden om SJ vill behålla sina resenärer.
              Om inte SJ har förmåga att tänka i sådana tankebanor självt åligger
              det Ulrica Messing att prata med SJ och försöka få SJ att förstå
              att det här kan leda till ytterligare problem där vi kanske måste
              göra ytterligare resurstillskott till SJ för att SJ ska bli lönsamt
              och klara sig om inte SJ ser att det finns konkurrerande tågtrafik
              som kan komma att ta över resenärerna till Arlanda, Helsingfors
              och Kista och så vidare, där det åtminstone har funnits många
              som har arbetspendlat.
            </seg>
          </u>
          <note type="speaker" n="156c4dc6">
            Anf. 85 RIGMOR STENMARK (c):
          </note>
          <u who="rigmor_stenmark_bd34ff" xml:id="i-1b37bef1afa35b75-2" n="847d3c69">
            <seg n="7292ea12">
              Herr talman! Det är självklart att om man pendlar mellan Gävle
              och Uppsala reser man tillbaka också. Jag förstod inte det, men
              jag tror att det var en liten groda som hoppade ur munnen. Det
              kan det göra för oss alla ibland. Jag belyste den delen att samverkan
              mellan länen är betydelsefull eftersom det finns olika yrkesgrupper
              som kan komplettera varandra.
            </seg>
            <seg n="aa415b38">
              Sven Bergström från Gävlebänken och jag från Uppsalabänken har
              väckt en gemensam motion om detta. Jag hoppas att vi får se resultatet.
              Jag undrar om vi i den transportpolitiska propositionen som ska
              komma nästa år, 2005, kommer att få se en behandling av alla de
              förslag och propåer som olika län seriöst har arbetat fram. Jag
              vill verkligen stryka under seriöst. Jag tycker att de har varit
              duktiga. Jag förutsätter att regeringen tar frågorna på allvar,
              bland annat om resecentret i Uppsala, och ser till att det kommer
              fram pengar. Det hela ska inte bara hela tiden skjutas framåt.
              Det är för bedrövligt.
            </seg>
            <seg n="25f0815c">
              Det är bra att vi har samma intentioner. Jag tycker mig ana det
              hos statsrådet.
            </seg>
            <seg n="da5aa624">
              Nu finns det någonting som onekligen ministern har som vi andra
              som deltar i debatten inte har, nämligen makt åtminstone 2005.
              Sedan hoppas vi att vi ska ta över 2006 och gemensamt genomföra
              det som inte är genomfört. Jag hoppas verkligen att ministern
              förbereder så att det här körs i gång ordentligt 2006.
            </seg>
            <seg n="f2e8991e">
              Jag hade förmånen att jobba i Uppsala som ett av kommunalråden
              i Tierp när Upptåget körde i gång mellan Tierp och Uppsala. Det
              var mycket hårt motstånd, men jag måste säga att vi arbetade över
              partigränserna med frågorna eftersom vi tyckte att de var så oerhört
              viktiga. Nu vill vi ha en ytterligare förlängning av linjen mot
              Gävle och nedåt.
            </seg>
          </u>
          <note type="speaker" n="f66782c5">
            Anf. 86 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-3a6fc9eb5f47adca-1" n="7891e276">
            <seg n="a0440cd8">
              Fru talman! Statsrådet säger att SJ sätter sina priser självt.
              Ja, SJ sätter sina priser självt. Jag hörde i statsrådets första
              svar att hon hänvisade min fråga om att konkurrensen skulle förbättras
              till att se på länstrafikmännens initiativ. Det är bara det kvar.
            </seg>
            <seg n="3b2d1e1b">
              Har inte statsrådet över huvud taget något intresse av att lära
              sig lite grann om vad marknadspriser är? Ska det alltid tas ett
              steg tillbaka i diskussioner om kollektivtrafik? Måste vi i diskussioner
              om kollektivtrafik sätta på oss skygglappar och gå ett steg tillbaka?
              Jag vill gärna veta vad marknadspriset är. Jag värnar om att de
              resenärer som utnyttjar denna trafik ska få en så bra trafik som
              möjligt och till ett så bra pris som möjligt. Men statsrådet kan
              inte påverka SJ, vilket jag förstår. Men däremot ska vi se hur
              länstrafikmännen ska engagera sig ytterligare.
            </seg>
            <seg n="70fa9e32">
              Jag ska begränsa mig till en enda fråga: Är statsrådet över huvud
              taget intresserad av att få vetskap om vad marknadspriserna är
              på kollektivtrafiken?
            </seg>
          </u>
          <note type="speaker" n="6952e66b">
            Anf. 87 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-28" n="2e703c56">
            <seg n="8cad9656">
              Fru talman! Jag vet att både Ragnwi Marcelind och Jan-Evert Rådhström
              vet skillnaden mellan mig och Thomas Östros, både till utseende
              och till kön men också till ansvarsuppgifter. Därför vet jag att
              ni har respekt för att jag inte är ansvarig för SJ som bolag.
              Med respekt för det kommer jag inte att här kommentera SJ:s personalpolitik
              eller var personalen är anställd. Den frågan kan jag inte. Jag
              får hänvisa till att ni återkommer till ansvarig minister för
              SJ som bolag.
            </seg>
            <seg n="8a925eb6">
              Däremot har jag ett ansvar för infrastrukturen i sig, att den
              fungerar och att den kompletterar annan infrastruktur och för
              att vi ska hitta möjligheter till samverkan och samarbete mellan
              olika typer av transportslag eller huvudmän på en och samma infrastruktur
              hur spelreglerna ser ut. Det är en viktig fråga att fundera över
              i den transportpolitiska propositionen.
            </seg>
            <seg n="9cc06396">
              Angående det kapitaltillskott riksdagen fattade beslut om för
              SJ står det att riksdagen förutsätter att bolaget ska arbeta för
              att gå med vinst. I bolagsordningen står det att bolaget ska agera
              på marknadsmässiga villkor, det vill säga använda marknadsprissättning
              på de sträckor man trafikerar. Det är därför som priserna ser
              så olika ut. Det bekymrar mig ur ett regionalpolitiskt perspektiv.
              Då är vi tillbaka till att en och samma sträcka kan skilja så
              mycket i pris i olika delar av vårt land. Detta vill jag ändå,
              som ansvarig för infrastrukturen generellt men också för den regionala
              utvecklingen, prata med SJ om.
            </seg>
            <seg n="76ced295">
              När trafikhuvudmännen går in och hjälper till med lösningar kring
              kollektivtrafiken där är arbetet med Upptåg som från början gick
              till Tierp och som nu ska växa en oerhört viktig del, på samma
              sätt som vi kan se interregional trafik i andra delar av vårt
              land är det inte på samma sätt marknadsmässiga villkor. De lyder
              inte under bolagsordningen, och det gör inte Rikstrafiken där
              vi subventionerar och upphandlar trafik för över 780 miljoner
              kronor. Där finns stora skillnader.
            </seg>
            <seg n="fb1c3fdf">
              Det var ingen groda att markera att man ska pendla också till
              en ort. Det är det som pendlingen går ut på. Jag tror inte att
              det finns några skiljaktigheter mellan oss. När man pratar om
              regional utveckling är det viktigt att spegla att med bra kommunikationer
              och med en prispolitik som gör att det lönar sig att pendla för
              enskilda kvinnor och män öppnar sig fantastiska möjligheter både
              för var och en av oss och självklart också för näringslivet. Näringslivet
              får ett större område att rekrytera kompetenser från. Det är också
              en viktig del i det kommande arbetet.
            </seg>
            <seg n="a2a039de">
              Den transportpolitiska propositionen är viktig. Den innebär en
              komplettering av vart och ett av transportslagen, men det är inget
              tvivel om att en av de viktigaste insatserna vi kan göra för regional
              utveckling och för tillväxt i hela vårt land är att få infrastrukturen
              att hänga ihop. Där är jag angelägen om att de lokala och regionala
              initiativ som växer allt starkare fram, där det handlar om att
              hitta lösningar där det i dag är billigt att pendla inom ett och
              samma län, ska fortsätta att växa och utvecklas. Vi ska ta mindre
              och mindre hänsyn till var kommun- och länsgränser går. Därför
              ska vi kunna knyta ihop de initiativen. Det ska vi också ta till
              vara i den transportpolitiska propositionen.
            </seg>
          </u>
          <note type="speaker" n="5dcdd19a">
            Anf. 88 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-dea91f79463da337-7" n="9b5889cf">
            <seg n="cfd830b9">
              Fru talman! Jag blir lite förvånad när Ulrica Messing med en
              sådan betoning skjuter över ansvaret för SJ som bolag till sin
              kollega Östros. Jag kan förstå det.
            </seg>
            <seg n="a4325f30">
              Mot bakgrund av att Ulrica Messing själv kommer från Gävle, att
              Ulrica Messing är ordförande i arbetarkommunen, har partikamrater
              som i medier har kritiserat SJ:s priser och som ser problemet
              utifrån krissituationen i kommunen när arbetstillfällen saknas
              och människor behöver pendla, kan Ulrica Messing inte i egenskap
              av ansvarig för regionalpolitiken ta kontakt med sin kollega Östros.
              I kammardebatten avskärmar hon sig från det ansvaret därför att
              det är hennes kollegas ansvar. Förlåt mig, Ulrica, men det låter
              märkligt.
            </seg>
            <seg n="50f77d34">
              Det naturligaste i världen vore väl att Ulrica Messing satte
              sig ned och samtalade med Thomas Östros om den här problemsituationen
              i stället för att bara gå ut i medierna med stora rubriker och
              säga att hon ska kritisera SJ. Det handlar ju om att vara så handlingskraftig
              att man tillsammans med sin kollega i regeringen kan genomföra
              åtgärder som på ett påtagligt sätt förändrar situationen.
            </seg>
            <seg n="110b69de">
              I rapporten Monopolmarknader i förändring står det: SJ har betydande
              möjligheter att från ett företagsekonomiskt perspektiv ta ut höga
              priser på flera linjer, vilket bland annat innebär att efterfrågan
              från resenärer med en lägre betalningsförmåga och andra mer breda
              resenärsgrupper löper stor risk att trängas undan.
            </seg>
            <seg n="18b821aa">
              Ulrica Messing, det är hög tid att vidta åtgärder för att ta
              bort SJ:s monopol!
            </seg>
          </u>
          <note type="speaker" n="6fc99a4b">
            Anf. 89 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-29" n="2e703c56">
            <seg n="61956eaf">
              Fru talman! Nu har Ragnwi Marcelind lyckats med någonting som
              ingen annan tidigare lyckats med i denna kammare. Du har lyckats
              få mig riktigt förbannad.
            </seg>
            <seg n="f812c9c8">
              Ragnwi Marcelind har inte interpellerat mig i egenskap av ordförande
              i Gävle arbetarekommun, utan Ragnwi Marcelind har interpellerat
              mig som ansvarigt statsråd i regeringen. Då får Ragnwi Marcelind
              ursäkta om jag här väljer att svara på de frågor jag ansvarar
              för, och då får jag be Ragnwi Marcelind att göra sig omaket att
              faktiskt interpellera rätt person nästa gång.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="30eca8ef">
            11 § Svar på interpellation 2004/05:146 om förbifart Motala
          </note>
          <note type="speaker" n="63607d39">
            Anf. 90 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-30" n="2e703c56">
            <seg n="0ca03700">
              Fru talman! Linnéa Darell har frågat mig vad jag avser att göra
              för att förbifart Motala ska kunna börja byggas år 2008 samt om
              jag avser att verka för en upprustning av riksväg 50 till en trafiksäker
              sträckning som knyter samman den västra länsdelen med E 4 vid
              Mjölby och när en sådan upprustning skulle kunna ske.
            </seg>
            <seg n="2fed9591">
              Frågorna är ställda mot bakgrund av regeringens beslut den 28
              oktober i år om att en utbyggnad av riksväg 45 mellan Älvängen
              och Trollhättan ska ingå i den nationella väghållningsplanen för
              perioden 20042015. För att kunna inrymma den utbyggnaden har regeringen
              beslutat att 13 investeringsobjekt ska utgå ur den nationella
              väghållningsplanen. Ett av dessa är objektet SkänningeNorrsten
              söder om Motala på nuvarande väg 32. Det skulle ha påbörjats under
              perioden 20122015 och slutförts efter år 2015. Dessutom har objektet
              Genom Motala på riksväg 50 senarelagts så att det påbörjas under
              perioden 20122015 och slutförs efter år 2015.
            </seg>
            <seg n="a96598c9">
              Regeringen har i urvalet av bortprioriterade projekt tagit hänsyn
              till de projekt som regeringen prioriterade i samband med att
              den nationella väghållningsplanen fastställdes i februari i år.
              Det innebär att satsningarna på vägar i Västsverige, på investeringar
              i Nordiska triangeln samt på vissa särskilt strategiska projekt
              ligger fast. De projekt som prioriterats bort får prövas igen
              i samband med kommande inriktnings- och åtgärdsplanering för transportinfrastrukturen.
            </seg>
            <seg n="a50c50a4">
              Det är naturligtvis olyckligt när planerade väginvesteringar
              senareläggs eller stryks ur planerna. Jag har förståelse för den
              frustration det kan skapa. Samtidigt är jag övertygad om att satsningen
              kring Trollhättan ligger i hela Sveriges långsiktiga intresse.
              Slutligen vill jag påminna om att stora investeringar ändå kommer
              att göras på järnvägssidan som berör Motala. Det handlar om dubbelspår
              söderut mellan Motala och Mjölby samt om dubbelspår norrut mellan
              Degerön och Hallsberg.
            </seg>
          </u>
          <note type="speaker" n="895f499d">
            Anf. 91 LINNÉA DARELL (fp):
          </note>
          <u who="linnea_darell_670248" xml:id="i-780a8cff8fa51302-0" n="f40a9cab">
            <seg n="192c4c7b">
              Fru talman! Tack för svaret! Jag vet inte om statsrådet Messing
              någon gång har varit i Motala och räknat bilar på genomfarten.
              Det har jag varit. Det är värre än man kan föreställa sig ungefär
              20 000 fordon per dygn, varav 1 500 är tunga fordon lastade med
              allehanda gods. En del av det skulle vålla stor skada på innerstadsmiljö
              och på boende och arbetande befolkning om en olycka inträffade.
            </seg>
            <seg n="86104911">
              Tre riksvägar genomkorsar de centrala delarna av Motala. Det
              finns människor som har sitt vanliga boende längs den här gatan.
              De bor bara några meter från den omfattande trafiken.
            </seg>
            <seg n="43872576">
              I dag har i de allra flesta av Sveriges städer genomfartstrafiken
              försvunnit genom att nya kringleder har byggts utanför stadskärnorna.
              Men i Motala går fortfarande genomfartstrafiken ungefär som den
              gjorde på medeltiden. Man kan väl lite raljerande säga att det
              är intressant att bevara gamla miljöer. Men i det här sammanhanget
              är det ett missriktat bevarande. Det finns inget som helst värde
              i att bevara trafikmiljön, tvärtom.
            </seg>
            <seg n="54a9a2e2">
              I Motala har man under årtionden varit medveten om att det inte
              kommer att hålla. Även om planeringen kanske inte pågått mer än
              de senaste 15, 20 åren gjordes faktiskt den första markreservationen
              för den så kallade Skepparpinan redan 1942. Sedan har man haft
              planer och gång på gång tagit upp dem. Det har stoppats när pengarna
              inte räckt till, och det har funnits svikna löften.
            </seg>
            <seg n="a61b4075">
              Det är miljontals kronor i planeringskostnader som nu inte kommer
              till full användning. Även om det blir aktuellt så småningom är
              det inte bara att säga: Nu låter vi det ligga på is ett antal
              år, och sedan gäller alla planer och allt arbete som nu är gjort.
              Det krävs en aktualisering. Det kostar igen nya miljoner. Det
              gäller både för Vägverket och för Motala kommun.
            </seg>
            <seg n="85a9a772">
              Det svikna löftet innebär också att upprustningen av riksväg
              50 med anslutning till E 4 skjuts på framtiden. Där blir jag lite
              extra bekymrad när jag läser svaret. Jag har i och för sig också
              sett beslutet. Där är det helt avfört ur planeringen, såvitt jag
              förstår. I interpellationssvaret säger statsrådet att det får
              prövas igen i en kommande inriktnings- och åtgärdsplanering. Jag
              skulle vilja ha lite mer kommentarer kring det.
            </seg>
            <seg n="911bf893">
              Visst ligger satsningen kring Trollhättan i hela Sveriges långsiktiga
              intresse. Men inte minst med tanke på det och att det inte är
              någon nyhet att väginvesteringarna och förändringarna behövs i
              Västsverige kunde man ha tittat på olika lösningar.
            </seg>
            <seg n="0c558223">
              Från Folkpartiet har vi i trafikutskottet tidigare föreslagit
              att man skulle finansiera de västsvenska investeringarna genom
              så kallade PPP-finansiering. Det har såvitt jag har förstått tidigare
              avslagits från Socialdemokraterna, och det har inte funnits intresse
              från regeringen.
            </seg>
            <seg n="337abb7c">
              Nu såg jag häromdagen i någon tidningsnotis att just Ulrica Messing
              ville diskutera en sådan lösning när det gäller väginvesteringar
              i Skåne. Min fråga är då varför man inte diskuterar sådana lösningar
              på fler håll, till exempel i Västsverige. Då hade inte förändringarna
              i Motalas planering behövt komma till stånd.
            </seg>
          </u>
          <note type="speaker" n="f3160de2">
            Anf. 92 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-3a6fc9eb5f47adca-2" n="7891e276">
            <seg n="6ea6756e">
              Fru talman! Då ska vi gå över från att debattera järnväg till
              att debattera väg. Jag har sett med spänning på den situation
              som vi befinner oss i, och naturligtvis med viss rädsla för Trollhättans
              och Saabs situation.
            </seg>
            <seg n="34da2225">
              Jag vill förklara för statsrådet vad det är som gör att jag känner
              att jag vill gå upp i debatten. Det är smärtsamt att behöva veta
              och läsa att vi ska ta bort ett stort antal viktiga satsningar
              på infrastrukturprojekt i vårt land på grund av den prioritering
              och den långsiktighet som vi anser att regeringen borde ha inte
              finns.
            </seg>
            <seg n="1a5a0236">
              Jag har förvisso bara suttit i riksdagen i sex år. Men vi har
              ständigt debatterat och diskuterat betydelsen av att genomföra
              åtgärder så att vi ger förutsättningar för Saab i Trollhättan
              att finnas kvar. Vad har gjorts? Ingenting.
            </seg>
            <seg n="e7f20b42">
              Klockan fem i tolv, eller kanske fem över tolv, rycker man bort
              ett antal viktiga infrastruktursatsningar som är väl värda att
              göra i andra delar av vårt land. Jag säger inte att man inte ska
              satsa på väg 45 och ge förutsättningar för Saab. Det är jätteviktigt.
              Men vad kommer att hända nästa gång?
            </seg>
            <seg n="8e94e875">
              Jag vill ha ett litet filosofiskt resonemang med statsrådet.
              Vilken brandkårsutryckning är det är dags för när någon annan
              viktig industri på något annat ställe i vårt land får problem
              och som vi har tjatat om i många år och sagt att vi måste få till
              en infrastruktursatsning som gör att näringslivet kan växa?
            </seg>
            <seg n="52530ce9">
              Ingenting händer. Men så kommer det en situation som gör att
              regeringen står med sanningen i vitögat. Då gör den en totaländring
              av sina planer. Det kostar ofantliga resurser för näringslivet,
              Vägverket och dem som planerar och med de skattepengar som kastas
              ut på planeringsdirektiv när regeringen hoppar fram och tillbaka,
              ändrar i planer och inte har en långsiktig politik för infrastrukturen.
            </seg>
            <seg n="839c7b45">
              Dessutom sägs det om den sista satsningen att man tar 55 miljoner
              från trafiksäkerhetshöjande åtgärder men att det inte bör påverka
              trafiksäkerhetsarbetet i landet. Vad menar statsrådet med detta?
              Nu är det en ändring. De trafiksäkerhetshöjande åtgärderna läggs
              i investeringsbeloppet för den nationella planen. Men om man lägger
              ihop de två summorna för år 2005 är det faktiskt mindre med pengar
              än i prognosen år 2004. Likväl påverkar det inte trafiksäkerheten
              om man tar bort 55 miljoner.
            </seg>
            <seg n="a1a4978f">
              Jag ska inte göra statsrådet irriterad. Men det är beklagligt
              att långsiktigheten inte finns hos denna regering.
            </seg>
          </u>
          <note type="speaker" n="d74ff3c2">
            Anf. 93 SONIA KARLSSON (s):
          </note>
          <u who="sonia_karlsson_85d723" xml:id="i-881ec402648d04ac-0" n="37172f4b">
            <seg n="62eabd54">
              Fru talman! Jag ser det också som angeläget att delta i interpellationsdebatten,
              bland annat för att det handlar om min hemkommun.
            </seg>
            <seg n="8460d171">
              Satsningarna på Trollhättan för att trygga den framtida sysselsättningen
              är säkert nödvändiga. Men konsekvenserna av beslutet är allvarliga
              och uppseendeväckande för Motalas del och för vår region. Jag
              vill därför till statsrådet Ulrica Messing understryka vikten
              av att hitta andra lösningar än att senarelägga omläggningen av
              riksväg 50 genom Motala och fortsättningen mot E 4.
            </seg>
            <seg n="b494220f">
              I Motala befinner vi oss i ett allvarligt läge efter nedläggningen
              av Sanmina/SCI våren 2002 med uppsägning av 620 anställda. Med
              den struktur som vårt näringsliv har är faran definitivt inte
              över med detta. Nedläggningen blev väl snarast en bekräftelse
              på att ett långsiktigt förändringsarbete är nödvändigt.
            </seg>
            <seg n="9715f134">
              I processerna som pågår med förankring hos näringslivet framkommer
              det tydligare än någonsin att Motalas möjligheter att utvecklas
              till ett robust samhälle är beroende av just de infrastruktursatsningar
              regionen så länge kämpat för som nu ser ut att skjutas på en obestämd
              framtid.
            </seg>
            <seg n="8ca46239">
              Efter regeringsbeslutet 1998, som verkligen gladde oss, och som
              gav omläggningen av riksväg 50 genom Motala högsta prioritet,
              har vi lagt en mycket stor del av våra planeringsresurser på att
              matcha Vägverkets alla utredningsfaser fram till färdigprojekterad
              arbetsplan. Eftersom detta projekt aktualiserades ett antal gånger
              sedan den första planen togs fram 1942, Linnéa Darell, var skepsisen
              stor bland motalaborna. Mycket kraft har ägnats åt att legitimera
              och ge trovärdighet åt planeringsprocessen.
            </seg>
            <seg n="9f056daa">
              Med tilltro till Vägverkets inriktning om byggstart år 2005 och
              ett digert förankringsarbete har såväl fastighetsägare som andra
              som berörts negativt av omläggningen ställt in sig på att ett
              genomförande var nära förestående. Det har också rått total politisk
              enighet om både vägomläggningens betydelse och den utformning
              Vägverket och kommunen så småningom sökt sig fram till.
            </seg>
            <seg n="e0339026">
              Jag har i höst väckt en motion tillsammans med Berndt Sköldestig
              i september. Bland annat noterade vi med tillfredsställelse att
              riksväg 50 fanns med i den nationella planen för vägtransportsystemet
              20042015. Vi har hänvisat till den långa planeringsprocess som
              har varit i Motala. Enskilda och fastighetsägare som länge levt
              i ovisshet om framtiden, oavsett om de drabbas negativt eller
              sett fram emot vägomläggningen, ska äntligen kunna planera för
              sin framtid.
            </seg>
            <seg n="803353cc">
              Vi underströk också att det var viktigt, eftersom planeringen
              har kommit så långt, att genomförandet av omläggningen påbörjas
              under den nya planperiodens första år, det vill säga 2008. Detta
              har pågått under så lång tid i Motala. Det är sedan 1942 vi har
              talat om det. De senaste åren har det varit många enskilda som
              har haft hus som de skulle vilja sälja. Men de kan inte sälja
              dem, eftersom det är som det är.
            </seg>
            <seg n="4bbc1031">
              Jag hoppas att vi nu ska kunna gå vidare med planeringen för
              vägomläggningen i Motala med trovärdighet och ett genomförande
              i närtid och med Vägverkets fortsatta ansvar och medverkan i processen.
            </seg>
            <seg n="2d6d7f90">
              För att det ska bli möjligt återstår att fundera på finansieringsformen.
              Det gäller att både klara Trollhättepaketet men också andra angelägna
              projekt, och däribland särskilt riksväg 50 genom Motala. Jag hoppas
              på att en konstruktiv diskussion om finansieringen av angelägna
              infrastrukturprojekt ska kunna påbörjas.
            </seg>
          </u>
          <note type="speaker" n="2b1223ef">
            Anf. 94 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-31" n="2e703c56">
            <seg n="2c526cb2">
              Fru talman! Trots att det är stora investeringar som vi nu har
              planerat för på både vägsidan och järnvägssidan har vi också fått
              göra tuffa prioriteringar. Inte minst på vägsidan var alla de
              objekt som regeringen fattade beslut om i infrastrukturplanerna
              väl motiverade objekt. Flera av dem levde upp till alla av de
              sex delmål som finns för transportpolitiken, och alla levde upp
              till de flesta av dem.
            </seg>
            <seg n="f78a6db5">
              Jag vet att det har varit långa planeringsprocesser för att komma
              fram till det beslut som regeringen nu fattade. Det har inte minst
              varit långa processer ute i kommunerna. Alla objekt var välmotiverade.
              Men situationen ändrades utifrån det uppkomna läget i Trollhättan.
              Regeringen hade ändå gjort stora satsningar i det så kallade julpaketet
              som vi presenterade i december förra året.
            </seg>
            <seg n="faf0c623">
              Vi hade gjort stora förslag på investeringar på både vägsidan
              och järnvägssidan sedan tidigare i Västra Götaland och också runtomkring
              Trollhättan. Vi gjorde därför bedömningen att läget nu kort därefter
              var mycket mer dramatiskt och akut än vad vi kunde ana eller förutse
              förra julen.
            </seg>
            <seg n="6bdfa2dc">
              Vi var medvetna om det värde och den vikt som fordonsindustrin
              har. Det har också präglat de stora satsningar som vi har presenterat
              tidigare i Västra Götaland. Vi stod inför utmaningen att göra
              ytterligare ansträngningar runtomkring Trollhättan.
            </seg>
            <seg n="c861798b">
              Det ledde också till att vi från de infrastrukturplaner som vi
              ganska nyligen fastställt fick plocka bort 13 nya objekt. Vi fick
              helt enkelt ta hänsyn till vilka av de objekt som fanns i planerna
              och som låg med i det som vi kallar Nordiska triangeln, vilka
              som har en koppling till de TEN-projekt som EU har pekat ut och
              vilka av de objekt som låg med i planerna som redan var upphandlade
              och pågående objekt.
            </seg>
            <seg n="3bbaf200">
              Alla de som på något vis var utpekade fick vi naturligtvis låta
              vara och ställa vid sidan för att inte reta upp eller förstöra
              de processer som redan var i gång. Det innebar att bland annat
              riksväg 50 mellan Skänninge och Norrsten flyttades ut ur planen.
              Jag har respekt för den oro och den frustration som det har skapat
              lokalt. Samtidigt är jag glad över den uppbackning som Linnéa
              Darell, Jan-Evert Rådhström och Sonia Karlsson uttalar i princip
              för de ansträngningar som vi gör runtomkring fordonsindustrin.
            </seg>
            <seg n="7c469ba4">
              Det har också föranlett att många lokala och regionala politiker
              har kontaktat mig. Det var bland annat på en inbjudan från Skåne
              att diskutera de objekt på E 22 som vi nu har prioriterat bort
              ur planen som jag har tackat ja till att komma och lyssna på regionens
              egna idéer kring finansiering. Jag har inte tagit ställning till
              om de är bra eller dåliga. Men jag ska åka dit för att lyssna
              på dem.
            </seg>
            <seg n="2acc20de">
              Vi har redan tidigare prövat några former av alternativ finansiering
              i regeringen. Västra Götalandspaketet är finansierat via Riksgälden,
              det vill säga via lån. Vi har också avgifter. Vi har varit väldigt
              restriktiva med PPP-lösningar av den enkla anledningen att ju
              mer pengar vi binder upp i budgeten och i planerna, desto mer
              trängd blir regeringen vid sämre tider.
            </seg>
            <seg n="2282cee7">
              Det innebär att det enda vi kan dra ned nivåerna på är transfereringssystemen.
              Då får man skära i barnbidrag eller avstå från att räkna upp pensionerna.
            </seg>
            <seg n="4de30e12">
              Vi menar att det är rimligt att en regering i dåliga konjunkturer
              ska kunna få bygga lite långsammare. Då måste man ha möjligheten
              att också kunna bromsa lite när det gäller infrastrukturen.
            </seg>
            <seg n="f16419b0">
              Vi är väl medvetna om vilket värde infrastrukturen har för våra
              gemensamma ambitioner för tillväxt. Det var också det som gjorde
              att vi var överens om att trots tuffa prioriteringar göra den
              här ansträngningen till Trollhättans fördel inför det beslut som
              nu väntar i GM.
            </seg>
          </u>
          <note type="speaker" n="6704e3b9">
            Anf. 95 LINNÉA DARELL (fp):
          </note>
          <u who="linnea_darell_670248" xml:id="i-780a8cff8fa51302-1" n="f40a9cab">
            <seg n="723b1452">
              Fru talman! Det låter på många sätt som att det här skulle ha
              varit den enda möjligheten, att krisen har uppstått nu och att
              pengar binds upp för sämre tider. Men investeringar i infrastruktur
              är ju något som man jobbar med mycket långsiktigt. Behoven av
              både underhåll, nybyggnationer och ombyggnationer är inte någonting
              nytt. Precis som statsrådet sade tidigare har det gjorts tuffa
              prioriteringar därför att det finns så många stora och uppdämda
              behov. Det gäller både underhåll och ny- och ombyggnationer i
              infrastrukturen. I det här fallet pratar vi vägar, men det gäller
              också andra transportslag. Då är det än mer anmärkningsvärt att
              man är i ett sådant krisläge när det gäller pengar.
            </seg>
            <seg n="4d1fe533">
              Det som har tillkommit när det gäller Trollhättan är ett behov
              som inte var okänt. I något slags förhoppning om att inte behöva
              genomföra det avstod uppenbarligen regeringen i ett tidigare skede
              från att göra det, men nu blev det absolut nödvändigt att lägga
              till det. Det vore väl inte så eländigt att göra omprioriteringar
              om det inte drabbade, som i det här fallet, något som i stort
              sett är akut. Genomfartstrafiken genom Motala är ju ett akut problem.
              En annan möjlighet hade varit att bedriva en ekonomisk politik
              i landet att det hade funnits reserver för nödvändiga och oförutsedda
              händelser, men vi vet att de reserverna inte finns.
            </seg>
            <seg n="49b0b0df">
              Hela situationen när det gäller investeringsmedel visar sig ganska
              ohållbar. I samma artikel som jag läste om Skånediskussionen finns
              det också en beskrivning av hur många kommuner som förskotterar
              för att få i gång transportinvesteringar. Jag måste säga att jag
              blir bestört när jag ser hur kommuner för de skattepengar som
              människor förväntar sig ska gå till skola, vård och omsorg dessutom
              ska betala räntekostnader för lån som man tar för att förskottera
              väginvesteringar. Det kan inte vara lösningen. Någonstans är det
              fel.
            </seg>
            <seg n="4d7b83fe">
              Det som är så i fokus för oss från Östergötland just nu är det
              som händer i Motala. Det är liksom droppen efter det att man under
              ganska lång tid har skjutit upp det här på framtiden.
            </seg>
            <seg n="0bee2dae">
              Jag vill upprepa frågan: Jobbas det med några andra möjligheter
              för att finansiera det som nu måste göras när det gäller Trollhättan
              och för att man ska kunna behålla planen för Motala?
            </seg>
          </u>
          <note type="speaker" n="378e40ca">
            Anf. 96 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-3a6fc9eb5f47adca-3" n="7891e276">
            <seg n="7f3e8940">
              Fru talman! Jag vet inte om jag och statsrådet befinner oss i
              samma värld när vi är ute i landet och pratar med folk. Jag tyckte
              i och för sig att det lät ganska trevligt när hon försökte använda
              kraftuttrycket att det är en stor oro och frustration ute i landet
              på grund av de förändringar som görs. De orden skulle jag inte
              använda. Det är betydligt starkare ord för den frustration som
              är ute i landet över hur vi hanterar infrastrukturen. Jag tror
              inte att jag ens skulle ge mig på att säga det här i talarstolen,
              för mikrofonen skulle nog smälta om jag skulle säga allt som jag
              hör att de tycker om regeringens infrastrukturpolitik.
            </seg>
            <seg n="d52234d3">
              Det som gör att jag är orolig i just den här sakfrågan som vi
              diskuterar är att jag kan konstatera att det inte finns någon
              vilja att öka nivån på infrastruktursatsningen på vägområdet.
              Jag kan redan nu ställa frågan som jag tänkte ställa i slutet:
              Finns det någon möjlighet för regeringen att göra ett omtänk i
              prioriteringen mellan järnväg och väg eller att åtminstone höja
              nivån på väginvesteringar? Vi vet ju att det är ett jättestort
              behov. Dessutom gjorde regeringen själv en inledande prioritering.
            </seg>
            <seg n="ca2a628b">
              Det beslut som vi nu har fattat är att det här paketet ska läggas
              på riksväg 45. Jag vill inte sia i framtiden om vad som skulle
              hända om Saab skulle försvinna. Men skulle det kunna hända att
              ni ger upp Västsverige och de investeringar som är så betydelsefulla
              för all övrig industri om det visar sig att vi inte kommer att
              ha någon bilindustri i Trollhättan? Kommer ni än en gång att ändra
              er då, eller kan vi känna trygghet i att ni nu i alla fall har
              bestämt er för att investeringen på riksväg 45 ligger där den
              ligger?
            </seg>
          </u>
          <note type="speaker" n="30580d44">
            Anf. 97 SONIA KARLSSON (s):
          </note>
          <u who="sonia_karlsson_85d723" xml:id="i-881ec402648d04ac-1" n="37172f4b">
            <seg n="874231b4">
              Fru talman! Som vi sade är det klart att Trollhättan är ett nationellt
              intresse.
            </seg>
            <seg n="aabb58f8">
              Jag skulle vilja gå tillbaka till det som statsrådet sade om
              vilka projekt man valde och hur lång planeringen skulle vara.
              Det är just det som är mitt och Motalas stora problem, för som
              jag sade har det här reservatet funnits sedan 1942.
            </seg>
            <seg n="ee96b96f">
              När jag var byggnadsnämndens ordförande, som jag var från 1980
              till och med 1988, planerade och diskuterade vi den här vägsträckningen.
              Sedan den prioriterades i beslutet 1998 har vi lagt ned en sådan
              kraft på den. Det var först sagt att genomförandet av planerna
              skulle påbörjas 2005, så det pågår nu upprättande av detaljplaner.
              Problemet med att planering av infrastrukturprojekt ofta drar
              ut så på tiden är att många enskilda kommer i kläm.
            </seg>
            <seg n="ee301d3b">
              Jag kan direkt peka ut familjer och personer som har fått stora
              problem på grund av att man inte kan få något besked och att man
              inte kan sälja sitt hus. Nu trodde man att man var ganska nära
              en lösning. Därför är det fortfarande min förhoppning att det
              på något vis ska gå att ordna så att vi kan ha en diskussion för
              att försöka finna en lösning när det gäller särskilt angelägna
              infrastrukturprojekt där det kommer till extra problem, som det
              verkligen har gjort i det här fallet.
            </seg>
            <seg n="a1406489">
              Jag hoppas fortfarande på en konstruktiv lösning, för skulle
              det här skjutas upp så länge får alltså all planering som kommunen
              har gjort göras om från början. Jag har hört olika siffror, så
              jag kan inte säga någon exakt, men det är 3050 miljoner som Vägverket
              redan har lagt in i sin planering.
            </seg>
            <seg n="88fa54ab">
              Jag vädjar till statsrådet att verkligen fundera. Jag sitter
              ju själv i finansutskottet och vet att det inte alls vore bra
              om vi låste in alla pengar i PPP-lösningar och liknande.
            </seg>
            <seg n="6d959e6b">
              Jag vill också understryka att i dag har vårt kommunalråd från
              Motala haft möjlighet att prata med statsministern i denna fråga.
            </seg>
          </u>
          <note type="speaker" n="d31c8311">
            Anf. 98 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-ced2e9870bd44904-32" n="2e703c56">
            <seg n="eab107a8">
              Fru talman! Ja, det är, som Linnéa Darell sade, långsiktiga processer,
              och det beskriver väl ganska väl det som Sonia Karlsson pekar
              på, att här pratar vi om en sträckning som har planerats sedan
              1942. Tyvärr kan man gissa att det inte bara är sträckningen vid
              Motala som man har pratat om under väldigt många år utan också
              många andra sträckor.
            </seg>
            <seg n="d7d2641c">
              Sedan finns det ett stort behov av underhåll, precis som Linnéa
              Darell tar upp. Det var också ett av skälet till vi inte var beredda
              att prioritera eller flytta på underhållspengarna. De investeringar
              vi en gång har gjort i infrastrukturen är nämligen bortkastade
              pengar om vi inte också underhåller dem. Vi har släpat med underhållet
              på vägsidan under 90-talet, då vi hade en lågkonjunktur, och därför
              är det så viktigt med de pengar vi nu har öronmärkt för bärighet,
              tjälsäkring och rekonstruktion. Därför var vi inte beredda att
              ta från den posten. Vi har gjort våra prioriteringar utifrån de
              investeringsplaner vi har tagit beslut om.
            </seg>
            <seg n="9093c4eb">
              Det var inte så att vi inte tidigare hade gjort stora satsningar
              både runt Trollhättan och i Västra Götaland i övrigt, utan det
              vi nu har gjort är att vi har växlat upp dem ytterligare. Med
              det paket som näringsministern presenterade för området runt Trollhättan
              gör vi en ytterligare ambitionshöjning för en redan stor satsning
              runt Trollhättan och i Västra Götaland.
            </seg>
            <seg n="e059fda8">
              Jan-Evert Rådhström frågar om vi är beredda att göra avsteg från
              infrastrukturpropositionen och den fördelning vi då var överens
              om med Vänsterpartiet och Miljöpartiet när det gäller pengarna
              till väginvesteringar och järnvägsinvesteringar. Där är svaret
              nej. Infrastrukturpropositionen ligger fast.
            </seg>
            <seg n="ade48206">
              Sonia Karlsson vädjar om en fortsatt diskussion och dialog, och
              det är självklart, därför att alla planer ska också revideras,
              på järnvägssidan vart sjätte år och på vägsidan vart fjärde år.
              Mot bakgrund av det vi själva har pekat på, alltså den osäkerhet
              som ibland finns i stora infrastrukturobjekt, vet vi också av
              erfarenhet att i några av de objekt som ligger med nu, där allt
              talar för att vi kan gå fram med byggstart vid ett visst årtal,
              kan det vara så att vi stöter på problem som vi nu inte kan förutse.
              Det kan vara allt ifrån miljöåtgärder som kräver större ingrepp
              än vad vi visste, kulturminnesmärken som måste värnas eller överklaganden
              som vi inte kan ana. Därför måste det också finnas möjlighet att
              göra omprioriteringar i planerna, men då är vi också tillbaka
              till det jag underströk i mitt första inlägg i interpellationen:
              Hur vi än prioriterar så är alla de vägobjekt som nu har funnits
              med i planerna, också de 13 som vi nu har lyft ut, väl motiverade,
              och alla har de en gång passerat nålsögat. Också vid ett sådant
              tillfälle handlar det alltså om svåra prioriteringar.
            </seg>
          </u>
          <note type="speaker" n="acbe2fd3">
            Anf. 99 LINNÉA DARELL (fp):
          </note>
          <u who="linnea_darell_670248" xml:id="i-780a8cff8fa51302-2" n="f40a9cab">
            <seg n="6c34539f">
              Fru talman! Jag förstår att det handlar om svåra prioriteringar,
              och jag förstår att alla objekt som har gått igenom nålsögat tidigare
              är angelägna. Men jag undrar ändå: Det finns kanske möjligen i
              någon mer stad, men annars är det nog ovanligt att man i dag har
              en så tung belastning så centralt genom en så pass stor kommun,
              med bostäder och arbetsplatser precis där den tunga trafiken går.
            </seg>
            <seg n="b4e28d25">
              Jag har varit i Motala många gånger. Jag bor själv inte där,
              men några mil därifrån. Jag har själv kört den vägen. Men jag
              måste säga att jag inte riktigt kunde föreställa mig detta förrän
              jag satt på kommunens planeringskontor och räknade. Det är helt
              osannolikt. Man kan också fundera över vad det är för trafik som
              går där. Det är inte någon, tror jag, av Sveriges städer i övrigt
              som accepterar en sådan trafikmiljö och en sådan miljö över huvud
              taget som det för med sig.
            </seg>
            <seg n="af5e2330">
              Jag skulle nog ändå vilja säga inte bara för att jag är östgöte
              utan för att det är en sådan situation att det nog finns sådant
              som är mer prioriterat än annat, och Motalas genomfart borde vara
              det.
            </seg>
            <seg n="084cead3">
              Jag skulle alltså ändå vilja vädja till dig, Ulrica: Åk till
              Motala och titta på det här! Få det beskrivet igen för dig och
              ge ett klartecken! Det måste kunna gå att ordna finansiering av
              detta ändå inte för några politiska poängers skull utan för motalabornas
              skull.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="d50943a1">
            12 § Svar på interpellation 2004/05:79 om flyktingmottagandet
          </note>
          <note type="speaker" n="8e80501a">
            Anf. 100 Statsrådet BARBRO HOLMBERG (s):
          </note>
          <u who="barbro_holmberg_minister_2003" xml:id="i-86bc607855c80797-0" n="e4e2c14f" next="i-796cee4686e1d125-0">
            <seg n="b210e6b2">
              Fru talman! Ingrid Burman har ställt ett antal frågor till mig
              om situationen för statslösa palestinier som avvisas, dels enligt
              Dublinförordningen, dels till stater där de haft sitt hemvist.
            </seg>
            <seg n="65b22c85">
              Dublinförordningen garanterar att en person som söker skydd undan
              förföljelse i sitt ursprungsland får sin ansökan prövad inom EU
              om han eller hon lämnar in ansökan i någon av unionens medlemsstater.
              Förordningens regler bygger på den etablerade asylrättsliga principen
              att en person som flyr från förföljelse ska söka skydd i det första
              säkra land som han eller hon kommer till. Bland annat stadgas
              att den stat som den sökande först reser in i, eller som beviljat
              sökanden visering för inresa, ansvarar för asylprövningen. Det
              är fullt rimligt att personer som har fått viseringar av till
              exempel tyska eller italienska myndigheter också får sin asylansökan
              prövad i de länderna, det vill säga Tyskland eller Italien.
            </seg>
          </u>
          <note n="aec91a57">
            Dublinförordningen är tillämplig på ansökningar om skydd enligt
            1951 års Genèvekonvention om flyktingars rättsliga ställning.
            Gemenskapslagstiftningen om asyl grundas på flyktingkonventionen,
            och EU:s fördrag hänvisar även till Europakonventionen om mänskliga
            rättigheter. Medlemsstaterna är också var för sig bundna av dessa
            konventioner och andra centrala instrument för mänskliga rättigheter.
          </note>
          <u who="barbro_holmberg_minister_2003" xml:id="i-796cee4686e1d125-0" n="e4e2c14f" prev="i-86bc607855c80797-0">
            <seg n="cc8ad9e0">
              Ingrid Burman pekar på att EU:s medlemsstater inte har helt harmoniserade
              regler om internationellt skydd. Här vill jag framhålla att rådet
              i april i år antog det så kallade skyddsgrundsdirektivet, som
              innebär ett stort steg framåt på detta område. När det är genomfört
              kommer unionen att ha gemensamma miniminormer, och bland annat
              kommer så kallat alternativt skyddsbehövande att finnas med som
              en skyddskategori i alla medlemsstater.
            </seg>
            <seg n="eb9cd229">
              Statslösa palestinier som söker asyl i Sverige är ingen enhetlig
              grupp. Palestinierna har sitt hemvist i många olika länder, och
              skillnaden mellan dessa länders inställning till återvändande
              för medborgare och icke medborgare gör att frågan om verkställighet
              till dessa länder får lösas på olika sätt. Regeringen är medveten
              om att det finns en särskild problematik för statslösa palestinier
              från Gulfstaterna. Återvändande dit kan dock vara möjligt om den
              enskilda individen samarbetar.
            </seg>
            <seg n="284459e7">
              I praxis har personer fått uppehållstillstånd för att det inte
              går att verkställa deras avvisningsbeslut. Detta förutsätter dock
              att personen i fråga medverkat till att uttömma alla möjligheter
              till återvändande och att de individuella omständigheterna i övrigt,
              till exempel den anknytning som uppkommit genom vistelsetiden
              i Sverige, är sådana att grund för uppehållstillstånd föreligger.
            </seg>
          </u>
          <note type="speaker" n="d573c7be">
            Anf. 101 INGRID BURMAN (v):
          </note>
          <u who="ingrid_burman_e2fe1d" xml:id="i-30ccbef6dcca07b2-0" n="6b3b5229">
            <seg n="324e7d31">
              Fru talman! Jag ska be att få tacka statsrådet för svaret, även
              om det kanske inte var direkt svar på frågan om statsrådet avsåg
              att vidta några åtgärder.
            </seg>
            <seg n="ca03c4bd">
              Jag menar att det finns problem med Sveriges hantering av Dublinförordningen,
              och jag ska försöka belysa de problemen.
            </seg>
            <seg n="4a68831a">
              Det första problemet är detta: Trots att Sverige för närvarande
              inte avvisar palestinier till Gaza och Västbanken så hänvisar
              vi dem som kommit via Tyskland eller Italien att söka uppehållstillstånd
              i dessa länder, och det sker ju enligt Dublinförordningen. Men
              det här sker trots att de här länderna regelmässigt såvitt jag
              har kunnat förstå och utröna avvisar palestinier till Gaza och
              Västbanken. Det betyder i praktiken att Sverige avvisar palestinier
              till dessa områden, låt vara via ett annat EU-land. Ser statsrådet
              något problem med detta, eller tycker statsrådet att det är en
              bra ordning?
            </seg>
            <seg n="5ac406f4">
              Det andra jag skulle vilja lyfta fram för statsrådet att reflektera
              över är följande: I Sverige avvisar vi inte palestinier till Gaza
              eller Västbanken av humanitära skäl. I utlänningslagen föreskrivs
              att den som flyr från väpnad yttre eller inre konflikt har rätt
              till skydd i Sverige, men svenska myndigheter tillämpar inte den
              bestämmelsen. Då kan man fråga sig varför man inte använder sig
              av den.
            </seg>
            <seg n="52fe9cb6">
              FN:s högkommissarie för mänskliga rättigheter har slagit fast
              att det pågår väpnad konflikt.
            </seg>
            <seg n="d18255ea">
              Man skulle kunna använda sig av utlänningslagen. Men tolkningen
              när vi använder humanitära skäl är att vi inte skulle anse att
              det fanns en väpnad konflikt i området.
            </seg>
            <seg n="1e899885">
              Hur ser statsrådet på just den grunden?
            </seg>
            <seg n="3683ec16">
              Jag har också lyssnat på UNHCR:s informationschef för Skandinavien,
              Måns Nyberg, när han i radion uttalade att det för EU:s vidkommande
              står Sverige fritt att göra en egen bedömning när det gäller människor
              som kommer hit även efter att ha passerat andra länder. Han säger
              vidare att Sverige för egen del dock har beslutat att strikt följa
              Dublinförordningen att avvisa i stället för att utnyttja den delen
              av Dublinförordningen som säger att ett EU-land har rätt att göra
              en egen bedömning och utredning vad än det första landet har gjort.
              Hur ser statsrådet på det?
            </seg>
            <seg n="4fc70d47">
              Europarådet betonar i en resolution att palestinska flyktingar
              som lämnar sin hemregion och befinner sig i Europa ska ges skydd.
              Det är vi nog eniga om.
            </seg>
            <seg n="b62c8353">
              Men varför avvisar då Sverige utan egen utredning eller bedömning
              flyktingar till första asylland när vi vet att det betyder återsändande
              till Gaza och Västbanken? Vi kan göra på ett annat sätt. Och hur
              ser statsrådet på förhållandet mellan FN-resolutioner, EU-regler
              och Europarådsrekommendationer om att palestinier ska ges skydd
              när man inte använder sig av möjligheten att göra en egen utredning?
            </seg>
            <seg n="2165dc72">
              Jag stannar där just nu. Jag ska återkomma till min andra fråga
              om Gulfstaterna.
            </seg>
          </u>
          <note type="speaker" n="231ef8f4">
            Anf. 102 Statsrådet BARBRO HOLMBERG (s):
          </note>
          <u who="barbro_holmberg_minister_2003" xml:id="i-ad53aa92620232e8-0" n="e4e2c14f">
            <seg n="3ed79f03">
              Fru talman! Det var många frågor. Jag skulle först och främst
              vilja säga någonting om EU-samarbetet. Jag menar att verkligheten
              kräver att vi samarbetar mera inom EU och internationellt, alltså
              inte att vi samarbetar mindre. Jag tror att man måste ha perspektivet
              att det finns 20 miljoner flyktingar i världen. Det är ungefär
              en miljon av dem som åker långt till ett annat land och söker
              asyl. Men inget land, inte Sverige och inte något annat land heller,
              kan ta hela ansvaret för världens flyktingar. Därför måste vi
              samarbeta internationellt men också inom EU. Vi måste arbeta väldigt
              nära FN, och vi måste samarbeta inom EU. Och för flyktingarnas
              skull menar jag att vi måste verka för dels att fler länder undertecknar
              Genèvekonventionen så att vi blir fler länder som har en asylrättslig
              ordning, dels att vi inom EU tar ett gemensamt ansvar för dem
              som söker asyl inom EU.
            </seg>
            <seg n="9e234b73">
              Detta samarbete inom EU syftar till att vi ska få en gemensam
              asylpolitik så att vi också får ett gemensamt ansvarstagande.
              Den här gemensamma asylpolitiken utgår från en gemensam grund,
              nämligen det som jag sade i mitt inledningsanförande, nämligen
              att alla länder inom EU har undertecknat Genèvekonventionen. Vi
              har Europakonventionen om mänskliga rättigheter, och vi har andra
              internationella konventioner som alla länder är bundna till. Detta
              skapar en ram för hela EU-samarbetet. Inget land kan gå utanför
              den ramen. Det skapar grunden. Sedan försöker vi bygga så att
              säga en trappa upp så att vi får en harmonisering också på en
              högre nivå. Som jag nämnde inledningsvis när det gäller just skyddsgrundsdirektivet
              går vi utöver Genèvekonventionen inom EU, och det är därför som
              det är väldigt viktigt. Jag menar också att Dublinkonventionen
              är en väldigt viktig byggsten i detta arbete att man har gemensamma
              regler om vilket land det är som ska avgöra utifrån de gemensamma
              ställningstagandena.
            </seg>
            <seg n="b838344c">
              Ingrid Burman frågade om jag ser något problem med att olika
              länder ser olika på de statslösa palestinierna. Då vill jag först
              säga att inget land i EU skickar tillbaka människor till Västbanken
              och Gaza. Det är väldigt viktigt att ha det som grund. Det ser
              olika ut hur man bedömer asylansökningarna. Vissa länder tar avvisningsbeslut,
              men de skickar inte tillbaka dessa människor, och det betyder
              att de ändå är skyddade. Andra länder har en annan konstruktion.
              De ger tillfälliga tillstånd. Och Sverige är det enda land som
              ger ett permanent uppehållstillstånd. Men det är väldigt viktigt
              att konstatera att inget land i dagsläget skickar tillbaka människor
              till Västbanken och Gaza utan att alla länder gör en individuell
              bedömning helt baserad utifrån Genèvekonventionen.
            </seg>
          </u>
          <note type="speaker" n="0172a876">
            Anf. 103 INGRID BURMAN (v):
          </note>
          <u who="ingrid_burman_e2fe1d" xml:id="i-30ccbef6dcca07b2-1" n="6b3b5229">
            <seg n="811cd5ec">
              Fru talman! Tack, statsrådet, även om det kanske inte var svar
              på alla mina frågor.
            </seg>
            <seg n="8c972e62">
              Naturligtvis ska vi alla bejaka det internationella samarbetet.
              Men medan statsrådet och andra bygger vidare finns det ett stort
              antal palestinier som lever i stor ovisshet här i Sverige och
              som har fått beslut om avvisning till Tyskland och Italien. Det
              må vara att man just nu inte verkställer avvisningsbesluten, men
              vi har en rad exempel på verkställda avvisningsbeslut tidigare,
              och det tror jag är ostridigt. I stället skulle Sverige kunna
              använda sig av den möjlighet som man faktiskt har att göra en
              egen bedömning och en egen utredning.
            </seg>
            <seg n="3727f131">
              Kommer palestinier hit direkt får de uppehållstillstånd. Men
              jag undrar: Hur funderar statsrådet? Finns det en dubbelmoral
              runt detta, att vi i Sverige ger uppehållstillstånd av humanitära
              skäl, vilket jag också försökte lyfta fram till diskussion, men
              om de kommer från ett annat land avvisar vi dem till det landet
              som fattar ett avvisningsbeslut?
            </seg>
            <seg n="d6c491df">
              För mig skulle det vara problematiskt att hantera den delen.
              Och Sverige har, som sagt, i sin hand möjlighet att välja en annan
              metod under tiden som vi bygger vidare på det som Barbro Holmberg
              skisserade.
            </seg>
            <seg n="1cba193e">
              Jag ska försöka hinna lyfta fram en annan fråga också. Den handlar
              om de asylsökande palestinier som kommer från arabländer där de
              tidigare har haft tidsbegränsade uppehållstillstånd för arbete.
              Jag tycker att det är sympatiskt att statsrådet redovisar att
              det finns en problematik i detta, att de får avvisningsbeslut
              om att skickas tillbaka till dessa länder trots att de inte har
              möjlighet att komma tillbaka efter sex månader.
            </seg>
            <seg n="8ca60d88">
              Statsrådet redovisade också att man efter ett antal år i praktiken
              får uppehållstillstånd här. Jag undrar om statsrådet inser problemet
              med detta, att man faktiskt måste kvalificera sig ett antal år
              på flyktingförläggningar. Vi diskuterar inte individfall, men
              det finns ett stort antal palestinier som väntar år efter år och
              har vilande beslut på att de ska skickas tillbaka till ett land
              där de har haft ett temporärt arbetstillstånd, och efter ett antal
              år får de stanna av humanitära skäl.
            </seg>
            <seg n="07124a4f">
              Detta är någonting som jag tycker att man behöver fundera över
              när man liksom jag och statsrådet ser att det finns en problematik
              med dessa statslösa palestinier som kommer från Gulfländerna.
            </seg>
            <seg n="7fbaaa98">
              Jag skulle också gärna vilja höra statsrådet reflektera kring
              det som jag lyfte fram i mitt tidigare inlägg, detta med att vi
              ger uppehållstillstånd av humanitära skäl samtidigt som vi vet
              att det pågår en väpnad konflikt i Palestina. Det finns faktiskt
              en skillnad i grundbedömningen.
            </seg>
            <seg n="25c72262">
              Jag lyssnade på en tidigare interpellationsdebatt i dag då Laila
              Freivalds ganska tydligt uttryckte sig om att fredsprocessen måste
              komma i gång och så vidare. Det handlar om fred och konflikt.
              Hur reflekterar statsrådet runt detta med att vi i dessa fall
              inte använder oss av utlänningslagen, utan när vi ger uppehållstillstånd
              talar vi om humanitära skäl? Den frågan kvarstår för statsrådet
              att svara på.
            </seg>
          </u>
          <note type="speaker" n="8703b069">
            Anf. 104 Statsrådet BARBRO HOLMBERG (s):
          </note>
          <u who="barbro_holmberg_minister_2003" xml:id="i-ad53aa92620232e8-1" n="e4e2c14f">
            <seg n="acb57d36">
              Fru talman! När det gäller om det finns någon dubbelmoral i att
              det ser olika ut i olika länder känner jag mig ganska trygg att
              samtliga EU-stater tillämpar de regler som finns inom den internationella
              flyktingrätten. Jag vet att det i väldigt många EU-länder finns
              en debatt som är ganska hård när det gäller flyktingpolitiken,
              men man är bunden till flyktingkonventionen och Europakonventionen.
              Det sätter ramen. Vi vet att ingen avvisar till Västbanken-Gaza.
              Man skickar inte tillbaka folk dit. Men det ser olika ut hur man
              hanterar det lagtekniskt.
            </seg>
            <seg n="0379d339">
              Sverige har enligt min uppfattning en väl utvecklad utlänningslagstiftning.
              Vi har flyktingskap, asylrätten och ett antal olika skyddsgrunder
              varav inre väpnad konflikt är en sådan skyddsgrund. Vi har också
              humanitära skäl, och vi har politiskt-humanitära skäl som är den
              grund som används av myndigheterna i de här fallen. Det handlar
              om politiskt- humanitära skäl.
            </seg>
            <seg n="d6a214fb">
              Jag kan inte säga vilka tillståndsgrunder som myndigheterna bör
              använda i olika fall. Myndigheterna väljer själva precis som domstolar
              vilka lagregler man hänvisar till.
            </seg>
            <seg n="a33baf35">
              Den andra frågan gäller människor som har kommit från andra länder.
              Det är mycket riktigt så att statslösa palestinier som kommer
              till Sverige inte är någon enhetlig grupp. En del kommer, som
              vi har pratat om tidigare, direkt från Västbanken-Gaza. Andra
              har levt hela sitt liv i Libyen till exempel, i Syrien eller i
              Jordanien. En del kommer också från Gulfstaterna.
            </seg>
            <seg n="0eff8591">
              Men oavsett varifrån man kommer ska det alltid göras en individuell
              bedömning. Det som ska bedömas är om man har behov av skydd. Det
              är det som är grunden i asylrätten. Om man inte är i behov av
              skydd enligt flyktingkonventionen och enligt den svenska utlänningslagen
              får man ett avvisningsbeslut.
            </seg>
            <seg n="aea2ffd0">
              Det här aktualiserar precis dilemmat som Ingrid Burman tar upp.
              Det är verkligen ett mycket svårt dilemma som jag ser det, kanske
              ett av de allra svåraste. Å ena sidan måste skyddsbehovet stå
              i centrum. Det är det som måste vara fokus. Det är det som man
              måste avgöra när man tar ställning till om en person är i behov
              av skydd eller inte, inte om det finns praktiska skäl för ett
              återvändande. Det är skyddsbehovet som är grunden. Det är det
              ena.
            </seg>
            <seg n="cdc790af">
              Å andra sidan har vi precis det som Ingrid Burman tar upp, människor
              som faktiskt inte kan återvända till sitt hemland även om de inte
              har ett skyddsbehov. I de fallen måste det finnas en undantagsbestämmelse.
              Det finns också det genom verkställighetshinder. Man kan besluta
              om uppehållstillstånd på grund av verkställighetshinder. Men det
              är och ska vara, menar jag, just ett undantag. Man måste först
              uttömma alla möjligheter som finns för ett återvändande. Om man
              har ett system där man inte effektuerar de avvisningar som faktiskt
              görs undergrävs hela förtroendet för asylprocessen. Det är ett
              dilemma, som jag ser det, som är mycket svårt att hantera, men
              det finns ändå vägar i den svenska lagstiftningen som det ser
              ut i dag.
            </seg>
          </u>
          <note type="speaker" n="cc2f64a4">
            Anf. 105 INGRID BURMAN (v):
          </note>
          <u who="ingrid_burman_e2fe1d" xml:id="i-30ccbef6dcca07b2-2" n="6b3b5229">
            <seg n="db47de1b">
              Fru talman! Man ska alltid börja med det man är ense om. Ense
              är vi om att vi ska göra individuella bedömningar. Men det bekymrar
              mig att statsrådet inte är bekymrad över det jag menar är en skevhet
              i den svenska flykting- och asylpolitiken. Om man kommer hit som
              flykting och palestinier får man uppehållstillstånd av politiskt-humanitära
              skäl, medan om man kommer och omfattas av Dublinkonventionen eller
              Dublinförordningen riskerar man att hänvisas tillbaka till ett
              land som faktiskt fattar avvisningsbeslut. Detta sker trots att
              vi i Sverige kan ha en enhetlig syn på de här personerna. Vi kan
              göra en egen utredning. Vi kan göra en bedömning. Det väljer Sverige
              bort.
            </seg>
            <seg n="2ef28d28">
              När jag talar om dubbelmoral talar jag inte om dubbelmoral mellan
              länderna. Det internationella arbetet pågår. Under tiden finns
              det ett stort antal palestinier som lever gömda eller med avvisningsbeslut
              som riskeras att verkställas. Bakgrunden till den här interpellationen
              är ju mötet med 16 flyktingar i Uppsala. Jag menar att detta är
              en problematik som statsrådet borde se över så att vi skapar någon
              form av likvärdig hantering och framför allt en människovärdig
              hantering.
            </seg>
            <seg n="99384c13">
              När det gäller dem som ska avvisas efter en individuell bedömning
              till Gulfstater eller de statslösa menar jag att det inte är rimligt
              med den utdragna process som vi har sett i alldeles för många
              fall. Vi känner till den praktiska bakgrunden för dessa. Vi känner
              också till det stora antal som i dag finns på våra flyktingförläggningar.
            </seg>
          </u>
          <note type="speaker" n="4270b1b2">
            Anf. 106 Statsrådet BARBRO HOLMBERG (s):
          </note>
          <u who="barbro_holmberg_minister_2003" xml:id="i-ad53aa92620232e8-2" n="e4e2c14f">
            <seg n="961f4dd1">
              Fru talman! När det gäller Dublinkonventionen avvisar vi inte
              statslösa palestinier från Västbanken-Gaza till Västbanken-Gaza
              eller till något annat land som faktiskt verkställer avvisningar.
              Vi avvisar människor som har sökt asyl i något annat EU-land.
              Vi talar om Tyskland, Belgien, Frankrike som inte skickar tillbaka.
              Det är det som är viktigt här. Man gör inte det. Man skickar inte
              tillbaka människor till Västbanken-Gaza som det ser ut i dagsläget.
              Det är den grund som är viktig att titta på här.
            </seg>
            <seg n="3bd09242">
              När det gäller likvärdig hantering menar jag att vi måste se
              till att vi får det inom hela EU, gemensamma regler men också
              en gemensam syn på till exempel statslösa palestinier. Ska vi
              ha avvisningsbeslut som vi inte verkställer? Ska vi ha tillfälliga
              tillstånd? Ska vi ha permanenta tillstånd, som Sverige som enda
              land i EU har? Där har vi en bit att gå. Det är ändå viktigt att
              peka på att grunden ligger fast. Det är den internationella flyktingrätten.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="749b1982">
            13 § Svar på interpellation 2004/05:135 om förmögenhetsskatten
          </note>
          <note type="speaker" n="370c67d9">
            Anf. 107 Finansminister PÄR NUDER (s):
          </note>
          <u who="pär_nuder_minister_2004" xml:id="i-ced2e9870bd44904-33" n="2f343adc">
            <seg n="8e155aed">
              Fru talman! Ulf Sjösten har frågat mig dels om, och i så fall
              när, jag avser att lägga fram ett förslag om avskaffande av förmögenhetsskatten,
              dels vilka mina motiv skulle vara för att ha kvar en förmögenhetsskatt.
            </seg>
            <seg n="2b6a8e8f">
              Motiven för förmögenhetsbeskattningen är dels fördelningspolitiska,
              dels statsfinansiella. Det finns ett samband mellan hög inkomst
              och skyldighet att betala förmögenhetsskatt. Den tiondel av befolkningen
              som har de högsta inkomsterna står för omkring 65 % av den inbetalda
              skatten. Förmögenhetsskatten bidrar alltså till en jämnare inkomstfördelning.
              Vidare står förmögenhetsskatten för en inte oväsentlig intäkt
              i statsbudgeten. För år 2004 beräknas intäkterna från förmögenhetsskatten
              bli omkring 5 miljarder kronor.
            </seg>
            <seg n="904d6896">
              I budgetpropositionen för 2005 föreslog regeringen en höjning
              av fribeloppet för sambeskattade par från 2 miljoner till 3 miljoner
              kronor. Härigenom minskar antalet personer som betalar förmögenhetsskatt,
              och skatten kommer i större utsträckning än tidigare att träffa
              större förmögenheter. Samtidigt föreslogs att arvs- och gåvoskatten
              ska avskaffas från den 1 januari 2005. Enligt min mening kan det
              finnas anledning att låta den nya ordningen verka ett tag innan
              ytterligare steg tas mot en förändring av egendomsskatterna.
            </seg>
          </u>
          <note type="speaker" n="2e978626">
            Anf. 108 ULF SJÖSTEN (m):
          </note>
          <u who="ulf_sjosten_98d3ff" xml:id="i-592e6837f92337bd-0" n="33674d50" next="i-4fdf486fc8d3fac9-0">
            <seg n="ca8496fd">
              Fru talman! Jag vill tacka finansministern för svaret.
            </seg>
            <seg n="8912b4d7">
              Förmögenhetsskattens vara eller inte vara har verkligen varit
              i politikens fokus under det senaste året. Det råder i dag en
              relativt bred enighet om förmögenhetsskattens skadliga effekter
              för god utveckling och tillväxt i Sverige och vikten av att ta
              bort denna orättvisa och lotteribetonade skatt.
            </seg>
            <seg n="e1f6381d">
              Skiftande signaler, i vart fall tidigare, med stor spännvidd
              har skapat många frågetecken kring regeringens inställning till
              förmögenhetsskattens fortsatta existensberättigande.
            </seg>
            <seg n="17b45724">
              Finansministern säger i svaret på min interpellation att motiven
              för Socialdemokraterna att ha kvar förmögenhetsskatten är dels
              fördelningspolitiska, dels statsfinansiella. Jag kommer att hävda
              att i vart fall de statsfinansiella skälen inte längre är hållbara.
            </seg>
            <seg n="5077e2df">
              Finansministern hänvisar också till att man föreslår höjning
              av fribeloppet och att detta minskar antalet personer som betalar
              förmögenhetsskatt. Det är givetvis korrekt: Antalet personer som
              betalar denna skadliga skatt minskar. Men grundproblematiken med
              en stor kapitalmassa som är placerad utomlands och inte till någon
              del arbetar i Sverige kommer regeringen inte åt med denna förändring.
            </seg>
            <seg n="d8dea0a4">
              Man kan konstatera, fru talman, att det har lappats och lagats
              i ett sjukt system där den enda boten hade varit att ta bort det
              onda, i det här fallet förmögenhetsskatten.
            </seg>
            <seg n="c6d99256">
              Fru talman! Socialdemokraterna och deras stödpartier tycks ha
              stora problem när det gäller många frågor, inte minst förmögenhetsskattens
              vara eller inte vara. Denna obeslutsamhet, som vi nu tyvärr har
              vant oss vid, skadar landet och är en faktor som hindrar tillväxt
              och utveckling i Sverige, något som vårt land så innerligt väl
              behöver.
            </seg>
            <seg n="ff0cc53b">
              Fru talman! Varför fortsätter den svenska regeringen att administrera
              en skatt som driver kapital ur landet och missgynnar kapitalbildning,
              riskvillighet, investeringar och nyföretagande?
            </seg>
            <seg n="a22d69aa">
              Socialdemokratiska företrädare har många gånger understrukit
              vikten av att tidigt ha tillgång till riskkapital för att få fler
              nya företag. Kapitalet finns där, Pär Nuder, men det finns inte
              i Sverige. Framför allt arbetar det inte i Sverige.
            </seg>
            <seg n="3fc7aad6">
              Svenskt Näringsliv har gjort ett exempel som visar hur det kan
              se ut om strömmen av kapital från Sverige vänder. Man har utgått
              från att blott en tiondel av de beräknade flyktade 500 miljarderna
              återvänder till Sverige. Med en beräknad avkastning på 7 %, vilket
              kanske kan vara rimligt i det här fallet, och med 30 % i skatt
              på avkastningen innebär det 1 miljard till statskassan. Nyinvesteringar
              beräknas ge 25 00030 000 nya jobb, vilket i sin tur skulle ge
              skatteintäkter på 5 miljarder från de nya jobben.
            </seg>
            <seg n="1da3f61b">
              Svenskt Näringsliv har givetvis ett speciellt och berättigat
              intresse av den här frågan, men uppgifterna i sig synes inte vara
              orimliga på något sätt. Vissa bedömare säger också att det kan
              vara häpnadsväckande 1 000 miljarder som har runnit ur landet
              under alla dessa år.
            </seg>
            <seg n="1f22b2f8">
              Fru talman! Om man utgår från dessa och många liknande uppgifter
              är min fråga till finansministern: På vilket sätt är förmögenhetsskatten
              statsfinansiellt fördelaktig för Sverige i dag? Jag skulle gärna
              vilja ha en konkretisering av det.
            </seg>
          </u>
          <note n="ab152bb9">
            Anf. 109 GUNNAR ANDRÉN (fp):
          </note>
          <u who="ulf_sjosten_98d3ff" xml:id="i-4fdf486fc8d3fac9-0" n="33674d50" prev="i-592e6837f92337bd-0">
            <seg n="92218910">
              Fru talman! Den 24 mars i år klargjorde statsministern vid ett
              besök i Södermanland att han kan tänka sig att slopa skatten på
              förmögenheter.
            </seg>
            <seg n="15e53aa1">
              Den 10 april i år föreslog dåvarande chefen för Finansdepartementet,
              låt vara att budskapet var mångtydigt, i en radioutfrågning att
              förmögenhetsskatten skulle reformeras utan att skattens skadeverkningar
              skulle öka.
            </seg>
            <seg n="0758e1b8">
              Den 20 september lade samme finansminister fram ett förslag om
              att man skulle ändra beloppsgränserna för förmögenheten.
            </seg>
            <seg n="6cb2926d">
              Den 23 november i år, i dag, sade den nye finansministern att
              allt ska vara som det alltid har varit av dels fördelningspolitiska,
              dels statsfinansiella skäl.
            </seg>
            <seg n="07a108c9">
              Fru talman! Jag vill citera chefen för Riksskatteverket från
              en utfrågning i skatteutskottet den 18 februari 2003. Jag ska
              sedan överlämna en utskrift av utfrågningen till finansministern:
            </seg>
            <seg n="1bcea8b6">
              Förmögenhetsskatten fungerar inte bra. Det är en skatt på vissa
              tillgångar. Den upplevs som orättvis, och den urholkar acceptansen
              för systemet. Den driver pengar ur landet. Framför allt smittar
              den andra skatter som vi behöver med bra skattebaser.
            </seg>
            <seg n="aa0eee74">
              Det finns också uttalanden i samma skrift, som ligger här framme
              för benäget läsande på vägen till Österåker, av lite motsatta
              åsikter. Också P-O Edin uttalar sig i frågan.
            </seg>
            <seg n="06de4530">
              Jag menar dock att det är väldigt viktigt att ha klart för sig
              att orsaken till att man måste göra någonting åt förmögenhetsskatten
              är att den är skadlig för Sverige därför att den utgör ett incitament
              för att flytta företag och därmed sysselsättning från Sverige
              till andra länder. Det är den viktigaste orsaken. Jag menar att
              detta med god marginal upphäver den fördelningspolitiska effekten,
              som är omstridd, och även den statsfinansiella.
            </seg>
            <seg n="5ca8a29d">
              Man måste fundera på de prioriteringar som regeringen gör. Den
              första debatten som finansministern hade med mig den 8 november
              var en trevlig debatt, men på en punkt gjordes ett gravt felcitat.
              Det gällde frågan om hur mycket pengar 873 miljoner kronor är.
              Jag hävdade att det är mycket pengar men en liten summa i förhållande
              till resten av statsbudgeten. I dag hävdar statsrådet att 4 878
              miljoner kronor är en icke oväsentlig skatteintäkt. Det håller
              jag också med om. Men frågan är: Vad är 2 620 miljoner kronor?
              Det är den summa som dåvarande finansministern, i samma regering
              som statsrådet satt med i, beslutade att avskaffa när det gällde
              arvs- och gåvoskatten.
            </seg>
            <seg n="d9777aea">
              Politik är att välja, säger en tidigare partiledare i finansministerns
              parti. Då måste man fråga sig: Hur mycket är 4 878 miljoner kronor?
              Det är en icke oväsentlig intäkt, men är den så stor att den motiverar
              att driva ytterligare företagare och kapital ur landet?
            </seg>
            <seg n="b31c0bb1">
              Ta denna skrift och läs om skatteutskottets offentliga utfrågning
              den 18 februari 2003! Den innehåller många goda sanningar.
            </seg>
          </u>
          <note n="40147709">
            Den 25 mars beslutade riksdagens majoritet, i vilken finansministerns
            parti ingår, att avslå förslag från Folkpartiet, Moderaterna,
            Kristdemokraterna och Centern om att börja avveckla förmögenhetsskatten.
          </note>
          <note n="a32f6811">
            Den 29 mars i år lämnade den statliga Egendomsskattekommittén
            sitt förslag till en utvidgning av basen för förmögenhetsskatten,
            samtidigt med nya beloppsgränser avsedda att minska antalet betalare
            av förmögenhetsskatt.
          </note>
          <note type="speaker" n="cadf06e1">
            Anf. 110 Finansminister PÄR NUDER (s):
          </note>
          <u who="pär_nuder_minister_2004" xml:id="i-ced2e9870bd44904-34" n="2f343adc">
            <seg n="51c77936">
              Fru talman! Till att börja med vill jag ge några fakta.
            </seg>
            <seg n="e13a7e6f">
              Det bor 7,2 miljoner individer över 18 år i Sverige. Av dem betalar
              270 000 förmögenhetsskatt. Det är alltså 3,8 % av dem som är över
              18 år som betalar förmögenhetsskatt.
            </seg>
            <seg n="c7b2f391">
              Regeringen föreslår i den budgetproposition som nu ligger på
              riksdagens bord och är föremål för riksdagens behandling att fribeloppet
              ska höjas från 2 till 3 miljoner kronor, som jag sade i mitt interpellationssvar.
              Det innebär att 100 000 färre individer kommer att betala förmögenhetsskatt.
            </seg>
            <seg n="169b2522">
              I samma proposition föreslås att arvs- och gåvoskatten ska avskaffas.
              Regeringen har lyssnat på inte minst de många småföretagare runtom
              i Sverige som har fört fram till regeringen att detta är en mer
              angelägen reform än att, utöver regeringens förslag, ändra förmögenhetsbeskattningen.
            </seg>
            <seg n="c70b23ee">
              Ja, det är riktigt: Politik är att välja. Regeringen har gjort
              detta val efter att noggrant ha lyssnat på de många småföretagare
              som upplever problem med arvs- och gåvobeskattningen, särskilt
              vid generationsskiften.
            </seg>
            <seg n="8677d6b3">
              Låt mig ändå säga att jag tycker mig kunna skönja kanske inte
              ett minskat intresse men en minskad intensitet i kampanjen för
              att avskaffa förmögenhetsbeskattningen. Jag vågar påstå att det
              inte finns någon skatt som fått så oproportionerligt stor uppmärksamhet
              på senare tid som förmögenhetsbeskattningen. Detta Columbi ägg,
              att avskaffa förmögenhetsbeskattningen, har gått som en löpeld
              genom en del spalter. Det har framställts såsom varande den stora
              och enda riktigt viktiga åtgärden för att få i gång tillväxten
              i Sverige.
            </seg>
            <seg n="8a0683d0">
              Jag kan inte annat än konstatera att alldeles uppenbart har vi
              väldigt hög tillväxt i Sverige, trots förmögenhetsbeskattningens,
              som herrarna säger, så negativa konsekvenser. Nationalräkenskaperna
              för första halvåret visar att vi har en tillväxt i Sverige på
              3,7 %. Konjunkturinstitutet tror att vi kommer att ha en tillväxt
              i år på 3,8 %, väl så mycket över EU-genomsnittet, väl så mycket
              över genomsnittet i OECD-länderna.
            </seg>
            <seg n="940590a1">
              De här övertonerna som har funnits i debatten om att bara vi
              avskaffar förmögenhetsskatten skulle kapital strömma tillbaka
              och tillväxten bli så oändligt mycket högre undrar jag över. Nu
              är inte jag här för att ställa frågor till mina med debattanter,
              utan det är er roll att ställa regeringen till svars. Men jag
              kan ändå inte låta bli att retoriskt säga: Berätta för kammaren
              hur tillväxten skulle utvecklas! De här beräkningarna som görs
              om återflöde till landet, vilka effekter skulle de få på den reala
              ekonomin? Jag har inte sett några sådana distinkta formuleringar.
            </seg>
            <seg n="d2aae429">
              Sedan ställer Ulf Sjösten frågan om de statsfinansiella aspekterna
              på den här frågan. Så mycket kan jag säga till interpellanten
              att jag nu har levt som finansminister ett antal veckor, och en
              sak har jag mött mer än någonting annat. Det är en lång kö utanför
              mitt tjänsterum av människor som endera vill ha en ökad utgift
              eller en sänkt skatt. Och 4,8 miljarder är mycket pengar i en
              finansministers värld. Jag tänker fortsätta att göra det som man
              inte gjorde när herrarnas båda partier hade ansvar för statens
              finanser, nämligen se till att det är ordning och reda i böckerna.
            </seg>
          </u>
          <note type="speaker" n="d754a3a1">
            Anf. 111 ULF SJÖSTEN (m):
          </note>
          <u who="ulf_sjosten_98d3ff" xml:id="i-592e6837f92337bd-1" n="33674d50" next="i-4fdf486fc8d3fac9-1">
            <seg n="a2dd6528">
              Fru talman! Jag nästan väntade mig att den sista hänvisningen
              till den borgerliga regering som satt i Sverige för tio år sedan
              skulle komma i den sista repliken. Men det kanske är bättre att
              börja tidigt.
            </seg>
            <seg n="da43fc7f">
              Fru talman! Jag kan försäkra finansministern att intresset för
              förmögenhetsskattens borttagande är på topp hos Moderata samlingspartiet.
              När det gäller Columbi ägg måste jag ju säga att ett Columbi ägg
              som omfattar 5001 000 miljarder är ett Columbi ägg av monumentala
              mått, verkligen.
            </seg>
            <seg n="a1dd335d">
              Förmögenhetsskatten fungerar som en taggtråd i samhällsekonomin
              och hindrar de facto företag från att växa. Den slår direkt mot
              den ekonomiska tillväxten, vilket i förlängningen gör oss alla
              relativt sett fattigare. För att komma över till det fördelningspolitiska
              resonemanget: På vilket sätt är det fördelningspolitiskt rimligt
              och vettigt, Pär Nuder?
            </seg>
            <seg n="74ba5c65">
              Inom EU överger alltfler länder förmögenhetsskatten. Bland OECD:s
              30 medlemmar finns skatten kvar i 8 länder, och under 1990-talet
              avskaffades skatten i Danmark, Tyskland, Nederländerna och Österrike.
            </seg>
            <seg n="be83a8a7">
              Förmögenhetsskatten tas ut oavsett om förmögenheten genererar
              löpande inkomster eller ej. Detta strider mot en grundläggande
              princip för svensk beskattning, nämligen att man inte ska beskatta
              något förrän skattebasen ger pengar att betala skatten med.
            </seg>
            <seg n="9a4fe075">
              Regeringen har uppenbarligen insett att den likviditetsdränering
              som skatten medför skapar problem för betydande grupper och har
              därför fortsatt lappandet och lagandet i ett obsolet system. Det
              har ju finansministern beskrivit målande.
            </seg>
            <seg n="b5209c2c">
              Men om det nu är så, Pär Nuder, att den socialdemokratiska strategin
              att nästan inte göra något när det gäller förmögenhetsskatten
              gör oss alla fattigare i varierande grad är min fråga till finansministern:
              På vilket sätt är det fördelningspolitiskt positivt för Sverige?
            </seg>
          </u>
          <note n="a121d477">
            Anf. 112 GUNNAR ANDRÉN (fp):
          </note>
          <u who="ulf_sjosten_98d3ff" xml:id="i-4fdf486fc8d3fac9-1" n="33674d50" prev="i-592e6837f92337bd-1">
            <seg n="72d82e22">
              Fru talman! Jag tackar statsrådet för hans argument.
            </seg>
            <seg n="985a3f6b">
              Skatt efter bärkraft är inte bara en liberal princip. Det är
              säkert också en socialdemokratisk princip. Det är det som är det
              stora problemet i det här sammanhanget, enligt mitt förmenande.
              Folkpartiet har som goda liberaler inte alltid varit emot förmögenhetsskatten.
              Vi har tvärtom stått upp för den under långa tider, precis som
              Socialdemokraterna gjort.
            </seg>
            <seg n="4e5400b3">
              Men när det blir på det sätt som statsrådet vältaligt beskriver
              här, att man måste göra en sådan fruktansvärd massa undantag att
              det i stor utsträckning är ett mycket litet antal människor som
              bär nästan hela denna börda, har inte den här skatten, som Ulf
              Sjösten beskrev, längre någon legitimitet. Det är numera i väldigt
              stor utsträckning ett antal husägare jag skulle tippa att det
              kommer att vara 40 % av de 3,8 procenten, och det är inte aktieägare
              som betalar detta.
            </seg>
            <seg n="bb8c3e8b">
              Nu är inte det mitt huvudargument, utan mitt huvudargument är
              fortfarande att skatten är skadlig för Sverige därför att den
              flyttar företag och arbetsplatser ur Sverige. Jag skulle gärna
              vilja höra en diskussion från finansministerns sida om det argumentet.
            </seg>
            <seg n="1e6744ef">
              Sedan är frågan: Hur fort skulle man kunna avskaffa den här förmögenhetsskatten?
              Jag lade ändå märke till att till skillnad mot den tidigare debatten
              var det inte på det sättet att statsrådet invände att vi inte
              hade någon finansiering i Folkpartiets fall, utan det finns faktiskt
              avsatta pengar till en finansiering åtminstone år 2005 och år
              2006. Jag kan inte svara för mer. Men det argument som jag fick
              emot mig förra gången kan i alla fall inte användas den här gången,
              och det är jag väldigt tacksam för.
            </seg>
          </u>
          <note type="speaker" n="af878f68">
            Anf. 113 Finansminister PÄR NUDER (s):
          </note>
          <u who="pär_nuder_minister_2004" xml:id="i-ced2e9870bd44904-35" n="2f343adc">
            <seg n="469771c4">
              Fru talman! Först och främst vill jag ge Ulf Sjösten en eloge.
              Äntligen en moderat som låter som en moderat. Det har ju varit
              lite si och så med den varan på senare tid. Det är ett nytt manus
              som ska användas nu. Det är ett manus där man inte ska tala så
              mycket om skattesänkningar utan man ska försöka sig på ett nytt
              språkbruk. Men jag välkomnar en moderat som uttrycker det Moderaterna
              vill, precis som Ulf Sjösten sade: Skattesänkningar ska vara i
              topp på den moderata agendan. Det tror jag säkert att både Ulf
              Sjösten och jag kommer att påminna väljarna om de kommande två
              åren fram till valet. Det är det som verkligen är ledstjärnan
              för Moderaterna, att sänka skatterna. Vi ska nog gemensamt påminna
              väljarna om den saken.
            </seg>
            <seg n="a293a8f1">
              Nu är det som så att jag har redovisat regeringens politik på
              det här området, och det är en politik som ligger på riksdagens
              bord och som är föremål för riksdagens prövning just nu. Jag tror
              inte att herrarna hade förväntat sig någonting annat än att jag
              skulle stå för regeringens politik. Det är i andra partier som
              man ändrar sig från det att man har lagt fram sin ekonomiska politik
              till efter ungefär 40 dagar, vilket hände häromdagen när Ulf Sjöstens
              partiledare ändrade sig när det gäller ersättningsnivåerna. Men
              det är en annan debatt.
            </seg>
            <seg n="b67ad75c">
              Gunnar Andrén talar om finansiering. Ja, det är väl lite si och
              så med den saken. Apropå behandlingen här i riksdagen av förslaget
              till statsbudget och de alternativa budgetförslag som de olika
              partierna har lagt fram var det häromdagen en ärad ledamot i finansutskottet,
              moderat, som hade den dåliga smaken att recensera Folkpartiets
              budgetalternativ. Jag tror att han fick svaret: Låt oss göra upp
              sinsemellan om kritiken inom vår allians. Det är inte bra att
              vi visar den här osämjan utåt. Att Folkpartiets budgetförslag
              kritiseras offentligt av Moderaterna gagnar inte alliansens gemensamma
              sak.
            </seg>
            <seg n="ca442de6">
              Må så vara, jag kan bara konstatera att här skiljer det sig uppenbarligen
              åt. Det är klart att det vid en sådan här sen timma låter sig
              ske att herrarna från både Moderaterna och Folkpartiet talar ihop
              sig om att man är emot förmögenhetsskatten. Men skiljelinjen finns
              uppenbarligen när det gäller er samlade syn på den ekonomiska
              politiken, där Moderaterna åtminstone har ambitionen, även om
              inte jag anser att man fullt ut klarar den ambitionen, att få
              kalkylen att gå ihop. Man har ju riktat mycket hård kritik mot
              Folkpartiets ekonomiska politik på den punkten.
            </seg>
            <seg n="d4917503">
              Här får vi addera de skattesänkningar som Folkpartiet vill ha.
              Det är riktigt som Gunnar Andrén påpekade att häromdagen diskuterade
              vi reklamskattens avskaffande, 873 miljoner kronor. I dag är det
              förmögenhetsskatten. Det är väl de här skattesänkningarna samlat
              i förhållande till utgiftssidan som Moderaterna så tydligt har
              kritiserat.
            </seg>
            <seg n="f7a954e2">
              Men som sagt, Ulf Sjösten, äntligen en moderat som låter som
              en moderat.
            </seg>
          </u>
          <note type="speaker" n="a408b740">
            Anf. 114 ULF SJÖSTEN (m):
          </note>
          <u who="ulf_sjosten_98d3ff" xml:id="i-0abe62221c0bd708-0" n="33674d50">
            <seg n="5b7c5bc7">
              Fru talman! I mitt inlägg sade jag, Pär Nuder, att intresset
              är på topp från Moderaterna för att ta bort den skadliga och tillväxtfientliga
              förmögenhetsskatten. När det gäller skattesänkningar i övrigt
              riktar sig vårt skatteförslag till att sänka skatten för låg-
              och medelinkomsttagare för att stimulera någonting vi saknar i
              dag, nämligen en arbetslinje där det lönar sig att arbeta och
              där det blir mindre lönsamt att leva på bidrag. Det är det det
              moderata skatteförslaget handlar om. Det behövs i Sverige i dag.
            </seg>
            <seg n="063499ec">
              Näringslivet har insett detta, fru talman. Skattebasutredningen
              har insett det. Etikkommissionen insåg det. Väldigt många svenskar
              inser i dag att förmögenhetsskatten är destruktiv till sin karaktär.
              Den bestraffar det slags beteende som är eftersträvansvärt i grunden,
              nämligen att det ska löna sig för den enskilde att anstränga sig
              att ta ansvar för sin framtida trygghet genom att kunna bygga
              upp ett eget kapital helt privat eller i näringsverksamhet.
            </seg>
            <seg n="5d4d17e2">
              Mot alla de valida argument som har förts fram av politiker och
              många andra upprepar Socialdemokraterna att förmögenhetsskatten
              är fördelningspolitiskt och statsfinansiellt viktig. Det klingar
              alltmer ihåligt, inte minst efter denna debatt. Min avslutande
              fråga, fru talman, till Pär Nuder är: Varför fortsätter den socialdemokratiska
              regeringen och stödpartierna att administrera och försvara en
              skatt som trots allt driver kapital ur landet och missgynnar kapitalbildning,
              riskvillighet, investeringar men framför allt nya företag och
              nya jobb? Det är något som Sverige så innerligt väl behöver just
              nu, fru talman.
            </seg>
          </u>
          <note type="speaker" n="154e0ffa">
            Anf. 115 Finansminister PÄR NUDER (s):
          </note>
          <u who="pär_nuder_minister_2004" xml:id="i-ced2e9870bd44904-36" n="2f343adc">
            <seg n="afd94a43">
              Fru talman! Med risk för att upprepa mig själv: Argumenten är
              väl kända. Förmögenhetsskatten inbringar till statskassan 4,8
              miljarder kronor. Det är en väldigt stor summa som kan användas
              till både det ena och det andra. Det är otvetydigt så, inte minst
              efter det att fribeloppet höjs, att de som betalar förmögenhetsskatten
              är de med högst inkomster. Det är framför allt många villaägare
              som genom fribeloppshöjningen inte kommer att behöva betala förmögenhetsskatt.
              Det är det förslag som nu ligger på riksdagens bord, och det är
              det förslag som riksdagen har att ta ställning till.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="c3d8f80d">
            14 § Svar på interpellation 2004/05:133 om LSS-kostnadsutjämningens
            konsekvenser
          </note>
          <note type="speaker" n="76385f60">
            Anf. 116 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-ced2e9870bd44904-37" n="486591a6">
            <seg n="4e9fe220">
              Fru talman! Kerstin Lundgren har frågat mig vilka initiativ jag
              avser att vidta för att komma till rätta med de problem som påtalats
              till följd av det i år införda utjämningssystemet för LSS-kostnader.
            </seg>
            <seg n="39a4a88f">
              Låt mig inleda med att instämma i interpellantens syn att den
              svenska samhällsmodellen bygger på en omfattande kommunal självstyrelse.
              En viktig grundprincip i det offentliga uppdraget är att kunna
              ge alla medborgare en likvärdig service och en likvärdig behandling
              oavsett var i landet de bor. Det är bland annat mot denna bakgrund
              som riksdagen fattade beslut om ett kostnadsutjämningssystem för
              verksamhet enligt lagen (1993:387) om stöd och service till vissa
              funktionshindrade (LSS).
            </seg>
            <seg n="a092890b">
              Verksamheten är obligatorisk för kommunerna, och regeringen har
              kunnat konstatera att kostnadsskillnaderna per invånare mellan
              kommunerna är större för denna verksamhet än inom andra obligatoriska
              verksamheter. Det fanns därför skäl att införa ett kostnadsutjämningssystem.
            </seg>
            <seg n="abd2ea9e">
              Jag anser att det är rimligt att en del av beräkningen av standardkostnaden
              utgår från genomsnittliga kostnader, vilket är samma princip som
              gäller för det ordinarie utjämningssystemet. Att ett kostnadsutjämningssystem
              skulle utgå från kommunernas faktiska kostnader skulle innebära
              att systemet tog hänsyn till skillnader i effektivitet, ambitionsnivåer
              med mera. Det ligger inte i linje med den grundläggande principen
              om opåverkbarhet.
            </seg>
            <seg n="6ff71525">
              Det finns dock en del i LSS-utjämningen, det så kallade personalkostnadsindexet,
              som bygger på faktiskt redovisade kostnader från kommunen och
              som avspeglar det stöd och den service som funktionshindrade har
              i kommunen.
            </seg>
            <seg n="ce77d4ab">
              Jag vill också i detta sammanhang påminna om att en kommun inte
              kan övervältra kostnader på en annan kommun med hänvisning till
              kostnadsutjämningssystemet. Det saknas vidare lagstöd i LSS för
              att flytta över ett ärende till en annan kommun. Den enskilde
              väljer själv om han eller hon vill flytta. Det är således inte
              kostnadsutjämningssystemet och LSS som leder till de problem som
              interpellanten anser uppstår vid en eventuell kommundelning.
            </seg>
            <seg n="ee5945f1">
              Dessutom vill jag nämna att Berit Andnor vid tidigare tillfälle
              svarat att hon avser att lämna ett uppdrag till tillsynsmyndigheterna
              att följa upp hur bestämmelsen om möjligheten att sluta avtal
              fungerar, förekomsten av avtal som upphävts och andra frågor som
              har samband med dessa vårdavtal.
            </seg>
            <seg n="d54a183a">
              Mot denna bakgrund är mitt svar på interpellantens fråga att
              jag inte har för avsikt att nu föreslå några ändringar i kostnadsutjämningssystemet
              för LSS-verksamhet.
            </seg>
          </u>
          <note type="speaker" n="b6ea9fde">
            Anf. 117 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-ae7a2a244df7c6e6-0" n="148bc4ad">
            <seg n="9bf4c495">
              Fru talman! Tack Sven-Erik Österberg för svaret på min interpellation.
            </seg>
            <seg n="ee0cc506">
              Vilka initiativ är statsrådet beredd att vidta för att komma
              till rätta med de problem som påtalats till följd av det i år
              införda utjämningssystemet för LSS-kostnader? Jag kan konstatera
              att statsrådet inte är beredd att vidta någon åtgärd alls. Frågan
              infinner sig då, fru talman, om statsrådet ser något problem över
              huvud taget med det nu införda utjämningssystemet för LSS-kostnader.
              Det innebär problem för enskilda människor, för deras självstyre
              och rådighet över sina liv, till exempel att inte pekas ut, som
              nu är fallet som många funktionshindrade och föräldrar vittnar
              om.
            </seg>
            <seg n="4f6df5c8">
              Ordet hemkommun har en alldeles särskild betydelse för dig som
              funktionshindrad. Tänk inte ens tanken att lämna den. De ekonomiska
              konsekvenserna blir alldeles förfärliga. Det här skriver en förälder
              i en av tidningarna som jag har tittat i med anledning av den
              här debatten. Man känner inte rådighet och självstyre.
            </seg>
            <seg n="027459e0">
              Men det handlar inte bara om det problemet. Det är också problem
              för kommunerna och medborgarnas lokala självstyre.
            </seg>
            <seg n="150f998e">
              Fru talman! LSS-utjämningen har haft en lång historia. Man har
              våndats länge från den statliga nivån, från kammare och från Regeringskansliet
              över hur man ska gå till väga för att lösa ut de frågor som följde
              av riksdagsbeslutet om LSS och införandet av den rättighetslagstiftningen.
              Våndan har handlat om huruvida de kan ingå i det vanliga utjämningssystemet.
              Men det har inte någon kunnat hitta en lösning på. Sedan kom den
              särskilda utjämningsmodellen för LSS. Men problemet, fru talman,
              är att staten, vi alla som har ett ansvar för de rättigheter kammaren
              har beslutat om, inte är beredd att ta gemensamt ansvar. Det läggs
              ut på enskilda kommuner. Staten, i form av regeringen och regeringens
              stödpartier, har inte velat ta upp eller ens ställa frågan om
              vi på statlig nivå ska ta över ansvaret för finansieringen. Man
              vill hålla fast vid att lägga ut det på det sätt som görs över
              landet.
            </seg>
            <seg n="02babf33">
              Det är ett sätt som vållar problem. Ser statsråden problemen?
              Funktionshindrade ser dem. Verksamma inom LSS-området ser dem.
              Kommunerna ser dem, fru talman. Jag har här en signal från Norrköping:
              Lär vi oss aldrig av tidigare misstag? En partikamrat till Sven-Erik
              Österberg, Ilmar Reepalu, skriver om att staten måste finansiera
              LSS. Kommunförbundet konstaterar att förbundet inte vill ta ställning
              i de konflikter som uppstår mellan kommuner med anledning av lagstiftningen.
              Man anser att staten ska ta över ansvaret.
            </seg>
            <seg n="bdce5b4c">
              Men regeringen ser uppenbarligen inte något problem. Jag hoppas
              att den här debatten kan visa på om det verkligen är så. Hitintills
              har inte ett nytt statsråd, fru talman, visat att det finns ett
              nytt seende på frågorna om jag ska tolka Sven-Erik Österbergs
              svar på min interpellation.
            </seg>
          </u>
          <note type="speaker" n="161e24d9">
            Anf. 118 ANNIKA QARLSSON (c):
          </note>
          <u who="annika_qarlsson_19f936" xml:id="i-d0c47e81f65f56f3-3" n="9ccc0636">
            <seg n="6ebb3835">
              Fru talman! Jag kommer från Västergötland. Där har vi många kommuner
              som har en väldigt bra verksamhet på det här området. Men det
              skiljer väldigt mycket mellan olika kommuner. Man har tidigare
              haft ett väl utvecklat utjämningssystem mellan kommunerna. Men
              det försvann när man i stället skulle göra den kostnadsutjämning
              som vi debatterar här i kväll.
            </seg>
            <seg n="358a7665">
              Bara för att visa på vilka stora skillnader det blir beroende
              på vilket år som väljs som basår kan jag ta min hemkommun, Alingsås
              kommun. Med år 2002 som basår blir det ett plus i kassan med 46
              miljoner. Med år 2003 som basår blir det ett plus med 21,7 miljoner,
              alltså en halvering eller fördubbling, beroende på hur man ser
              det.
            </seg>
            <seg n="45fb3dee">
              Göteborgs kommun hamnar för år 2002 på (0. Med år 2003 som basår
              blir det 53 miljoner. Dagens siffra är 83 miljoner. Det är alltså
              enormt stora skillnader.
            </seg>
            <seg n="4be6656a">
              I kväll fick jag ett telefonsamtal från kommunalrådet i Lilla
              Edet. När man diskuterade utredningsförslaget diskuterades plus
              9 miljoner. Utfallet år 2005 kommer att vara minus 7 miljoner.
              Det skiljer alltså med 16 miljoner i en liten kommun.
            </seg>
            <seg n="7d9f1cd8">
              De kostnadsminskningar som man kan se under de här åren handlar
              om möjligtvis 56 miljoner. Kvarstående skillnad är fortfarande
              10 miljoner.
            </seg>
            <seg n="dce7a012">
              Jag går nu tillbaka till ministerns svar där det står så fint
              om en omfattande kommunal självstyrelse. Men det är bara att inse
              att det handlar enbart om en chimär. Med en så kort framförhållning
              när man går in och ändrar förutsättningarna för en kommun utan
              att det finns någon som helst möjlighet att förändra är det inget
              kommunalt självstyre värt namnet.
            </seg>
            <seg n="45d2efe7">
              Det talas också om kostnadsskillnader per invånare mellan kommunerna.
              Eftersom jag bor i en av de här kommunerna kan jag se vad som
              skiljer mellan olika kommuner.
            </seg>
            <seg n="07d05e39">
              Alingsås kommun är en kommun som sedan många år tillbaka har
              ett institutionaliserat boende, vilket gör att många bor kvar
              där. I Norra Älvsborg tillhör Lilla Edet, Mellerud, Vänersborg
              och Alingsås de kommuner som sedan länge har en historia med sådan
              här verksamhet. Det man har byggt upp är en väldigt bra verksamhet.
              Det gör att det är många som söker sig till denna, vilket i och
              med det här leder till att man också ska straffas för det.
            </seg>
            <seg n="c0424f9b">
              I de här systemen bygger man upp att det är bättre att inte alls
              ha en bra verksamhet. Då söker man sig någon annanstans. Man sätter
              kommunerna på pottkanten men också de som har behoven. Också de
              som det är tänkt att den här reformen ska skydda sätts alltså
              på pottkanten. Jag tror inte att det är det som egentligen är
              meningen.
            </seg>
            <seg n="fdabf1fa">
              Vi i Centerpartiet har sagt att det vore bättre om den här reformen
              var statligt finansierad. När jag pratade med kommunalrådet i
              Lilla Edet sade han: Det lär vi inte lyckas med så länge det är
              en socialdemokratisk regering.
            </seg>
            <seg n="7d42b038">
              Men se för Guds skull till att ändra basåret och se till att
              det blir vettiga förutsättningar för kommunerna att planera sin
              verksamhet och att erbjuda en bra verksamhet!
            </seg>
          </u>
          <note type="speaker" n="4b188927">
            Anf. 119 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-ced2e9870bd44904-38" n="486591a6">
            <seg n="b3e91e15">
              Fru talman! Den här reformen har varit i kraft i lite drygt ett
              halvår. Det hela föregicks av en diskussion där det framkom att
              det fanns ett behov av utjämning. Precis som jag sade i mitt svar
              fanns det ganska stora skillnader i sammanhanget.
            </seg>
            <seg n="694a546d">
              Jag tycker att det är alldeles för snart att nu ge sig på systemet
              och börja styra om. Det hela måste få verka. Man måste se hur
              det fungerar även efter den korta inledningsperioden innan man
              kastar sig över detta och tycker att det behöver justeras eller
              ändras. Jag tycker alltså att det gått alldeles för kort tid.
            </seg>
            <seg n="eecfc498">
              Däremot kan jag säga och jag är varken blind eller döv på något
              sätt att också jag uppfattar att det finns kommuner som har bekymmer.
              Kommuner hör av sig om detta och pekar på de olika delarna. Jag
              har, skulle jag vilja säga, för avsikt att följa frågan väldigt
              noga och se hur det här utvecklas och om det finns en substans
              i de frågor som växer fram och som man tycker är bekymmersamma.
              Men att, som sagt, ge sig in i detta nu och göra något vill jag
              möta med att säga: Jag har inte för avsikt att göra något åt systemet
              i nuvarande läge. Däremot kommer jag att följa frågan framöver;
              det vill jag väldigt noga deklarera.
            </seg>
            <seg n="2446c643">
              Det var inledningsvis, det hörde också jag, ganska högröstade
              krav på en statlig finansiering. Jag tror inte att det hänger
              på regeringsmakten i det avseendet, utan det är nog lätt att i
              opposition tala om att ta en statlig finansiering i det läge som
              är. Men både jag och interpellanten vet att med en sådan finansiering
              har man ett helt annat system. Beslutanderätt, ansvarstagande
              och finansieringsdelen hänger ju ihop. Skulle man ändra i det
              avseendet har man alltså ett helt annat system. Det är inte bara
              så att man betalar på det sätt som ibland kanske framställs lite
              väl enkelt från kommunsektorn att staten ska finansiera den här
              delen.
            </seg>
            <seg n="ebb79238">
              Sedan tycker jag att man ska vara lite rädd om systemet och medge
              att det här är en väldigt bra reform. Det är många människor i
              Sverige som faktiskt har fått en betydligt bättre och betydligt
              innehållsrikare vardag och ett på många sätt mycket rikare liv
              tack vare den här reformen. Därför tycker jag att man också måste
              tänka på att vara varsam om systemet. Om man hela tiden hackar
              på det sätter man också dem i klistret som har ett behov av den
              här lagen även om man tror sig skydda gruppen i fråga. Det är
              precis vad som händer.
            </seg>
            <seg n="35f2be5d">
              Det finns också en annan sak att peka på, något som jag tycker
              att denna debatt så här långt visat. Jag ansvarar för utjämningssystemet
              i den del som det här gäller. Det är lätt att plocka in alla problembitar
              i systemet och att sedan skylla på kostnadsutjämningsdelen. De
              andra delarna måste ju hanteras för sig. I vissa fall har det
              också förekommit att man skriver över kommuninvånare till en kommun
              där det råkar finnas en bra verksamhet, något som enligt lag är
              förbjudet att göra. Det är den kommun som har placerat som ska
              ta ansvaret, om nu inte den enskilde på eget bevåg flyttar precis
              som vem som helst i samhället kan göra. Det har man naturligtvis
              rätt att göra. Det finns en stor skillnad där som man måste peka
              på. Det är i alla fall trist om det sätts i system.
            </seg>
            <seg n="cfddb432">
              Som jag sade i mitt svar är det Berit Andnor som ansvarar för
              den delen. Hon säger att hon har sagt till tillsynsmyndigheterna
              att följa upp de här bestämmelserna så att nämnda sak inte sker.
              Då är det fel att titta på utjämningssystemet och att säga att
              det är det som inte fungerar. Utjämningssystemet jämnar ut mellan
              kommunerna. Att inte ha någon utjämning alls, vilket också fanns
              med i debatten inledningsvis, skulle få stor betydelse. Anledningen
              till att vi gjorde som vi gjorde är just att det, av väldigt olika
              skäl, är väldigt olika.
            </seg>
          </u>
          <note type="speaker" n="d90351cd">
            Anf. 120 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-ae7a2a244df7c6e6-1" n="148bc4ad">
            <seg n="27d6ec84">
              Fru talman! Nu hörde jag att statsrådet såg problem, att det
              förelåg ett problem med LSS-utjämningen en utjämning av kostnader
              som vi i underlaget pekat på låg på 4006 000 kr. Det är alltså
              ganska stora skillnader mellan olika kommuner. Detta är den ena
              biten, kostnadsbiten.
            </seg>
            <seg n="eb7e201f">
              Den andra delen är att vi av olika skäl, i många stycken också
              av historiska skäl, bor väldigt olika i det här avseendet. Vissa
              kommuner har naturligtvis ett särskilt stort ansvarstagande på
              området, till exempel Södertälje där vi till följd av en förnämlig
              verksamhet hos de antroposofiska stiftelserna har lyckats ge de
              många funktionshindrade som söker sig till de här stiftelserna
              ett värdigare liv. Det är naturligtvis bra, och det är naturligtvis
              både viktigt och riktigt att denna verksamhet måste få bra förutsättningar.
              Men vi måste då hitta modeller som klarar av den rättighet som
              vi vill ge alla funktionshindrade. Eftersom vi fattar beslut här
              i riksdagen är det vår hållning att vi också ska ha finansieringen
              ordnad. Det är en ganska enkel federal princip, fru talman, att
              beslutsmakt och finansiering hänger samman.
            </seg>
            <seg n="6483bafa">
              När man tittat på frågan har man kunnat konstatera att utrymmet
              för det kommunala självstyret i den här delen är utomordentligt
              begränsat, över huvud taget knappt befintligt. Det är den samfällda
              bild som redovisas åtminstone från kommunsektorn, från dem som
              är utförare. Mot den bakgrunden är det något märkligt att säga
              att man vill hävda självstyret på detta område. Som Annika sade
              är det hela en chimär, ett korthus utan grund egentligen.
            </seg>
            <seg n="e717ee19">
              Statsrådet säger: Det har gått för kort tid. Låt oss följa frågan
              och se hur systemet utvecklas! Men problemet, fru talman, är att
              under den tid statsrådet följer frågan drabbas enskilda människor
              och verksamhet just till följd av att man inte får det hela att
              gå ihop.
            </seg>
            <seg n="734bc442">
              Med tanke, fru talman, på hur lång tid det tar att förändra ett
              system och med tanke på hur lång tid som gått sedan vi tog LSS-reformen
              och fram till dess att man hittat någon form av utjämning, någon
              form för hanteringen av finansieringen, måste jag säga följande.
              Om det ska ta lika lång tid att följa frågan och att sedan utreda
              på nytt det är alldeles uppenbart att det kommer att behövas hamnar
              man, tyvärr, förskräckligt långt fram i tiden.
            </seg>
            <seg n="a6c82952">
              Vill man nå resultat och vill man göra något åt de problem som
              sedan länge är kända gäller det att göra någonting nu och att
              också öppna dörren för att titta på en statlig finansiering. Naturligtvis
              handlar det då också om att förändra systemet.
            </seg>
            <seg n="809f6d8d">
              Vidare säger statsrådet i sitt svar till mig att det inte är
              fråga om något hinder vad gäller en kommundelning och LSS. Men
              jag ser ju den underlagsutredning som gjorts av Kommunförbundet.
              LSS gör det dyrt för Järna att bli en egen kommun. Man konstaterar
              att det skulle öka kommunalskatten med 1:60 kr på grund av att
              verksamheten är etablerad i den kommunen. Det handlar inte om
              omskrivningar eller överföringar, utan det handlar om att en liten
              grupp människor ska ta ett stort ansvar. Med dagens system blir
              det omöjligt. Därför säger man: Nej, det kommer inte att fungera.
              Järna kan inte rekommenderas bli en egen kommun på den grunden
              så mycket alltså för kommunalt självstyre och medborgarstyre,
              fru talman!
            </seg>
          </u>
          <note type="speaker" n="4093f420">
            Anf. 121 ANNIKA QARLSSON (c):
          </note>
          <u who="annika_qarlsson_19f936" xml:id="i-d0c47e81f65f56f3-4" n="9ccc0636">
            <seg n="1774cd2b">
              Fru talman! Jag vill börja med att säga att det känns väldigt
              förtröstansfullt att statsrådet varken har problem med syn eller
              hörsel. Det bådar gott inför framtiden. Jag ska fortsätta med
              räkneexemplen. Jag ska i varje fall ta det mest extrema jag har
              med mig på papper. Det kanske finns ännu värre någon annanstans
              än hemma i mitt område.
            </seg>
            <seg n="5c6a6329">
              Vi kan se på Mellerud. Om man använder 2002 som basår handlar
              det om 19,7 miljoner plus, och med 2003 som basår är det 1,8 miljoner
              plus. Siffrorna i sig kanske inte tillför debatten så mycket.
              Men det är en illustration av vilken hopplöshet som kommunerna
              sitter i. De är så beroende av vilket beslut man fattar här uppe.
              De ska med kort varsel försöka anpassa sig.
            </seg>
            <seg n="fa603939">
              Det handlar inte om verksamheten. Det gäller om Mellerud får
              19,7 miljoner eller 1,8 miljoner. Den skillnaden gör 1:50 kr i
              kommunalskatt om man ska försöka hämta hem det. Det handlar inte
              om skillnader i verksamheten. Det är enbart matematik. Det är
              förändringar i systemen.
            </seg>
            <seg n="655f21eb">
              Jag har förstått att det i underlaget finns ett direktiv att
              man sällan ska ändra på basår. Jag går tillbaka till det som statsrådet
              sade. Vi kan inte gå in och ändra i ett så nytt system. Det har
              jag förståelse för att man varken kan eller vill. Men det som
              man har möjlighet att råda över är basåret som man ska kunna gå
              efter.
            </seg>
            <seg n="f3047c65">
              Det skulle vara intressant att höra om det finns några synpunkter
              på det. Kan man tänka sig att gå in och göra något i den delen
              för att ha ett så sent basår som ligger så nära den verksamheten
              som man i dag ersätter som möjligt?
            </seg>
          </u>
          <note type="speaker" n="3d3b26b2">
            Anf. 122 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-ced2e9870bd44904-39" n="486591a6">
            <seg n="32f73eb4">
              Fru talman! Jag sade inledningsvis den förra gången att jag har
              tagit del av de bekymmer som finns i helheten med LSS. Sedan kan
              man alltid diskutera hur utjämningssystemet ska vara. Som jag
              sade tidigare finns en rad olika faktorer som samverkar där vissa
              kommuner kan ha bekymmer.
            </seg>
            <seg n="602efc85">
              Man kan alltid tycka att man snabbt ska gå över till någonting
              annat. Men man hade faktiskt en ganska stor utredning också inför
              detta system, och man hade en stor remissomgång. Bara för att
              visa på hur komplex frågan är kan jag säga att remissomgången
              pekade i lite olika riktningar i en rad olika delar. Det var därför
              inte någon lätt fråga att lösa att utmejsla det system man skulle
              ha. Det är bakgrunden till hela systemet. Det trädde i kraft i
              mars i år och har varit i gång i drygt sex månader.
            </seg>
            <seg n="80969db6">
              Jag tycker ändå att man måste visa lite respekt för systemet.
              Man måste se om det ger en stabilitet och hur det utvecklar sig
              innan man vilt kastar sig på det och säger att man måste hitta
              något annat system. Det går snabbt att säga. Men man måste visa
              respekt för den utredning som varit. Man vände på alla stenarna
              för att se hur man skulle lösa frågan. Man kanske skulle önska
              en annan lösning, men den är inte så lätt att komma åt.
            </seg>
            <seg n="e9e0517c">
              Sedan har vi frågan om basår. Man låste indexeringen därför att
              en enskild kommun inte skulle kunna anpassa sig till systemet
              vid avräkningen för att hamna i en mer gynnsam situation. Det
              ligger fast tills man bestämmer någonting annat och ändrar på
              det. Det ska det göra tills man ser en stabilitet i systemet och
              ser hur det utvecklar sig. Då är frågan mogen och man kan också
              titta på indexeringen och se om det kan göras vissa justeringar.
              Men man måste ha lite tid och respekt också för det.
            </seg>
            <seg n="38c2b7c8">
              När detta genomfördes fanns det en socialdemokratisk utredning.
              Det var framför allt Folkpartiet som drev igenom frågan väldigt
              starkt. Man gjorde en kostnadsberäkning som om jag minns rätt
              var i storleksordningen 3 miljarder kronor. Jag vet inte vad som
              låg till grund för den kostnadsberäkningen. Men vi kan i varje
              fall se att den har överskridits många gånger om på grund av kostnadsutvecklingen.
            </seg>
            <seg n="bde0ef84">
              Man måste se till det finansiella problemet. Även om det är en
              väldigt bra reform och ger en väldigt bra inriktning har den också
              varit kostnadskrävande. Det gäller vare sig det är staten, kommunen
              eller någon annan som ska betala den. Där har vi ett gemensamt
              ansvar. Det hjälper inte att skjuta kostnader mellan varandra.
              Det gäller att hantera det på ett bra sätt.
            </seg>
            <seg n="1f9df268">
              Det kommunala självstyret är viktigt. Tanken bakom hela LSS-reformen
              var att man skulle kunna fatta beslut nära den som är berörd.
              Det är vitsen med det kommunala systemet. Ska man ha statlig finansiering
              och staten ska bestämma har man lyft upp frågan på en helt annan
              nivå. Då har man inte den närhet som man avsåg.
            </seg>
            <seg n="8e880fd2">
              När det gäller kostnaderna skedde det en skatteväxling ett antal
              år. Jag tror till och med att den skedde på den kommunala sektorn
              på den tiden, eller i varje fall delvis. Det gjordes en växling
              mellan landsting och kommuner. Man växlade över, och finansieringsprincipen
              gällde.
            </seg>
            <seg n="7006ae47">
              Det räknades väldigt noga på det. Det följdes inledningsvis av
              interkommunala utjämningssystem och växlades sedan över till det
              här systemet. Det har tagits en rad olika steg. Det är få frågor
              som har diskuterats och beretts så mycket som frågan om LSS.
            </seg>
            <seg n="e3436a1c">
              Därmed är inte sagt att vi har ett optimalt bra system. Det finns
              anledning att fortsätta att följa det väldigt noga.
            </seg>
          </u>
          <note type="speaker" n="203ebf8c">
            Anf. 123 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-ae7a2a244df7c6e6-2" n="148bc4ad">
            <seg n="b8097f7a">
              Fru talman! LSS bygger i grunden på en stor utredning. Det tog
              tio år innan man kom fram till ett utjämningssystem. Statsrådet
              säger att det också var en stor utredning som låg bakom utjämningssystemet.
              Det var en stor remissomgång, och man vände på alla stenar.
            </seg>
            <seg n="e6b979d9">
              Problemet var, som jag ser det, att man inte fick vända på alla
              stenar. En sten var definitivt cementerad. Det var frågan om staten
              också skulle ta ansvar för finansieringen av den rättighetslagstiftning
              som beslutats. Det fanns redan mycket tydliga signaler på området
              från många ute i Kommun-Sverige. Ramen var för snäv för utredningen.
              Därmed bäddade man fortsatt in de problem som ligger i systemet.
            </seg>
            <seg n="e7c1313e">
              LSS var och är en bra reform. Den var underfinansierad i den
              ursprungliga beräkningen. Det är vi väl alla på det klara med.
              Regeringen har sett väldigt socialdemokratisk ut under tiden som
              har gått sedan reformen sattes i sjön. Det har snart gått tio
              år. Underfinansieringen har levt vidare, och man har inte gjort
              någonting åt frågan.
            </seg>
            <seg n="c16c2c92">
              Statsrådet säger att det nu har gått för kort tid och att man
              inte vinner på att skjuta kostnader mellan varandra. Men det är
              vad man gör.
            </seg>
            <seg n="bfc002de">
              Regeringen vill ju i det här läget hålla fast vid att skjuta
              kostnader emellan den ena kommunen där det är kostnadsdrivande
              och den andra kommunen där man binder ris åt de funktionshindrades
              rygg. Det drabbar funktionshindrade och det drabbar kommuner om
              man skjuter kostnader emellan kommunerna. Det är alltid någon
              annan som ska ta ansvar men aldrig den här kammaren och den statliga
              nivån, som faktiskt har hela makten över regelverket.
            </seg>
            <seg n="041c5bd6">
              Det är ett statligt ansvar och en statlig finansiering. Öppna
              dörren, tillsätt en utredning nu!
            </seg>
          </u>
          <note type="speaker" n="e4a4c71c">
            Anf. 124 Statsrådet SVEN-ERIK ÖSTERBERG (s):
          </note>
          <u who="sven-erik_österberg_minister_2004" xml:id="i-7b7bb2c97d7e7c0b-3" n="486591a6" next="i-71cb46e87d26020a-3">
            <seg n="02bde10e">
              Fru talman! Jag tycker inte att vi ska göra det av det skäl som
              jag sagt, att det har gått för kort tid. Jag tycker att vi ska
              följa utvecklingen och analysera den mer innan vi säger att vi
              måste överge det här systemet, eftersom det är så väl berett i
              botten.
            </seg>
            <seg n="0478046c">
              När det sedan gäller den statliga finansieringsdelen minns jag
              mycket väl från tiden i finansutskottet att jag nog tyckte att
              många remissinstanser, inklusive Svenska Kommunförbundet, gjorde
              det väldigt lätt för sig genom att bara peka på den statliga finansieringen.
              Det gjorde man därför att man hade en dyr reform som man skulle
              finansiera och som man inte riktigt visste hur man skulle hantera.
              Då sade man, för att vara lite krass: Låt staten ta över det här
              så slipper vi problemet. Det fanns en majoritet i utredningen
              som inte tyckte så. Utredningens förslag var att reformen inte
              skulle vara statligt finansierad, utan att den skulle hanteras
              ute i kommunerna på det sätt som det var tänkt.
            </seg>
            <seg n="ee6142dc">
              Det är viktigt att peka på att vi inte klarar att ta på oss allting.
              Jag tycker att staten tar på sig en hel rad olika problem. Jag
              tycker inte att vi drar oss undan ansvaret på något sätt när vi
              fortsätter att hantera och följa den här frågan därför att den
              är väldigt viktig.
            </seg>
            <seg n="d120172a">
              När det sedan gäller kostnadsutvecklingen vet vi alla vad det
              handlar om. Om Kerstin Lundgren oroar sig för den kan jag tala
              om att det faktiskt handlar om hur långt rättighetslagstiftningens
              utformning ska gå i dess yttersta del. Jag har fortfarande inte
              hört någon i den här kammaren som är beredd att tumma på den delen,
              och jag hör inte heller till dem som är beredd att göra det. Men
              angriper man kostnadsutvecklingen handlar det till syvende och
              sist om vad man har råd att ge. Gör vi ingenting åt det problemet
              får vi en kostnad som vi måste hantera, och då måste vi hantera
              den fortlöpande inom det system som finns.
            </seg>
            <seg n="a65366b5">
              Låt alltså systemet verka. Jag ska följa det noga. Jag är medveten
              om de bekymmer som en rad olika kommuner har. Jag kommer också
              att ha en dialog med dem i den här frågan framöver för att följa
              den, så får vi se vad slutresultatet blir så småningom.
            </seg>
          </u>
          <note n="474302ae">
            Överläggningen var härmed avslutad.
          </note>
          <note n="01efc029">
            15 § Anmälan om inkomna uppteckningar från EU-nämndssammanträde
          </note>
          <note n="dad1e8af">
            Tredje vice talmannen anmälde att uppteckningar från EU-nämndens
            sammanträde onsdagen den 3 november inkommit.
          </note>
          <note n="7cd8cef7">
            16 § Förnyad bordläggning
          </note>
          <note n="f2d82d9e">
            Föredrogs och bordlades åter
          </note>
          <note n="a05860e7">
            17 § Bordläggning
          </note>
          <note n="e807b850">
            Anmäldes och bordlades
          </note>
          <note n="0779b459">
            18 § Anmälan om interpellationer
          </note>
          <note n="68d0fd2d">
            Anmäldes att följande interpellationer framställts
          </note>
          <note n="4b9311c4">
            den 22 november
          </note>
          <note n="d8000b2a">
            Cecilia Wigström
          </note>
          <note n="25886ab5">
            Rosita Runegrund
          </note>
          <note n="dafdbcd8">
            Roger Tiefensee
          </note>
          <note n="da76239f">
            Ulla Hoffmann
          </note>
          <note n="6987cfca">
            Gunnar Nordmark
          </note>
          <note n="9eafa6c1">
            Maud Ekendahl
          </note>
          <note n="1eecadb9">
            den 23 november
          </note>
          <u who="sven-erik_österberg_minister_2004" xml:id="i-71cb46e87d26020a-3" n="486591a6" prev="i-7b7bb2c97d7e7c0b-3">
            <seg n="db36cfa2">
              Torsten Lindström
            </seg>
            <seg n="48377e23">
              Drivkrafter för minskad sjukfrånvaro
            </seg>
          </u>
          <note n="f1fb9a5a">
            Gustav Fridolin
          </note>
          <note n="6fa3e4f9">
            Anna Grönlund Krantz
          </note>
          <note n="f545de2f">
            Interpellationerna redovisas i bilaga som fogats till riksdagens
            snabbprotokoll tisdagen den 30 november.
          </note>
          <note n="6f318216">
            19 § Anmälan om frågor för skriftliga svar
          </note>
          <note n="d5c3caf8">
            Anmäldes att följande frågor för skriftliga svar framställts
          </note>
          <note n="4b9311c4">
            den 22 november
          </note>
          <note n="e3533f8a">
            Kalle Larsson
          </note>
          <note n="f7417a02">
            Sverker Thorén
          </note>
          <note n="f7417a02">
            Sverker Thorén
          </note>
          <note n="a210a027">
            Annika Qarlsson
          </note>
          <note n="60dfca48">
            Lars-Ivar Ericson
          </note>
          <note n="718e1e2a">
            Eva Flyborg
          </note>
          <note n="d8000b2a">
            Cecilia Wigström
          </note>
          <note n="c3c15df7">
            Sven Bergström
          </note>
          <note n="d8000b2a">
            Cecilia Wigström
          </note>
          <note n="718e1e2a">
            Eva Flyborg
          </note>
          <note n="1eecadb9">
            den 23 november
          </note>
          <note n="d8a7894a">
            Sofia Larsen
          </note>
          <note n="d8a7894a">
            Sofia Larsen
          </note>
          <note n="e64bdac6">
            Hans Backman
          </note>
          <note n="0a01f8d5">
            Solveig Hellquist
          </note>
          <note n="3f267564">
            Yvonne Ångström
          </note>
          <note n="60dfca48">
            Lars-Ivar Ericson
          </note>
          <note n="60dfca48">
            Lars-Ivar Ericson
          </note>
          <note n="a210a027">
            Annika Qarlsson
          </note>
          <note n="bc9c717f">
            Marietta de Pourbaix-Lundin
          </note>
          <note n="bc9c717f">
            Marietta de Pourbaix-Lundin
          </note>
          <note n="3bbe5d06">
            Michael Hagberg
          </note>
          <note n="79e74102">
            Karin Granbom
          </note>
          <note n="30e77448">
            Henrik S Järrel
          </note>
          <note n="9261d64c">
            Linnéa Darell
          </note>
          <note n="d35956ef">
            Frågorna redovisas i bilaga som fogats till riksdagens snabbprotokoll
            tisdagen den 30 november.
          </note>
          <note n="437039ac">
            20 § Kammaren åtskildes kl. 22.03.
          </note>
          <note n="2548537e">
            Förhandlingarna leddes
          </note>
          <note n="01c412c8">
            /Monica Gustafson
          </note>
        </div>
      </body>
    </text>
  </TEI>
</teiCorpus>
