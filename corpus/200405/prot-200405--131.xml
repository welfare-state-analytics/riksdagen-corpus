<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--131</head>
          <docDate when="2004-06-01">2004-06-01</docDate>
        </div>
      </front>
      <body>
        <div>
          <note n="98789031">
            ﻿
          </note>
          <note n="0e4d6725">
            Riksdagens protokoll
          </note>
          <note n="94eaa09a">
            2004/05:131
          </note>
          <note type="date" n="c9522bce">
            Onsdagen den 1 juni
          </note>
          <note n="6e087f43">
            Kl. 09:00 - 21:17
          </note>
          <note n="299781b4">
            1 § Justering av protokoll
          </note>
          <note n="1261e349">
            Justerades protokollet för den 26 maj.
          </note>
          <note n="3b170341">
            2 § Ledighet
          </note>
          <note n="78014aaa">
            Talmannen meddelade att Martin Nilsson (s) ansökt om föräldraledighet
            under tiden den 1 augusti30 september.
          </note>
          <note n="5b76b038">
            Kammaren biföll denna ansökan.
          </note>
          <note n="840ea2ac">
            Talmannen anmälde att Thomas Strand (s) skulle tjänstgöra som
            ersättare för Martin Nilsson.
          </note>
          <note n="4707f98d">
            3 § Anmälan om kompletteringsval till socialutskottet
          </note>
          <note n="c5541273">
            Talmannen meddelade att Socialdemokraternas riksdagsgrupp under
            Martin Nilssons föräldraledighet anmält hans ersättare Thomas
            Strand som suppleant i socialutskottet.
          </note>
          <note n="f833e19b">
            Talmannen förklarade vald under tiden den 1 augusti30 september
            till
          </note>
          <note n="d17104bb">
            suppleant i socialutskottet
          </note>
          <note n="06966685">
            4 § Meddelande om svar på skriftliga frågor
          </note>
          <note n="e369f2a8">
            Talmannen meddelade att skriftliga frågor som lämnats in till
            och med fredagen den 3 juni kl. 10.00 skulle besvaras senast kl.
            12.00 torsdagen den 9 juni.
          </note>
          <note n="74825328">
            5 § Beslut om ärende som slutdebatterats den 26 maj
          </note>
          <note n="c410d81f">
            Punkt 1
          </note>
          <note n="f32e7831">
            Punkt 7
          </note>
          <note n="7cf15ea4">
            Punkt 9
          </note>
          <note n="5da227bf">
            Övriga punkter
          </note>
          <note n="66cbbcd9">
            6 § Beslut om ärenden som slutdebatterats den 27 maj
          </note>
          <note n="53bb7450">
            Punkt 15
          </note>
          <note n="3a470b76">
            Punkt 25
          </note>
          <note n="2a538de2">
            Punkt 31
          </note>
          <note n="5da227bf">
            Övriga punkter
          </note>
          <note n="c410d81f">
            Punkt 1
          </note>
          <note n="33834ce7">
            Punkt 6
          </note>
          <note n="f32e7831">
            Punkt 7
          </note>
          <note n="5da227bf">
            Övriga punkter
          </note>
          <note n="13e01d04">
            7 § Beslut om ärenden som slutdebatterats den 31 maj
          </note>
          <note n="c410d81f">
            Punkt 1
          </note>
          <note n="a9a49c46">
            Punkt 2
          </note>
          <note n="0a284cfe">
            Punkt 10
          </note>
          <note n="3f00ec73">
            Punkt 13
          </note>
          <note n="9077ed60">
            Punkt 19
          </note>
          <note n="5da227bf">
            Övriga punkter
          </note>
          <note n="c0ba8f21">
            8 § Anmälan om fördröjda svar på interpellationer
          </note>
          <note n="5338ba78">
            Till riksdagen hade inkommit följande skrivelser:
          </note>
          <note n="225a0841">
            Interpellation 2004/05:596
          </note>
          <note n="3779c6c7">
            Interpellation 2004/05:596 av Gunnar Andrén (fp) om skogsindustrins
            konkurrenskraft
          </note>
          <note n="c012b46b">
            Interpellationen kommer att besvaras den 8 juni 2005.
          </note>
          <note n="a27d6b37">
            Skälet till dröjsmålet är tjänsteresor.
          </note>
          <note n="36f97f33">
            Fredrik Ahlén
          </note>
          <note n="b3f4ce0f">
            Interpellation 2004/05:598
          </note>
          <note n="a7ea3264">
            Interpellation 2004/05:598 av Cecilia Wikström om Taiwans deltagande
            i internationella organisationer
          </note>
          <note n="6dbcd246">
            Interpellationen kommer att besvaras tisdagen den 7 juni 2005.
          </note>
          <note n="8d7e1624">
            Skälet till dröjsmålet är att interpellanten ej kunnat ta emot
            interpellationen inom föreskriven tid.
          </note>
          <note n="5da02cbd">
            Per Thöresson
          </note>
          <note n="6b172e78">
            Interpellation 2004/05:614
          </note>
          <note n="bbbcd108">
            Interpellation 2004/05:614 av Inger René (m) om Europaväg 6
          </note>
          <note n="5fb749c7">
            Interpellationen kommer att besvaras den 7 juni 2005.
          </note>
          <note n="a27d6b37">
            Skälet till dröjsmålet är tjänsteresor.
          </note>
          <note n="36f97f33">
            Fredrik Ahlén
          </note>
          <note n="cace8a31">
            Interpellation 2004/05:626
          </note>
          <note n="308fba49">
            Interpellation 2004/05:626 av Ulrik Lindgren (kd) om handlingsplanen
            mot narkotika
          </note>
          <note n="ebd40929">
            Interpellationen kommer att besvaras onsdagen den 8 juni 2005.
          </note>
          <note n="d14eef2e">
            Skälet till dröjsmålet är sedan tidigare inbokade engagemang.
          </note>
          <note n="b4d834df">
            Erna Zelmin
          </note>
          <note n="c4beebe9">
            Interpellation 2004/05:631
          </note>
          <note n="c0ecfec5">
            Interpellation 2004/05:631 av Solveig Hellquist (fp) om socialtjänstens
            arbete med barn
          </note>
          <note n="ebd40929">
            Interpellationen kommer att besvaras onsdagen den 8 juni 2005.
          </note>
          <note n="d14eef2e">
            Skälet till dröjsmålet är sedan tidigare inbokade engagemang.
          </note>
          <note n="b4d834df">
            Erna Zelmin
          </note>
          <note n="3e7cdb94">
            Interpellation 2004/05:645
          </note>
          <note n="779b08d4">
            Interpellation 2004/05:645 av Martin Andreasson (fp) om Huvudstaleden
          </note>
          <note n="c012b46b">
            Interpellationen kommer att besvaras den 8 juni 2005.
          </note>
          <note n="a27d6b37">
            Skälet till dröjsmålet är tjänsteresor.
          </note>
          <note n="36f97f33">
            Fredrik Ahlén
          </note>
          <note n="8f723456">
            Interpellation 2004/05:646
          </note>
          <note n="7595b5c5">
            Interpellation 2004/05:646 av Johnny Gylling (kd) om EU-regler
            vid utbyggnad av kommunala stadsnät
          </note>
          <note n="c012b46b">
            Interpellationen kommer att besvaras den 8 juni 2005.
          </note>
          <note n="a27d6b37">
            Skälet till dröjsmålet är tjänsteresor.
          </note>
          <note n="36f97f33">
            Fredrik Ahlén
          </note>
          <note n="a29d048e">
            Interpellation 2004/05:647
          </note>
          <note n="1d4210fc">
            Interpellation 2004/05:647 av Martin Andreasson (fp) om infrastruktursatsningar
            för nordöstra Helsingforssregionen
          </note>
          <note n="c012b46b">
            Interpellationen kommer att besvaras den 8 juni 2005.
          </note>
          <note n="a27d6b37">
            Skälet till dröjsmålet är tjänsteresor.
          </note>
          <note n="36f97f33">
            Fredrik Ahlén
          </note>
          <note n="3a485b51">
            9 § Anmälan om inkommen faktapromemoria om förslag från Europeiska
            kommissionen
          </note>
          <note n="e5fe1c01">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="c4bfa620">
            KOM(2005)141
          </note>
          <note n="973da2a6">
            10 § Hänvisning av ärenden till utskott
          </note>
          <note n="6e2e4e4a">
            Föredrogs och hänvisades
          </note>
          <note n="c04e22e2">
            11 § Förnyad bordläggning
          </note>
          <note n="e8424167">
            Föredrogs och bordlades åter
          </note>
          <note n="d4a93b83">
            12 § Granskningsbetänkande
          </note>
          <note n="40460f3d">
            Föredrogs
          </note>
          <note n="4ffe5071">
            Inledning (allmänna synpunkter)
          </note>
          <note type="speaker" n="5a4bf792">
            Anf. 1 GÖRAN LENNMARKER (m):
          </note>
          <u who="goran_lennmarker_c3704a" xml:id="i-9471d92aadc25aa2-0" n="464be7fa">
            <seg n="cf75492a">
              Herr talman! Först ber jag å konstitutionsutskottets vägnar att
              få anmäla den årliga granskningen, som KU gör enligt regeringsformens
              12 kap. 1 §, av statsrådens tjänsteutövning och regeringsärendenas
              handläggning. Det är en parlamentarisk granskning på konstitutionell
              och rättsliga grund. Det är inte en politisk granskning i gängse
              mening. Den utförs visserligen av politiker; vi som sitter i KU
              är ju valda politiker. Men grunden är just konstitutionell och
              rättslig. För att illustrera detta kan det vara en åtgärd som
              man tycker är riktig och rätt, men som likväl kan få kritik på
              konstitutionell och rättslig grund för att den inte har genomförts
              på ett korrekt sätt. Å andra sidan kan det vara en åtgärd som
              man tycker illa om, som man politiskt sett motsätter sig, men
              som är korrekt genomförd. Då kan den heller inte få kritik på
              rättslig grund.
            </seg>
            <seg n="72806b00">
              Jag säger det här därför att det ibland förekommer en debatt
              kring KU:s granskning för att den skulle vara meningslös, att
              den skulle vara rent politisk och sakna värde. Så är det inte,
              utan granskningen sker just utifrån de premisser som KU har att
              beakta.
            </seg>
            <seg n="e4f28723">
              Det här är viktigt därför att det handlar om att förhindra maktmissbruk.
              Det blir en allt viktigare uppgift för parlamentet. Vi ser i hela
              den demokratiska världen att parlament alltmer inriktar sig på
              kontroll av makt. Kontroll av makt måste ske i en demokrati. Därför
              är det också viktigt att noga läsa KU:s betänkande, inte bara
              för statsråd utan även för myndighet och förvaltning. Det står
              mycket där som är av vikt för en korrekt hantering av den offentliga
              makten.
            </seg>
            <seg n="ef9a4d9e">
              I betänkandet har vi behandlat 38 ärenden ovanligt många varav
              24 är enhälliga i sina konklusioner. Det är två viktiga ärenden
              som inte finns med här. Jag nämner dem därför att de fått stor
              allmän uppmärksamhet. Det ena gäller avvisningen till Egypten.
              Det andra gäller tsunamikatastrofen i Indiska oceanen. Det är
              två viktiga ärenden som kommer att tas upp senare.
            </seg>
            <seg n="a04e4b9a">
              Det som jag framför allt skulle vilja fokusera på i det här betänkandet
              är ett ärende som vi enhälligt har behandlat, nämligen projektet
              Flicka. Det är en regeringskampanj som innehåller en del som KU
              har granskat. Vi har naturligtvis inte granskat hela projektet
              utan den del som handlar om när medieprofiler hängs ut och hur
              det står i förhållande till tryckfriheten och yttrandefriheten.
              Vi ska då erinra oss att tryckfrihets- och yttrandefrihetsgrundlagen
              är till skydd mot det allmänna. Det ska ju skydda medierna också
              mot demokratiska församlingar.
            </seg>
            <seg n="2722e759">
              Det är två principer som vi tar fram. Den ena är att man inte
              får hindra utgivning av medier. Det får inte innebära sådana försvårande
              och förlustbringande åtgärder som kan tolkas in i detta. Den andra
              är att om man ska ingripa mot missbruk får man enbart göra det
              på grundval av det som tryckfrihetsförordningen och yttrandefrihetsgrundlagen
              anger. Det är två väldigt viktiga principer.
            </seg>
            <seg n="809b96ba">
              Vi konstaterar enhälligt att den del i projektet Flicka som vi
              har granskat inte står i god överensstämmelse med principerna
              för tryck- och yttrandefrihet och att åtgärden borde ha undvikits.
              Det är en mycket viktig slutsats som KU har kommit fram till.
            </seg>
            <seg n="5204d852">
              Som sagt har tryckfrihetsförordningen en lång tradition i Sverige.
              Den första kom 1766. Det är nästan 240 år sedan. Den har spelat
              en stor roll, och spelar en stor roll, för demokratins grundval.
              Vi kan erinra oss striderna under 1800-talets första hälft om
              Aftonbladet. Lars Johan Hierta står för övrigt staty utanför en
              av riksdagens byggnader. Det var ju en kamp för just tryckfriheten.
              Det andra var under andra världskriget, en ganska mörk period
              i svensk politik, då yttrande- och tryckfriheten träddes förnär.
              Därför är det så viktigt för Sverige och även för andra länder
              att vi klart och tydligt står upp bakom de här principerna.
            </seg>
            <seg n="768efd8c">
              Det kan ibland vara otacksamt. Man kan tycka att medier är skräp
              och osmakliga, och det kan vara saker som man själv inte gillar.
              Men att stå upp för en frihet innebär ibland att man försvarar
              en frihet även för det som man själv inte gillar, det man själv
              inte står bakom. Men rätten till friheten är det centrala.
            </seg>
            <seg n="a450f828">
              Herr talman! Det finns ett annat ärende, som jag kommer tillbaka
              till i debatten. Det jag just har nämnt har vi ingen särskild
              debatt om. Det handlar om frågan om att bekämpa korruption i Sverige
              och utomlands, där Sverige också har stora internationella åtaganden.
            </seg>
            <seg n="8119a178">
              Det finns en rapport om en omfattande korruption tiotals miljoner
              kronor som Sida har tagit fram. Det är bra att Sida har gjort
              det. Det märkliga är dock att denna rapport inte har kommit till
              vare sig riksdagens eller regeringens kännedom. Det är riksdagen
              och regeringen som är beslutsfattare i det här ärendet. Vi kommer
              tillbaka till den debatten, så jag ska inte gå in mer på det här.
            </seg>
            <seg n="2bc821b1">
              Låt mig avslutningsvis säga att jag tror att det här betänkandet
              kan ge tre goda råd till regering och statsråd.
            </seg>
            <seg n="65490bed">
              Det första goda rådet är att inrätta ett system för att säkerställa
              att rapporter om korruption kommer fram till riksdag och regering,
              som ofta är beslutsfattare.
            </seg>
            <seg n="1da7c34c">
              Det andra gäller statsråds förhållande till medierna: Delta gärna
              i debatter med liv och lust! Statsråd är politiker och ska delta
              och stå för sina åsikter. Men håll ordentligt respektavstånd till
              tryckfrihetsgrundlagen och yttrandefrihetsgrundlagen! Det är väldigt
              viktigt att göra det.
            </seg>
            <seg n="2c2522cd">
              Det tredje gäller statsråds förhållande till myndigheter, särskilt
              myndigheter inom det egna ansvarsområdet. Se till att ni inte
              kommer i konflikt med myndigheters självständiga ansvar, och iaktta
              därför stor försiktighet med uttalanden som kan riskera att uppfattas
              som direktiv!
            </seg>
            <seg n="1370034b">
              Med detta, herr talman, ber jag att få yrka på godkännande av
              anmälan i fem reservationer, och det är reservationerna 8, 9,
              10, 12 och 13, som fem partier står bakom.
            </seg>
          </u>
          <note type="speaker" n="a0c2d08b">
            Anf. 2 GÖRAN MAGNUSSON (s):
          </note>
          <u who="goran_magnusson_d75314" xml:id="i-20bd37b4080761a3-0" n="4c3170eb">
            <seg n="4d548f2f">
              Herr talman! Kammarledamöter! Låt mig inledningsvis konstatera
              att makt är någonting som är utomordentligt viktigt och utomordentligt
              allvarligt. Den som har makt ska också, enligt min uppfattning,
              kunna kontrolleras. Nu är det så vist inrättat att den som har
              demokratisk makt kan kontrolleras. Andra makthavare har vi svårare
              att kontrollera.
            </seg>
            <seg n="c6686101">
              Vad vi ska ägna oss åt här i kammaren i dag är den parlamentariska
              kontroll som konstitutionsutskottet har att utöva i förhållande
              till statsråden och deras tjänsteutövning.
            </seg>
            <seg n="2405684d">
              Som utskottets ordförande har framhållit, är det en parlamentarisk
              kontroll, och det är en juridisk kontroll, en konstitutionell
              kontroll. Det är alltså inte fråga om att bedöma lämpligheten
              från en politisk utgångspunkt. Möjligen kan det vara lite svårt
              att balansera det här, men huvudinriktningen måste vara det. Jag
              ska försöka återkomma till några kommentarer kring detta.
            </seg>
            <seg n="1a3d179d">
              Jag vill dock också säga att denna makt, den demokratiska makten,
              ska kontrolleras av konstitutionsutskottet. Riksdagen har också
              ytterligare kontrollinstrument, interpellationer och frågor. Det
              jag särskilt vill peka på, eftersom vi har en ny organisation
              beträffande revisionen i statsapparaten, är den nya Riksrevisionen,
              som också är ett utomordentligt viktigt kontrollinstrument. Där
              har man väl ännu inte funnit sina former, men jag tror att vi
              kan räkna med att Riksrevisionen fortsättningsvis kommer att spela
              en väsentlig roll när det gäller att kontrollera inte bara, om
              jag får uttrycka det enkelt, att kassan stämmer utan också effektiviteten
              i revisionen och annat.
            </seg>
            <seg n="e8a90816">
              Där är det också att notera att riksdagen tidigare hade en revisionsverksamhet
              under parlamentarisk ledning, där parlamentariker var revisorer.
              Så är inte fallet längre efter riksdagens beslut, utan den parlamentariska
              kontroll som återstår utöver frågor och interpellationer är den
              som konstitutionsutskottet utövar.
            </seg>
            <seg n="e7f75250">
              Det är också viktigt att påpeka att den stora demokratiska kontrollen
              utövar väljaren i samband med valen. Det är där som man verkligen
              bedömer regeringens handlande, hur man avser att bedöma det som
              har skett och hur man ser framåt. Det är den viktiga demokratiska
              kontrollen i vårt samhälle.
            </seg>
            <seg n="699525d8">
              Som har konstaterats har utskottet fått osedvanligt många anmälningar,
              och man kan naturligtvis fundera över det. En erfarenhet som vi
              har är att ju närmare ett val vi kommer, desto fler anmälningar
              kommer det in. Man kan naturligtvis också fundera över om det
              är så att regeringen har varit särskilt oaktsam eller oförsiktig
              på flera områden just under fjolåret. Det är ingen tvekan om att
              det är ett inte oväsentligt antal anmälningar som egentligen inte
              är särskilt konstitutionella och vilkas största effekt är den
              att anmälaren får med medierna på att något statsråd är KU-anmält,
              som det ofta uttrycks. Det är naturligtvis en intressant företeelse.
            </seg>
            <seg n="3a2839a2">
              Det som är lite ledsamt, både ur statsrådets synpunkt och mer
              principiellt ur KU:s synpunkt, är att det KU sedan kommer fram
              till som en bedömning inte röner särskilt stor uppmärksamhet i
              medierna. Den bild som kvarstår hos allmänheten är ofta att något
              statsråd blev KU-anmäld.
            </seg>
            <seg n="717d69f5">
              Jag skulle också gärna vilja säga att ibland övertolkas själva
              riksdagshanteringen av KU-berättelsen. Det är också en anmälan
              från KU till riksdagen, som riksdagen egentligen bara lägger till
              handlingarna. Det voteras om ett antal punkter, men det innebär
              egentligen bara att riksdagen voterar om vilket utlåtande som
              ska läggas till handlingarna. Det blir alltså inte ett riksdagsbeslut
              i formell mening. Det har sedan förekommit i debatten att man
              har hänvisat till att riksdagen har tagit ställning på ett visst
              sätt efter att man har lagt anmälan till handlingarna. Jag tror
              inte att det är en korrekt tolkning.
            </seg>
            <seg n="926259c2">
              Vi har i KU anledning att fundera över vilka former som granskningen
              ska ta framöver. Vi har under årens lopp försökt diskutera detta,
              men jag tycker inte att vi har nått dithän att vi skulle kunna
              säga att vi inte ska granska en anmälan utan koncentrera oss på
              det som är konstitutionellt intressant och så vidare. Förhoppningsvis
              kan fortsatta diskussioner leda i den riktningen.
            </seg>
            <seg n="56dee007">
              Herr talman! Jag har ett par kommentarer kring de olika granskningsfrågorna.
            </seg>
            <seg n="2e7cd612">
              När det gäller statsrådet Baylans uttalande om en rapport i Skolverket
              tycker jag kanske att oppositionen, minoriteten, har format sig
              kring en ståndpunkt som inte har stöd utifrån de konstitutionella
              utgångspunkterna.
            </seg>
            <seg n="bd4677ed">
              Jag skulle där gärna vilja notera vad professor Daniel Tarschys
              skrev när han var ordförande i en utredning 1983: Det finns inga
              konstitutionella hinder för statsrådet eller dess medarbetare
              att genom synpunkter söka påverka förvaltningsmyndigheternas handlande
              i frågor som inte täckts av 11:7. 11:7 i regeringsformen handlar
              om myndighetsutövningen och tolkningen av lag och andra normativa
              regler.
            </seg>
            <seg n="e0d8c447">
              Detta sade alltså Daniel Tarschys, som i varje fall för folkpartister
              inte är ett alldeles okänt namn.
            </seg>
            <seg n="e5b2f9a2">
              Jag skulle också vilja kommentera den i sak mycket framgångsrika
              kampanjen Flicka och bara säga att den har rönt stor uppmärksamhet
              ute i landet.
            </seg>
            <seg n="c5d24168">
              Utgångspunkten för själva kampanjen är inte föremål för KU:s
              kritik, utan kritiken handlar mer om förhållandet till tryckfrihetslagstiftningen.
              Och där har utskottet formerat sig kring en enig ståndpunkt med
              utgångspunkt i att tryckfrihetsförordningen är en utomordentligt
              viktig lagstiftning.
            </seg>
            <seg n="5ef7d402">
              Herr talman! Jag tänkte sätta punkt här för mitt inledningsanförande.
              Jag konstaterar att flera av de punkter som KU har granskat efter
              hand kommer upp till särskilda debatter, och vi har då anledning
              att återkomma till mer detaljerade och preciserade inlägg.
            </seg>
          </u>
          <note type="speaker" n="127b19d8">
            Anf. 3 TOBIAS KRANTZ (fp):
          </note>
          <u who="tobias_krantz_56c063" xml:id="i-6e69dfa7c4faff22-0" n="b4c86d77">
            <seg n="4d9eb628">
              Herr talman! Som föregående talare har noterat är det ett digert
              betänkande som konstitutionsutskottet i dag lägger på riksdagens
              bord för behandling och debatt. Det är en rapport, en granskning
              av regeringen som omfattar 46 ärenden. Det är en mycket diger
              granskning som utskottet har genomfört.
            </seg>
            <seg n="caddb9b9">
              För att anknyta till det kan jag också säga att granskningen
              visar att regeringen har ett rätt så digert konstitutionellt syndaregister
              att svara för.
            </seg>
            <seg n="533832fc">
              För det första handlar det om det som utskottet enigt har sagt
              och som handlar om hur statsrådet Berit Andnor och regeringen
              har bedrivit en kampanj där olika så kallade medieprofiler har
              hängts ut. Där konstaterar utskottet helt enigt och över alla
              partigränser att detta har stått i mindre god överensstämmelse
              med svensk tryckfrihetsrätt och tryckfrihetstradition och att
              den åtgärden borde ha undvikits. Det tycker jag är en mycket viktig
              markering därför att det under lång tid har rått en stor samstämmighet
              om vikten av tryckfrihet och inriktning på den svenska tryckfriheten
              i vårt land. Därför är det viktigt att konstitutionsutskottet
              slår fast dessa principer.
            </seg>
            <seg n="33dadf69">
              Enligt min uppfattning bör detta också leda till att vi i ett
              annat sammanhang tar ett större grepp om frågan om myndigheters
              politiska opinionsbildning. Det är ett vidare problem som måste
              diskuteras. Risken finns att vi får alltfler myndigheter och också
              en regering som bedriver politisk opinionsbildning på andras bekostnad
              och att det leder till en sammanblandning av olika roller.
            </seg>
            <seg n="cf33c870">
              För det andra handlar det om regeringens utnämningspolitik. Vi
              har under senare år fått rapport efter rapport, studie efter studie
              som visar på ett väldigt entydigt mönster. Bland generaldirektörer,
              statliga bolagsstyrelser och ambassadörer runtom i den statliga
              förvaltningen ser vi ett enormt tydligt mönster. Överallt på de
              ledande positionerna sitter det människor med socialdemokratisk
              partibok. Det pågår ett missbruk av utnämningsmakten i Sverige
              som inte står i överensstämmelse med de grundläggande principer
              som slås fast i regeringsformen. Principen om sakliga grunder
              vid tillsättningar träds alltför ofta förnär.
            </seg>
            <seg n="a5b7fcb7">
              I det betänkande som vi har att behandla i dag diskuterar vi
              huvudsakligen utnämningar inom universitet och högskolor och till
              statliga kommittéer. Tendensen i båda dessa fall är precis densamma
              som framkommer i de rapporter som har kommit med jämna mellanrum
              under de senaste åren, nämligen att människor med socialdemokratisk
              partibok dominerar. Detta är naturligtvis en fördelning som strider
              mot allt sunt förnuft och alla rimliga sannolikhetskalkyler. För
              inte kan det väl vara så att det bara är socialdemokrater som
              är kompetenta att leda statliga verk, att sitta i statliga bolagsstyrelser,
              att sitta i ledningen för universitet och högskolor och att leda
              statliga utredningar?
            </seg>
            <seg n="28490aa6">
              Tendensen till politisering är särskilt allvarlig, menar jag,
              inom universitet och högskolor därför att universitet och högskolor
              inte är som vilka självständiga myndigheter som helst. De ska
              ägna sig åt att förmedla och söka kunskap fritt och oberoende.
              Universitet och högskolor är samhällets självkritiska spegel.
              Därför är den tendens och trend som vi ser att universitets- och
              högskolestyrelser alltmer besätts av människor som har socialdemokratisk
              partibok och som har sin främsta lojalitet mot den socialdemokratiska
              regeringen och inte mot de högskolor och universitet som de är
              satta att arbeta för ett stort hot och en mycket oroväckande trend.
              Regeringen tar i dag ett struptag på den fria forskningen. Och
              det är viktigt att vi markerar mot den typen av tendenser och
              trender som i dag finns inom den akademiska världen.
            </seg>
            <seg n="38cf4e96">
              Det handlar också om att vi ser oroväckande tendenser och trender
              inom det svenska kommittéväsendet. Vi har en rätt utbredd uppfattning
              i Sverige, tror jag, om att vi ska vara stolta över de statliga
              utredningar som finns och att det kommittéväsende som vi har är
              någonting som det finns anledning att känna stor förtröstan inför.
              Det har präglats av oberoende, integritet och oväld. Vi är vana
              vid att tänka på utredningar som genomarbetade, av hög kvalitet
              och ofta kopplade till fri och oberoende forskning. Nu ser vi
              ett helt annat kommittéväsende växa fram. Det handlar ofta om
              enmansutredningar, korta utredningstider, ofta rena politiska
              beställningsverk. Och vi ser också att utredare i alltfler av
              de statliga utredningarna tillsätts på rent politiska meriter.
              Och vi ser en förkrossande dominans av företrädare för regeringspartiet
              i ledningen för dessa utredningar.
            </seg>
            <seg n="af59ad78">
              Detta spelar roll. För bara något år sedan var det ett mycket
              uppmärksammat fall där ledaren för den integrationspolitiska maktutredningen,
              en mycket välrenommerad forskare, sparkades från sin post. Det
              berodde i stor utsträckning på att han inte kunde förutses avleverera
              de politiska resultat som regeringen ville ha. Därför fick han
              sparken och ersattes av en person som kunde förväntas leverera
              de politiska resultat som regeringen ville ha.
            </seg>
            <seg n="3132f8a0">
              Det svenska utredningsväsendet är i dag hotat. Integriteten och
              självständigheten har trätts förnär. Vi har sett ett antal olika
              fall, och jag är rädd för att vi kommer att få se detta i framtiden.
              Detta hotar en av de centrala grundpelarna i den svenska statsförvaltningen,
              och det är viktigt att vi gör en markering mot den här typen av
              tendenser.
            </seg>
            <seg n="924dcfc3">
              För det tredje skulle jag vilja säga någonting om det som handlar
              om Sveriges förhållande till EU och regeringens agerande i EU-politiken.
              Här har vi ett antal ärenden i konstitutionsutskottet den här
              gången som handlar just om hur Sverige och den svenska regeringen
              agerar i förhållande till EU. Den mest uppmärksammade frågan är
              möjligen frågan om vapenembargot mot Kina, där det finns en stark
              uppfattning i den svenska riksdagen som har tagit sig uttryck
              i EU-nämnden vid ett flertal tillfällen. En majoritet av riksdagens
              partier har sagt att EU:s vapenembargo mot Kina inte ska hävas.
              Trots det har den svenska regeringen under en lång tidsperiod
              inte agerat i enlighet med de beslut som har fattats i EU-nämnden
              och inte agerat i enlighet med de ståndpunkter som det finns en
              bred majoritet för i riksdagen. Därför menar vi och flera andra
              partier att regeringen förtjänar kraftfull kritik för det. Detta
              är ju en parallell till det ärende som vi har haft under ett par
              år tidigare och som handlar om val av ordförande för Europeiska
              rådet. I detta ärende hade en majoritet av riksdagen också en
              uppfattning och regeringen hade en annan uppfattning, och regeringen
              vägrade att i EU driva den uppfattning som riksdagen hade.
            </seg>
            <seg n="5fc52a7b">
              Vi har också frågan om så kallade kommissionsordförande där det
              finns fem partier som riktar kritik mot regeringen därför att
              samrådet inte har skett på det sätt som är rimligt. Bland annat
              har utrikesminister Laila Freivalds vid flera tillfällen vägrat
              att tala om vilka kriterier regeringen har när det gäller att
              bedöma vilken kommissionsordförande som EU ska ha.
            </seg>
            <seg n="bef81b69">
              För det fjärde handlar det om förhållandet mellan regering och
              riksdag, där det mest flagranta exemplet som konstitutionsutskottet
              har haft att granska handlar om tillsättandet av en parlamentarisk
              utredning om socialförsäkringarnas framtid. Där fanns det en betydande
              majoritet i riksdagen för att en parlamentarisk utredning om socialförsäkringarnas
              framtid skulle tillsättas. Statsministern hade dessutom utlovat
              att en sådan utredning skulle tillsättas. Men bläcket hade knappast
              hunnit torka på riksdagsbeslutet förrän socialministern gick ut
              i debatten och sade att hon inte tänkte följa detta beslut. Och
              huvudskälet var att Moderaternas politik inte passade in och att
              en sådan utredning därför inte skulle kunna genomföras. Detta
              är det mest flagranta trotset mot riksdagsbeslut som har ägt rum
              under de senaste åren, och det förtjänar kritik av riksdagen.
            </seg>
            <seg n="31bddf46">
              För det femte skulle jag vilja ta upp frågan om statsråds förhållande
              till olika myndigheter, där det mest uppmärksammade fallet handlar
              om just skolminister Ibrahim Baylans agerande i förhållande till
              en rapport som släpptes från Skolverket. Det handlar inte bara
              om ett uttalande i en tv-studio en morgon, utan det handlar också
              om mycket intensiva och täta kontakter under en längre tid, både
              dagarna före denna beramade intervju men också dagarna efter att
              denna intervju ägde rum. Jag menar att det visar att det finns
              en risk för att det har skett en otillbörlig styrning av Skolverket.
            </seg>
            <seg n="bf341423">
              Det handlar också om Vattenfall. Vid tidigare tillfällen har
              riksdagen pekat på att styrningen av Vattenfall måste förbättras,
              att regeringen måste ta ansvar för att styra Vattenfall på ett
              mycket bättre sätt.
            </seg>
            <seg n="f3564fb9">
              Konkret handlar det förstås om det är rimligt att Vattenfall
              gör stora investeringar i brunkolsanläggningar utomlands när ett
              av de viktigaste kraven på Vattenfall är att medverka till en
              omställning av det svenska energisystemet. Det är grundfrågan.
              Där menar vi att regeringen har brustit.
            </seg>
            <seg n="0aaccee7">
              Herr talman! Vilka slutsatser ska man då dra av denna granskning?
              Ja, jag tycker att man kan se att vi i många stycken har en maktfullkomlig
              och maktarrogant regering som självsvåldigt sätter sig över de
              regler som den svenska demokratin vilar på.
            </seg>
            <seg n="4ddb319a">
              Om vi inte ser upp glider Sverige alltmer i riktning mot en demokratisk
              enpartistat. Någon sade tidigare det är lite lustigt och underfundigt
              sagt att man med tanke på statsministerns närmast allsmäktiga
              ställning inte borde tala om enpartistat utan om enpersonsstat.
              Kanske ligger det någonting i det. Hur som helst är utvecklingen
              mycket allvarlig och förtjänar stor uppmärksamhet och stor debatt.
            </seg>
            <seg n="645393b4">
              Avslutningsvis, herr talman: Självfallet står jag bakom samtliga
              reservationer i betänkandet där Folkpartiet finns med. Men för
              tids vinnande yrkar jag på godkännande av anmälan endast i reservationerna
              8, 9, 10, 12 och 13.
            </seg>
          </u>
          <note type="speaker" n="43e6ca8c">
            Anf. 4 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-1" n="4c3170eb">
            <seg n="bed07ce2">
              Herr talman! Många av de ämnen som Tobias Krantz har tagit upp
              återkommer i särskilda debatter, så jag ska inte uppehålla mig
              vid alla de ämnena.
            </seg>
            <seg n="0b6dff6f">
              Beträffande Baylan och Skolverket säger jag bara återigen: Daniel
              Tarschys.
            </seg>
            <seg n="11d615d1">
              Sedan kan man fundera på var i statsvetenskapen det finns definitioner
              på en demokratisk enpartistat. Men jag tar väl det där för en
              upptakt till valrörelsen eller så.
            </seg>
            <seg n="a4d1dc49">
              Vad jag faktiskt begärde ordet för är resonemangen om utnämningsmakten.
              Jag skulle vilja höra om Tobias Krantz delar den uppfattning som
              förts fram på följande sätt: Vid ett regeringsskifte efter valet
              2006 anser jag att det är ohållbart att alla socialdemokrater
              som tillsatts utifrån sina partipolitiska meriter får behålla
              sina chefs- och styrelseuppdrag. En borgerlig regering måste göra
              rent hus. Det går förstås inte att behålla chefer och styrelseledamöter
              som arbetar för att genomdriva en socialdemokratisk politik som
              går på tvärs mot den politik som väljarna röstat fram.
            </seg>
            <seg n="aae6038c">
              Det är Kristdemokraternas partiledare som för fram detta, och
              han tillhör ju alliansen och är en av de mera framträdande. Delar
              Tobias Krantz framförda uppfattning, och vari består den principiella
              skillnaden mellan utnämningar gjorda av socialdemokratiska regeringar
              och utnämningar gjorda i den här andan av eventuella borgerliga
              regeringar?
            </seg>
          </u>
          <note type="speaker" n="62d2f764">
            Anf. 5 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-1" n="b4c86d77">
            <seg n="56f270e2">
              Herr talman! Det känns något egendomligt att Göran Magnusson
              använder Daniel Tarschys som slagträ gentemot mig i en debatt
              som handlar om den svenska förvaltningstraditionen. Göran Magnusson
              vet mycket väl att Daniel Tarschys knappast kan användas som stöd
              för Göran Magnussons ståndpunkt. Daniel Tarschys stöder till fullo
              den uppfattning som jag har om hur utnämningsmakten och förhållandet
              mellan myndigheter och regering ska se ut, så där råder det inga
              oklarheter mellan oss.
            </seg>
            <seg n="6a699a4e">
              Göran Magnusson frågade om utnämningsmakten. Ja, vi vill ha ett
              nytt system för hur utnämningsmakten ska utövas. Det vill Folkpartiet,
              och det vill också övriga partier i Allians för Sverige. Vi vill
              ha ett öppet system, ett system som bygger på mer av insyn och
              öppenhet exempelvis utskottsutfrågningar eller den förslagsnämnd
              som vi har pekat på detta för att få ett annat system för utnämningsmakten.
              Detta har Socialdemokraterna motsatt sig.
            </seg>
            <seg n="3d2e43e3">
              Vid ett regeringsskifte kommer vi naturligtvis att vägledas av
              principerna om öppenhet och insyn och av att vi inte ska ha en
              partipolitisering av uppdrag inom den statliga förvaltningen.
              Detta är självklart.
            </seg>
            <seg n="44019bf0">
              Det är intressant att Göran Magnusson nu går till attack mot
              alliansen och mot mig. Göran Magnusson borde i stället ägna sig
              åt att rannsaka den egna regeringen och dess utnämningspolitik.
              Är det verkligen rimligt att det inom den statliga förvaltningen
              på punkt efter punkt i stort sett är bara socialdemokrater som
              har de ledande uppdragen? Är det rimligt? Är det förenligt med
              sunt förnuft? Är det förenligt med alla rimliga sannolikhetskalkyler
              att det på punkt efter punkt sitter bara socialdemokrater på de
              ledande posterna? Är detta rimligt i förhållande till den grundlag
              vi har, Göran Magnusson?
            </seg>
          </u>
          <note type="speaker" n="fe3bcf23">
            Anf. 6 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-2" n="4c3170eb">
            <seg n="b0b504d0">
              Herr talman! Jag noterar att vår läsning av Daniel Tarschys utredning
              har lett till olika slutsatser. Det är inte alldeles ovanligt
              att det kan bli på det sättet, men det kan vi i en senare debatt
              återkomma till.
            </seg>
            <seg n="98f5ff21">
              Vidare noterar jag att Tobias Krantz inte alls svarar på den
              fråga jag ställt om att en borgerlig regering måste göra rent
              hus. Delar Tobias Krantz den uppfattningen?
            </seg>
            <seg n="08b6b160">
              Det andra resonemanget om hur själva processen ska kunna gå till
              eller möjligen förändras ska Grundlagsutredningen titta på. Där
              finns bland annat Daniel Tarschys, så vi får väl ta lite diskussioner
              där också. Det får vi ju tillfälle att göra. De diskussionerna
              försöker vi för övrigt att föra i en väldigt öppen anda.
            </seg>
            <seg n="45bea099">
              Frågan är alltså om det är Tobias Krantz uppfattning också detta
              får vi tillfälle att senare diskutera att det ska göras rent hus,
              att folk ska in på ledande befattningar som delar en eventuell
              borgerlig regerings värderingar. Vari består den principiella
              skillnaden då? Och vilka socialdemokrater får vara kvar för att
              balansen ska upprätthållas? Det kunde kanske de generaldirektörer
              som här är ifrågasatta vara intresserade av att veta. Jag tänker
              då på planeringsgrupperna. Det finns ju inom alliansen grupper
              på alla områden som håller på med A 4-pärmar och som gör upp listor
              och system för hur systemskiftet ska gå till?
            </seg>
            <seg n="8ef43840">
              Vore det inte intressant för oss att få en inblick i detta arbete
              i stället för att försöka prata om någonting helt annat? Jag har
              uppfattningen att det är så. En majoritet i utskottet menar att
              utnämningsmakten har utövats på ett sätt som stämmer överens med
              den inställning som kommer till uttryck i grundlagen.
            </seg>
            <seg n="380a7699">
              Frågan om rent hus är den intressanta frågan i det här läget.
            </seg>
          </u>
          <note type="speaker" n="78b4c535">
            Anf. 7 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-2" n="b4c86d77">
            <seg n="a5ba74ea">
              Herr talman! Jag har redan svarat på den frågan. Svaret på frågan
              är att vi vill ha ett system med tillsättningar inom den statliga
              förvaltningen som inte bygger på partibok utan på förtjänst och
              skicklighet. Vi vill ha en öppnare process och mer insyn i processen.
              Detta är mitt tydliga och klara svar på den fråga som Göran Magnusson
              ställde.
            </seg>
            <seg n="1455dd19">
              Det är rätt så intressant att höra Göran Magnusson tala om ökad
              öppenhet och insyn när det gäller de idéer, tankar och planer
              som den borgerliga alliansen har. Göran Magnusson skulle kunna
              börja med att se till att regeringen efterkommer beslut som fattats
              här i kammaren om att exempelvis de kravprofiler som sätts upp
              inför utnämningar till högre statliga tjänster blir offentliga
              precis som riksdagen har krävt. Börja alltså med att göra rent
              framför egen dörr, Göran Magnusson, innan du kräver åtgärder av
              andra!
            </seg>
            <seg n="5556fb2c">
              Jag tycker inte att Göran Magnusson bara kan hänvisa till kommande
              grundlagsutredning. Du har ett ansvar här och nu eftersom utnämningspolitiken
              pågår kontinuerligt. Det är inte så att den nu gör halt för att
              sedan återkomma i Grundlagsutredningen. Den pågår, som sagt, här
              och nu. Nästan dagligen görs nya utnämningar.
            </seg>
            <seg n="81eb9d45">
              Om nu Göran Magnusson är engagerad i utnämningspolitiken, varför
              då inte stå upp för ett system med icke-politiska tillsättningar
              och för detta med förtjänst och skicklighet och inte träda grundlagen
              förnär? Den debatten kan Göran Magnusson ta här och nu i stället
              för att hänvisa till att Grundlagsutredningen ska lösa detta.
              Utnämningspolitiken pågår kontinuerligt, så stå upp i den debatten
              och stå upp för det som grundlagen säger, Göran Magnusson!
            </seg>
          </u>
          <note type="speaker" n="c67e44ef">
            Anf. 8 INGVAR SVENSSON (kd):
          </note>
          <u who="ingvar_svensson_8b2598" xml:id="i-be78fd027aec6b9e-0" n="6ac21104" next="i-de04d7ab7d57f294-0">
            <seg n="4a585290">
              Herr talman! Konstitutionsutskottet gjorde år 1992 en intressant
              resa till Argentina och Chile. Den var inte intressant bara därför
              att det saknades ett antal väskor i Buenos Aires.
            </seg>
            <seg n="02d013c3">
              Speciellt besöket i Chile tycker jag var väldigt intressant.
              Där träffade vi det chilenska konstitutionsutskottet. Vi fick
              frågan hur många jurister det fanns i vårt utskott. Jag vill minnas
              att det då fanns en enda stackars suppleant som var advokat. När
              chilenarna fick veta att juristerna inte dominerade i vårt utskott
              var de frågande inför hur något sådant kunde fungera. Hos dem
              var alla jurister, sade de.
            </seg>
            <seg n="0763446b">
              Jag erinrade mig detta då Grundlagsutredningen tidigare i vår
              hade så kallade forskardagar. En forskare gick nämligen upp och
              ifrågasatte konstitutionsutskottets behörighet, saklighet och
              opartiskhet. Vi ägnade oss bara åt partipolitik. Så nu vet vi
              det! Vi borde alltså vara opartiska jurister allihop i utskottet,
              var tesen.
            </seg>
            <seg n="eede0fa3">
              Nu är det ju så att en utbildning visserligen är bra att ha,
              men utbildningen ger ju inte hela bilden av hur omdömesgill och
              kunnig man är. Det finns jurister, statsvetare, nationalekonomer,
              sociologer och andra som mer eller mindre är omdömeslösa. Alla
              människor är dessutom ofullkomliga.
            </seg>
            <seg n="72dcc904">
              Herr talman! I samband med brott talar vi ibland om brottsbenägenhet.
              Jag vågar hävda att brottsbenägenhet är något som är individrelaterat.
              På samma sätt tror jag att även omdömesbenägenhet är individrelaterat.
              Utbildning är bra men ingen garanti för gott omdöme.
            </seg>
            <seg n="28df4905">
              Herr talman! Är vi då ett antal käbblande partipolitiker i utskottet?
              Tja, delvis är det kanske så. Vi kanske kan vara lite självkritiska
              ibland. Men faktum är att om vi ser på ärendemängden i utskottets
              granskning av regeringen så finns en betydande samsyn. Men det
              är alltid vissa saker som sticker ut och som kan motivera bilden
              av att KU är djupt partipolitiskt splittrat. Är det en relevant
              bild? Det är en bra fråga.
            </seg>
            <seg n="99513152">
              Låt oss dock komma ihåg att även jurister kan som domare döma
              på olika sätt i ett och samma fall. Så det är inte konstigt att
              vi i KU ibland hamnar på skilda ståndpunkter. Det är förstås naturligt
              att oppositionen är aggressiv i sin granskningsambition och att
              regeringssidan är mer förstående inför regeringen. Men låt mig
              sätta upp ett litet, litet varningens finger. Det gäller att hålla
              det strikta partipolitiska agerandet under kontroll. Jag är lite
              oroad över utvecklingen, med betoning på lite.
            </seg>
            <seg n="8011f43b">
              Herr talman! Däremot är jag mer bekymrad över regeringens läsförmåga
              alternativt läsförståelse av det konstitutionsutskottet skriver
              i sina granskningsbetänkanden. Jag har här i kammaren under ett
              antal granskningsdebatter det här är väl den tionde, om man räknar
              den speciella granskningen med anmälningar som jag nu är med om
              pekat på att granskningens viktigaste uppgift är den preventiva,
              men om regeringen inte håller koll på granskningsarbetet så faller
              ju det argumentet faktiskt. Så på tal om utbildning kanske det
              inte vore helt fel med introduktion till varje nytt statsråd om
              det regelverk man har att följa som statsråd. Herr talman, kalla
              det gärna individuell kompetensutveckling! Då kan vi kanske undvika
              att få så här omfattande granskningsbetänkanden som det som nu
              ligger på bänkarna här som består av dels betänkandet, dels två
              tjocka bilagor. Den enkla anledningen är att statsråden kan sköta
              sig något bättre om de vet vad de får och inte får göra.
            </seg>
            <seg n="598aea84">
              Jag ska nu kommentera några av de frågeställningar som inte är
              berörda i de kommande deldebatterna.
            </seg>
            <seg n="064099f0">
              Intressant, som några redan har varit inne på, och allvarligast
              är Socialdepartementets Flickaprojekt inte syftet i sig utan på
              vilket sätt det har hanterats i visst avseende.
            </seg>
            <seg n="66265873">
              Den fråga som granskningen avser är om det här har inneburit
              ett agerande som står i konflikt med de principer som bär upp
              tryck- och yttrandefriheten. Tryckfrihetsförordningen är ju ett
              konstitutionellt skydd för den medborgerliga friheten att begagna
              tryckta skrifter som ett medel för ett fritt meningsutbyte och
              en allsidig upplysning i vad ämne som helst. Det gäller i förhållande
              till det allmänna, och det är speciellt viktigt. Det gäller också
              att varje form av repressalier för bruk eller missbruk av tryckfriheten
              som tillgrips av en myndighet inte är tillåten. Inte heller får
              man vidta hindrande åtgärder i sammanhanget. Intressant när det
              gäller just det här ärendet är att åtgärder som verkar väsentligt
              försvårande eller ekonomiskt förlustbringande sålunda kan vara
              otillåtna. Det kan vara en effekt här eftersom den här kampanjen
              bara riktade sig till vissa medier. Den var inte konkurrensneutral,
              om man säger så.
            </seg>
            <seg n="c5dbd85c">
              Utskottet har alltså enats om att detta varit och är ett förfarande
              som inte står i god överensstämmelse med principerna för tryck-
              och yttrandefriheten och därmed med hänsyn till tryck- och yttrandefrihetens
              grundläggande roll i samhället att åtgärden borde ha undvikits.
            </seg>
            <seg n="44f0fb92">
              Herr talman! I ett par ärenden pekar också utskottet på att det
              är viktigt att riksdagen får propositioner med fullgoda beslutsunderlag.
              I Sverige talar vi ju ofta varmt och innerligt om öppenhet. Då
              bör man också eftersträva tydlighet och överskådlighet i besluten.
              Det är väl knappast något man kan beskylla regeringen för avseende
              det särskilda kontot på Riksgäldskontoret för extra utdelningar
              från statliga bolag. Det var väldigt svårt att analysera hela
              den bilden för utskottet, som då är väldigt kompetent som sådant,
              och det måste vara ännu svårare för så att säga vanliga medborgare.
            </seg>
            <seg n="cc15e9bc">
              Herr talman! Konstitutionsutskottet upprepar också sina uppmaningar
              till försiktighet i statsrådsuttalanden så att man inte riskerar
              att styra på det sättet och så att uttalanden inte kan misstolkas
              i rättsligt hänseende.
            </seg>
            <seg n="e12d3ad5">
              Vi har också noterat att det är respektive statsråd som själv
              bestämmer hur en interpellation ska besvaras. Vi har också påpekat
              att huvudregeln är att en interpellation ska besvaras inom två
              veckor från det att den getts in.
            </seg>
            <seg n="1a127ca4">
              När det gäller den speciella frågan om nomineringen av svensk
              EU-kommissionär är utskottet enigt, men förfarandet ger upphov
              till ett antal frågor, som några av oss tar upp i ett särskilt
              yttrande.
            </seg>
          </u>
          <note n="0a441fbd">
            Enligt 10 kap. 6 § första stycket regeringsformen ska regeringen
            fortlöpande informera riksdagen och samråda med organ, som utses
            av riksdagen, om vad som sker inom ramen för samarbetet i Europeiska
            unionen. Av paragrafen framgår också att närmare bestämmelser
            om informations- och samrådsskyldigheten meddelas i riksdagsordningen.
          </note>
          <u who="ingvar_svensson_8b2598" xml:id="i-de04d7ab7d57f294-0" n="6ac21104" prev="i-be78fd027aec6b9e-0">
            <seg n="65514a54">
              Då kan man fråga sig: Kan nomineringen av svensk kandidat till
              EU-kommissionen anses ligga utanför ramen för samarbetet inom
              EU? Om regeringen hade valt att inte nominera någon kandidat till
              kommissionen, hade det då påverkat ramen för EU-samarbetet?
            </seg>
            <seg n="b60a1aef">
              Frågan är också om riksdagsordningens bestämmelser uttömmande
              tolkar innebörden i 10 kap. 6 § regeringsformen. Vilken är den
              substantiella innebörden av begreppet fortlöpande informera riksdagen?
              Borde inte nomineringen av en svensk kommissionär vara av intresse
              för riksdagen? Någon information direkt till riksdagen har inte
              ägt rum.
            </seg>
            <seg n="6d4ddf9b">
              Dessutom kan man kanske notera att det var märkligt att statsministern
              vid utfrågningen gjorde gällande att regeringen inte är skyldig
              att fatta ett regeringsbeslut i formell mening vid nomineringen.
              Skulle regeringen kunna avge en formell nominering utan att regeringen
              fattar beslut om detta? Det är också en bra fråga. Det förutsätter
              i så fall att regeringen i beslut har delegerat beslutsfunktionen
              i detta avseende. Någon sådan uppgift har vi inte fått.
            </seg>
            <seg n="749778d6">
              Herr talman! Konstitutionsutskottet äger ju granskningen. Därför
              borde ju också KU avspegla riksdagens majoritet, men det gör inte
              KU, utan där finns en så att säga falsk riksdagsmajoritet, och
              det är egentligen inte bra. Om man kunde garantera att KU alltid
              hade en äkta majoritet så skulle jag vara den första att arbeta
              för att det inte skulle bli voteringar i kammaren kring KU:s granskningsbetänkanden.
              Men nu blir vi alltså tvungna att ha voteringar för att få rättvisande
              resultat av granskningen. Jag ber därför att få yrka på godkännande
              av anmälan i reservationerna 8, 9, 10, 12 och 13.
            </seg>
            <seg n="c84a8a1f">
              Till slut vill jag också framföra ett varmt tack till kansliet
              för de stora insatser som kansliet gör i granskningsarbetet. Det
              är ett mycket tungt arbete, och kansliet har all heder av det
              arbete som lagts ned.
            </seg>
          </u>
          <note type="speaker" n="963f2f33">
            Anf. 9 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-0" n="98b8ccda">
            <seg n="c318a5f2">
              Herr talman! Årets granskningsbetänkande omfattar inte mindre
              än 38 ärenden föranledda av 43 anmälningar från riksdagens ledamöter,
              och då har ändå tre ärenden utvisningen av två personer till Egypten,
              Guantánamofallet och regeringens hantering av tsunamikatastrofen
              lyfts ut för separat behandling. Det kan jämföras med förra årets
              betänkande där vi tog upp 24 ärenden. Året dessförinnan var siffran
              blott 19. Det är en ganska betydande ökning. För oppositionen
              ligger det väl nära till hands att se det som ett tecken på regeringens
              tilltagande inkompetens, medan regeringspartiet är mer böjt att
              tolka det som ett uttryck för oppositionens inneboende elakhet
              eller kanske en uppvärmning inför den kommande valrörelsen. De
              hittillsvarande inläggen ger väl något stöd för den bilden.
            </seg>
            <seg n="288237ee">
              Vare med detta hur som helst! Siffrorna visar i alla fall att
              KU:s granskningsfunktion tas på allvar av riksdagens ledamöter.
            </seg>
            <seg n="0cca3f6a">
              Det betyder nu inte att alla granskningsanmälningar träffar lika
              rätt. Det är egentligen bara på en eller ett par punkter som utskottet
              funnit det nödvändigt att rikta viss kritik mot regeringens handläggning.
              Jag tänker då på ärende 2.5, Socialdepartementets projekt Flickas
              mediekampanj, samt i viss utsträckning ärende 2.1, Samrådet med
              statschefen i samband med statsbesöket i Brunei, och ärende 2.2,
              Handläggningstiden för vissa asylärenden.
            </seg>
            <seg n="ed5ea4bd">
              Flertalet anmälningar föranleder dock inte annat än några, i
              för sig angelägna men allmänt hållna, kommentarer om vikten av
              att regler och förordningar iakttas och respekteras eller som
              någon uttryckte det: att statsrådet kommer hel, ren och nykter
              till kammaren. I flera fall nöjer vi oss med den lakoniska formuleringen
              vad som framkommit föranleder inte något uttalande från utskottet.
            </seg>
            <seg n="b57396d2">
              Det betyder inte att alla dessa anmälningar är politiskt ointressanta
              eller att det saknas skäl till politisk kritik mot regeringen
              i dessa ärenden. Men det är just det! Det är inte sällan en politisk
              kritik mot regeringen som tar sig uttryck i KU-anmälningar, inte
              en konstitutionell. Ledamöter i riksdagen är, på goda eller mindre
              goda grunder, upprörda över vad regeringen gjort eller inte gjort,
              eller gjort alltför långsamt eller alltför energiskt. Riksdagsledamöter
              bryr sig i regel mer om huruvida regeringen fattat rätt beslut
              än om regeringen hade rätt att fatta det beslut den fattade. Men
              det är, som flera talare redan påpekat, den senare, inte den förra,
              aspekten som står i fokus för KU:s granskning.
            </seg>
            <seg n="b42c5f85">
              Herr talman! I tolv av ärendena finns det reservationer med varierande
              uppslutning. Dessa kommer att behandlas närmare i den kommande
              debatten, och jag går därför inte närmare in på dem nu.
            </seg>
            <seg n="1dacf0fa">
              Jag ska i stället säga några ord om ett ärende där utskottet
              är enigt och det därför inte blir någon separat debatt senare,
              nämligen Socialdepartementets projekt Flicka. Projektet syftar
              till att fästa uppmärksamhet på och väcka debatt om bland annat
              mediernas ansvar för unga flickors, och pojkars också för den
              delen, självbild i ett offentligt rum som alltmer präglas av utseendefixering,
              objektifiering och sexualisering. Det var och är en angelägen
              kampanj med ett viktigt syfte. Låt mig understryka den saken.
            </seg>
            <seg n="2c168f07">
              Desto större skäl finns det då att mycket noggrant iaktta grundlagens
              bestämmelser när det gäller förhållandet mellan statsmakt och
              massmedier. Det är just i de mest angelägna ärendena som risken
              att trampa snett är störst, och därför är också vikten av respekt
              för grundlagens bestämmelser störst. Utskottet tvingas konstatera
              att åtgärden att hänga ut medieprofiler inom ramen för ett av
              regeringen drivet projekt innebär ett förfarande som inte står
              i god överensstämmelse med principerna för tryck- och yttrandefriheten
              och att åtgärden borde undvikits. För den som är ovan vid KU-svenska
              kan det kanske tyckas som en mild kritik, men det är det inte.
              Det är ett klart besked från ett enigt KU: Detta var fel gör inte
              om det!
            </seg>
            <seg n="8cb18421">
              Vi säger alltså inte att massmediernas ledande personer saknar
              ansvar, inte heller att de inte kan eller bör ställas till svars.
              Men vi säger att detta inte är statsmaktens uppgift. Det borde
              statsrådet och regeringen ha insett. I en annan tid med en annan
              tidsanda kan en annan regering frestas att sätta press på medier
              med mindre goda avsikter om vi inte är tydliga i dag.
            </seg>
            <seg n="7e178abe">
              Herr talman! Förr om åren föll det ofta på min partikamrat och
              dåvarande utskottskollega Kenneth Kvists lott att tacka utskottskansliet.
              Nu hann Ingvar Svensson före mig, men jag tänker likväl tacka
              utskottskansliet för dess insatser. Den höga kvalitet som genomgående
              kännetecknar KU:s granskningsbetänkanden är i stor utsträckning
              kansliets förtjänst, och om våra bedömningar någon enstaka gång
              brister i skärpa och klarhet faller ansvaret för detta enbart
              på oss ledamöter.
            </seg>
          </u>
          <note n="b176164c">
            Herr talman! Jag yrkar på godkännande av anmälan i reservation
            nr 4, Deklaration gällande samarbetet med USA på krigsmaterielområdet.
            I övrigt yrkar jag på godkännande av utskottets anmälan för riksdagen.
          </note>
          <note type="speaker" n="15bea1e7">
            Anf. 10 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-0" n="6fe163ad">
            <seg n="9812cbc9">
              Herr talman! I dessa dagar när vi ska fira 100 år på Helgeandsholmen,
              när diskussionens vågor går höga kring ett nytt ramverk för EU
              och när vi alltmer närmar oss konstitutionsutskottets 200-årsdag
              finns det skäl att påminna om att vi i dag bär vidare en lång
              tradition, nämligen att från parlamentets sida granska den offentliga
              makten. Genom granskningen här i parlamentet bidrar vi till att
              göra makten öppnare för insyn, till att göra Sverige till ett
              öppnare land. Det är en granskning som också är öppen för väljarna
              att pröva och ytterst bedöma.
            </seg>
            <seg n="595a6870">
              Regeringen styr riket, och den gör det på den grund som väljarna
              och denna kammaren ger. Vi som enskilda ledamöter, men även enskilda
              utskott, har på väljarnas mandat makt och därmed också skyldighet
              att granska och kontrollera regeringens styre. Vi som sitter i
              konstitutionsutskottet är därvidlag skyldiga att granska statsrådens
              tjänsteutövning, initierat av ledamöter men också av utskott i
              år även av oss själva när det gäller tsunamikatastrofen.
            </seg>
            <seg n="4a209a32">
              Det har sagts tidigare att vi i år har rekordmånga anmälningar
              och också att vi saknar både tsunamikatastrofen, utvisningen av
              egyptierna och Guantánamofången. Vi återkommer i de ärendena.
              Då är frågan, herr talman, om de rekordmånga anmälningarna är
              ett uttryck för klåfingrighet, för ledamöternas vilja att synas,
              för orättvisa, eller för stundande val. Orsakerna kan säkert vara
              flera, men vi har all anledning att anta att anmälningarna kommer
              att öka, liksom interpellationerna och frågorna.
            </seg>
            <seg n="71ed5a29">
              Vi har också all anledning att stärka riksdagens granskning av
              statsrådens tjänsteutövning. Detta ska inte ses som klandervärt,
              utan något som bör uppmuntras. Det är nämligen ett viktigt arbete
              vi utför genom att därmed ge väljarna bättre möjligheter att granska
              och för att få ett öppnare Sverige.
            </seg>
            <seg n="a70fca10">
              Det finns ett antal relationer med en balans mellan olika makter.
              Vi har relationen riksdagregering när det till exempel gäller
              tillkännagivanden, vi har regeringenmyndigheter vilket vi ser
              i några av ärendena, vi har regeringenmedier, regeringendet lokala
              självstyret och regeringenEU. En sådan balans är naturligtvis
              inte för alltid given, och den är inte heller alltid tydligt angiven.
              Då är det naturligtvis viktigt för oss att se på dessa och kritisera
              om fel begås. Det är viktigt att förebygga, och där delar jag
              den bedömning som tidigare framfördes om vikten av prevention.
            </seg>
            <seg n="c8ca4269">
              Det är emellertid också viktigt att vi i vår granskning i denna
              kammare ger vägledning för konstitutionell utveckling, för om
              vi i kammaren inte klarar den uppgiften på ett från väljarnas
              synpunkt tydligt och bra sätt kommer de naturligtvis att ställa
              sig frågan: Hur ser alternativet ut?
            </seg>
            <seg n="438e2356">
              Vi har sett, och kommer nog tyvärr att även i framtiden se, hur
              de slutna rummen, slutenhetskulturen, vållar bekymmer och riskerar
              att leda fel i samhällsutvecklingen. Därför är det viktigt att
              det alltid finns en parlamentarisk makt med insyn kopplad till
              exekutiva organ. I dag, herr talman, är detta ett tydligt bekymmer
              när det gäller EU-frågorna, något som är nog så aktuellt i dessa
              dagar. Därför vore det nya fördraget klart bättre än dagens ordning
              med stängda dörrar.
            </seg>
            <seg n="20ae6c00">
              En ny ordning skulle stärka såväl Europaparlamentets kontrollmakt
              på EU-nivå som vår kammares kontrollmakt både i relation till
              EU-nivån och i relation till regeringen. Det finns därför alla
              skäl att utveckla riksdagens arbete med EU-frågorna, även i relation
              till regeringen. Och den som så vill kan genom vår granskning
              också se att här finns ett område för konstitutionell utveckling.
            </seg>
            <seg n="58daf219">
              Jag vill beröra några frågor som redan tagits upp i de tidigare
              inläggen. Det gäller de frågor där vi har en samsyn i utskottet.
            </seg>
            <seg n="3ba3aa33">
              Det gäller regeringens överprövning av asylärenden och i det
              här fallet utvisning och asylfrågor kopplat till Tjetjenien. Vi
              markerar från utskottets sida vikten av att detta sker med varsamhet,
              noggrannhet och också med skyndsamhet. Det får ses som en signal
              att det inte var det som fullt ut präglade handläggning i detta
              ärende.
            </seg>
            <seg n="7632eb43">
              Det finns en fråga som inte har tagits upp och som gäller indelningslagen.
              Det är en fråga som varit aktuell i kammaren i rätt många olika
              sammanhang och som vi i det här fallet har granskat. Det är frågan
              om förändring av indelningslagen.
            </seg>
            <seg n="913633f0">
              Vi noterar i samsyn en förväntad utveckling från regeringens
              sida. Vi förväntar oss verkligen att här kommer att tas de steg
              som signaleras i utskottets betänkande. Allt annat vore oerhört
              allvarligt, herr talman. Det gäller inte minst efter de tydliga
              signaler som delgivits i utskottet.
            </seg>
            <seg n="f1db303f">
              Vi har Riksrevisionen som ett av de andra kontrollerande organen.
              Det är viktigt eftersom det är ett organ i vår tjänst vid sidan
              av denna kammare som ska hjälpa oss att se och kontrollera den
              offentliga makten. Här har vi från utskottets sida kunnat arbeta
              i samsyn med biträde av tidigare chefs-JO Eklundh.
            </seg>
            <seg n="fb7357e4">
              Utskottet pekar med sikte på framtiden och vägleder regeringen
              i dess fortsatta agerande visavi Riksrevisionen. Det är viktigt
              att vi kan säkra att det finns full tillgång också från Riksrevisionen
              till de handlingar och det underlag som finns inom Regeringskansliet.
            </seg>
            <seg n="06deabed">
              Till sist gäller det Flickaprojektet, som tidigare har berörts.
              Det är kanske det mest tydliga exemplet som vi funnit i vår granskning
              där regeringen inte varit tillräckligt varsam utan agerat i mindre
              god samstämmighet med våra andra grundlagar på yttrande- och tryckfrihetsområdet.
            </seg>
            <seg n="fd81d1ff">
              Det är en viktig signal som jag är glad att vi har varit eniga
              om i utskottet och som vi hoppas att regeringen tar till sig.
              Vi förutsätter att regeringen tar till sig det. Allt annat vore
              också i det fallet anmärkningsvärt.
            </seg>
            <seg n="4b35ab75">
              Herr talman! Med detta yrkar jag på godkännande av anmälan i
              reservationerna 8, 9, 10, 12 och 13. Självklart står jag också
              bakom alla övriga reservationer där Centerpartiet och jag finns
              med.
            </seg>
          </u>
          <note type="speaker" n="e0039164">
            Anf. 11 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-0" n="79602c91">
            <seg n="54fa7770">
              Herr talman! Det har här tidigare i debatten talats om rekord.
              Det har talats om att vi har fått in flera anmälningar än om inte
              någonsin tidigare så åtminstone på mycket längre. Det har talats
              om att det betänkande vi nu behandlar är ovanligt tjockt att det
              innehåller ovanligt många olika frågor som vi i utskottet haft
              att titta igenom, fundera över och komma med en bedömning av.
            </seg>
            <seg n="287511b6">
              Man ska givetvis inte dra för stora växlar på ett sådant förhållande.
              Vi har i den debatt som förevarit kunnat höra olika tolkningar
              om varför det förhåller sig så. Men någonstans måste det väl ändå
              vara så att antalet anmälningar och misstankar om att någonting
              inte har gått riktigt rätt till kan fungera som en värdemätare
              för hur relationen fungerar mellan å ena det folkvalda parlamentet
              riksdagen och å andra sidan den exekutiva makten regeringen.
            </seg>
            <seg n="658d82a6">
              Jag har i de tidigare granskningsdebatter jag haft förmånen att
              närvara vid talat just om vikten av en god relation och en förtroendefull
              relation mellan riksdag och regering. Det handlar om att riksdagen
              kan lita på att regeringen efterkommer de tillkännagivanden som
              riksdagen gör. Det handlar om att regeringen agerar i internationella
              sammanhang, till exempel i Europiska unionen, på ett sätt som
              riksdagen har föreskrivit. Det handlar om att riksdagen får vara
              delaktig i de processer som den varit med och startat på ett öppet
              och förtjänstfullt sätt. Det handlar om att riksdagen till exempel
              kan följa utnämningsmakten när den ligger på regeringens bord.
              På samma sätt har regeringen givetvis förväntningar på riksdagen.
              Men vi får inte glömma vilket som är landets högsta och enda folkvalda
              organ.
            </seg>
            <seg n="fb885542">
              Jag anser inte att vi har den förtroendefulla relation som borde
              vara mellan riksdag och regering. Säkerligen kommer den aldrig
              att finnas där fullt ut av den enkla anledningen att riksdagens
              olika partier har andra politiska uppfattningar än vad regeringen
              har. Det är inte bara rimligt utan också riktigt och viktigt.
              Men hade regeringen haft ett bredare parlamentariskt stöd för
              sitt arbete och varit större i sin sammansättning utifrån riksdagens
              förhållanden hade givetvis förtroendet och samarbetet kunnat gå
              betydligt bättre. Jag tycker inte, och det känner kammaren väl
              till, att det är hållbart att i längden fortsätta med minoritetsregeringar.
            </seg>
            <seg n="91ad76fd">
              Herr talman! Ett ord som ofta har förekommit i de utfrågningar
              och samtal som varit i utskottet har varit respektavstånd. Ordet
              har någonstans kommit att användas så ofta att det riskerar att
              bli lite utslitet och appliceras på i stort sett allting som man
              inte tycker verkar riktigt som det skulle vara. Det är farligt.
              Det ordet pekar på någonting som är mycket viktigt. Det är nämligen
              så att makt aldrig är så farlig som när den är omedveten. Risken
              att överträda sina maktbefogenheter blir aldrig så stor som när
              man inte riktigt vet vad maktbefogenheterna är eller riktigt kan
              analysera den ställning man har.
            </seg>
            <seg n="775e3ec8">
              Vi har i ett par sammanhang kunnat titta på ganska aningslösa,
              eller åtminstone till synes aningslösa, uttalanden, förhållanden
              och projekt som regeringen har drivit eller använt gentemot myndigheter
              eller gentemot medierna. Många av de tidigare talarna har tagit
              upp Flickakampanjen. Det är en mycket bra kampanj som Socialdepartementet
              initierade men som genom att den kom direkt från regeringen kom
              att överträda eller åtminstone som vi skriver stå i mindre god
              överensstämmelse med grundlagens skrivningar om tryckfriheten.
            </seg>
            <seg n="549ef5d0">
              Det hade givetvis varit mycket bättre om regeringen som såg ett
              verkligt behov i samhället att samtala om hur unga tjejer och
              för den delen pojkar objektifieras och illustreras i medierna
              hade anslagit medel för frivilligorganisationerna att göra ett
              sådant arbete än att regeringen direkt gjorde det. Det är den
              här aningslösheten och kanske den bristande analysen av sin maktposition
              som jag talade om. På samma sätt kan vi titta på hur man uttalat
              sig gentemot vissa myndigheter. Vi kommer att återkomma till det.
            </seg>
            <seg n="27471bbb">
              Det viktiga är att de instanser i landet, medier och myndigheter,
              som ska kunna vara oberoende och opartiska i sin granskning i
              det ena fallet och i sin maktutövning i det andra fallet är just
              oberoende och opartiska. På så sätt kan vi få en så bra politik
              som möjligt, en så bra granskning som möjligt och en så bra användning
              av våra skattepengar som möjligt.
            </seg>
            <seg n="0da03ecc">
              Herr talman! Det är givetvis lika viktigt när det motsatta förhållande
              råder, när det finns ett organ, en instans eller ett bolag som
              inte ska vara oberoende utan ska vara styrt att det också blir
              det. Vi kommer att återkomma till ett ärende om det helstatliga
              bolaget Vattenfall där en majoritet i riksdagen men en minoritet
              i kammaren det kan möjligen utvecklas till det, åtminstone när
              det blir voteringar om de bedömningar som är gjorda i utskottet
              anser att man har brustit i styrning.
            </seg>
            <seg n="d5ee7321">
              Herr talman! Jag har nu nämnt några av de frågor som vi kommer
              att behandla i senare debatter. Låt mig också nämna några av de
              frågor som inte kommer att återkomma i speciella debatter.
            </seg>
            <seg n="f7d956a0">
              Det första och viktigaste uttalande som kommer att göras av riksdagen
              i enighet handlar om handläggningen av ett antal asylärenden på
              migrationsområdet. Regeringen har möjligheter, åtminstone än så
              länge, att ibland överpröva eller analysera olika beslut som är
              fattade av myndigheterna eller helt enkelt ta över överprövningen
              av ett asylärende. Den gjorde så vad gällde ett antal tjetjener.
              Den skulle fatta ett praxisbeslut för tjetjenska asylsökande.
            </seg>
            <seg n="29c20f3e">
              Vad vi kunde konstatera när vi tittade på hur det handlades var
              att man inte bara tittade på det som så att säga återstod för
              regeringen att granska vad gällde detta, nämligen hur man skulle
              tolka en viss lagparagraf och i någon mån hur ett bifallsbeslut
              till dessa flyktingars asylsökande skulle påverka Sveriges förhållande
              till främmande makt, i detta fall Ryssland, utan man startade
              om en asylutredning redan från början.
            </seg>
            <seg n="979b5859">
              Jag anser att jag har fog för att säga att man drog ut på tiden
              onödigt mycket i och med denna utredning. Därför konstaterar ett
              enigt utskott att det finns skäl att understryka betydelsen av
              att ärenden av detta slag, som berör enskilda i en mycket utsatt
              situation, bereds på ett sätt som inte bara tillfredsställer kravet
              på noggrannhet vid prövningen utan också innebär att onödig tidsutdräkt
              undviks.
            </seg>
            <seg n="bd2329a9">
              Herr talman! En annan fråga som vi har tittat på har varit miljökonsekvensbeskrivningar
              i vissa ärenden. Utskottet kan nu konstatera att regeringen numera
              har en miljöpolicy vilket inte var fallet i de anmälda ärendena
              som fastslår att man i alla beslut ska väga in miljökonsekvensanalyser.
            </seg>
            <seg n="339d1196">
              Herr talman! Avslutningsvis: Kampen mot och det globala kriget
              mot terrorism har gjort och det finns det skäl för alla riksdagspartiers
              ledamöter att fundera över att globala regler, rättighetssystem
              och rättsprinciper har satts på undantag. Sådant som tidigare
              har varit självklart betraktas inte längre som självklart. På
              KU:s bord hamnar ibland att granska om Sverige på något sätt har
              varit delaktig i detta.
            </seg>
            <seg n="79d59edf">
              Vi har nu en pågående granskning i två delar, men i helt olika
              perspektiv. Det ena handlar om det lyckosamma och goda arbete
              som regeringen gjorde för frigivandet av en svensk medborgare
              som utan åtal och utan anklagelse satt 900 dagar på Guantánamobasen
              på Kuba i amerikanskt förvar.
            </seg>
            <seg n="72ea47c9">
              Det andra fallet handlar om den mycket olyckliga och mycket uppmärksammade
              avvisningen av två egyptiska medborgare till ett land där de sannolikt
              har utsatts för tortyr. Men, som sagt, vi återkommer i dessa två
              delar.
            </seg>
          </u>
          <note type="speaker" n="26648242">
            Anf. 12 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-3" n="4c3170eb">
            <seg n="ae22f310">
              Herr talman! Jag har ett par kommentarer. Det används här uttrycket
              att regeringen har att efterkomma riksdagens beslut, och vi har
              kanske tillfälle att återkomma till den debatten. Men jag vill
              gärna i redan i det här skedet säga att det förhåller sig ju inte
              på det sättet att regeringen har en absolut lydnadsplikt gentemot
              riksdagen, och det har KU heller aldrig uttalat. Tvärtom har KU
              sagt att om regeringen av tidsskäl eller av sakpolitiska skäl
              inte kan efterkomma riksdagens beslut ska regeringen återkomma
              till riksdagen och redovisa sina skäl för detta. Sedan får riksdagen
              naturligtvis fortsätta att pröva saker och ting.
            </seg>
            <seg n="b6142f89">
              Denna tillkännagivandefråga, som vi som är lite nördar på det
              här området kallar den, hänger naturligtvis samman med minoritetsregerandet.
              Vore det en majoritetsregering, som Fridolin förespråkar, vore
              förhållandena något annorlunda när det gäller den här frågan.
              Jag vill bara konstatera att den här frågan ju inte kan lösas
              enskilt. I så fall måste man ju enligt min mening titta på valsystemet,
              och det får Grundlagsutredningen ägna sig åt.
            </seg>
            <seg n="8004eb6c">
              Herr talman! Jag vill också peka på att begreppet oberoende myndigheter
              är oegentligt. Det finns inga oberoende myndigheter. Myndigheterna
              lyder under regeringen och är till för att verkställa den politik
              som riksdagen och regeringen har fastställt. De är oberoende i
              sin myndighetsutövning mot enskild och i sin tolkning av lag eller
              normföreskrifter. I övrigt finns det inga oberoende myndigheter.
            </seg>
            <seg n="479c51fb">
              Beträffande asylfrågan har jag inget annat att säga än det som
              vi har varit eniga om i utskottet. Det uppstår naturligtvis problem
              om man försöker att uttolka mer än vad som utskottet har varit
              enigt om. Där tycker jag att det finns anledning för oss som utskott
              att samfällt vara försiktiga med egna utflykter i den terrängen.
            </seg>
          </u>
          <note type="speaker" n="0fd261b7">
            Anf. 13 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-1" n="79602c91">
            <seg n="0c6d772f">
              Herr talman! Jag är rädd för att Göran Magnusson är något överkänslig
              i frågan om tillkännagivanden från riksdagen. Man blir kanske
              det när man så pass länge har varit företrädare i riksdagen för
              ett parti som har innehaft regeringsposition i minoritetsställning.
            </seg>
            <seg n="cbcd4a30">
              Att efterkomma ett tillkännagivande kan lika gärna handla om
              att informera riksdagen om varför man inte har verkställt det
              som riksdagen ville. Återinformation till riksdagen är också en
              form av efterkommande. Detta kommer vi att ha en debatt om lite
              senare. Om Göran Magnusson hade studerat betänkandet ordentligt,
              vilket jag i och för sig är fullt övertygad om att han har gjort,
              skulle han ha insett att jag och han är fullt eniga på den punkten,
              så det är en ganska märklig polemik.
            </seg>
            <seg n="2389f8fa">
              Sedan är det självklart så att man mycket väl skulle kunna lösa
              frågan om majoritets- och minoritetsregeringar enskilt. Det handlar
              om att de partier som bildar majoritet i riksdagen funderar över
              om man inte också borde bilda regering ihop.
            </seg>
            <seg n="509e8c75">
              Myndigheterna lyder självfallet under regeringen. Regeringen
              utfärdar regleringsbrev och andra formella instrument för strukturer
              och organisationer. Myndigheterna får direktiv från sin uppdragsgivare
              regeringen. Samtidigt är det mycket viktigt och vi återkommer
              till det att myndigheterna när de granskar den förda politiken
              känner att de har möjlighet att föra fram sådana ståndpunkter
              och slutsatser som man vet att uppdragsgivaren regeringen inte
              delar.
            </seg>
            <seg n="78887edb">
              Det är mycket viktigt att slå fast att regeringen då givetvis
              har möjlighet och anledning att försvara och förklara sig och
              gå i polemik mot slutsatser i en myndighetsrapport, men inte på
              ett sådant sätt att det framstår som att det var fel av myndigheten
              att utföra det arbetet och den granskningen. Jag tror att alla
              vet att jag syftar på Skolverket och Baylans uttalande, men vi
              återkommer till det i en särskild debatt.
            </seg>
          </u>
          <note type="speaker" n="c193ea53">
            Anf. 14 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-4" n="4c3170eb">
            <seg n="fd0bec15">
              Herr talman! Jag hade tänkt säga ytterligare ett par saker om
              kampen mot terrorismen. Det är väl inget parti som inte förespråkar
              att den kampen ska vara effektiv, men den ska också föras inom
              ramen för de principer som finns för mänskliga rättigheter och
              annat.
            </seg>
            <seg n="fec57ec3">
              Sedan kan man naturligtvis säga att självklara principer som
              har gällt under lång tid har åsidosatts. Å andra sidan konfronteras
              dessa självklara principer med en ny verklighet. Den globala terrorism
              som vi har identifierat dessvärre har tagit nya former, och det
              är naturligtvis ett bekymmer.
            </seg>
            <seg n="9c07507b">
              Det här resonemanget ska inte leda till att man ska ompröva grunderna
              för mänskliga rättigheter, men det är möjligt att internationellt
              beslutsfattande, FN-deklarationer och annat måste tas med större
              noggrannhet och aktsamhet i förhållande till juridiska aspekter.
              Där erbjuder EU med sitt rättsliga system en bättre arena än många
              andra internationella organisationer.
            </seg>
            <seg n="9ec7490c">
              Herr talman! Beträffande tillkännagivanden vill jag till sist
              säga att det är möjligt att en åsikt är fel därför att den framförs
              av någon som har varit med länge. Men det är ju inte uteslutet
              att erfarenhet också kan vara en tillgång i den politiska debatten.
            </seg>
          </u>
          <note type="speaker" n="9e9f2614">
            Anf. 15 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-2" n="79602c91">
            <seg n="bc6bcf46">
              Herr talman! Om det hade rått någon som helst oenighet om den
              sista meningen mellan mig och Göran Magnusson hade jag känt mig
              ansvarig att svara på den. Men eftersom det inte gör det lämnar
              jag den utan kommentar.
            </seg>
            <seg n="8f38ac15">
              Det är just när världen utmanas av svåra motståndare och krafter
              mot demokratiska värderingar som de mänskliga rättigheterna sätts
              på prov. Det är då som det är så viktigt att vi står upp för de
              värden som uttrycks i konventionen om de mänskliga rättigheterna
              och att den inte urholkas. Annars är den ingenting värd.
            </seg>
            <seg n="7a2f770e">
              Där är jag fullt övertygad om att det inte finns någon skillnad
              i sak mellan min och Göran Magnussons åsikt, även om vi givetvis
              har olika sätt att tackla den uppkomna situationen. Jag för min
              del anser till exempel att Europeiska unionens track record när
              det gäller de mänskliga rättigheterna inte alltid är den allra
              bästa. Titta till exempel på den terrorlagstiftning som har tagits
              fram där.
            </seg>
            <seg n="bea645aa">
              Jag tycker också och det återkommer jag till att det finns skäl
              att ifrågasätta Sveriges stöd för vissa delar i kampen mot terrorismen,
              till exempel det indirekta stödet när man exporterar vapen till
              krigförande stater som för folkrättsvidriga krig. Det är bra om
              Sverige kan få en klarare och tydligare utrikespolitik på dessa
              områden, för den avspeglar också vad man har för syn i dessa frågor.
              Men jag tror att det är någonting som avspeglas i den lagstiftning
              som vi har, till exempel för vapenexport.
            </seg>
          </u>
          <note type="speaker" n="de14f50f">
            Anf. 16 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-1" n="6fe163ad">
            <seg n="10b14853">
              Herr talman! Det är lite spännande att höra de återkommande regeringsförhandlingar
              som Gustav Fridolin försöker föra från kammarens talarstol. Han
              talar om förtroendet eller misstroendet mellan regering och riksdag
              som om det hänger samman med om han finns med i regeringen eller
              inte. Det låter lite spännande, åtminstone för mig som betraktare.
            </seg>
            <seg n="e17ae28a">
              Herr talman! När Gustav Fridolin är med vid köttgrytorna och
              hanterar de tillkännagivanden som kammaren har gjort, och vi kommer
              snart in på dem, verkar det som om de far all vindens väg, och
              mer lättvindigt i vissa fall än vad vi över huvud taget hade kunnat
              föreställa oss. Det är lite spännande att fundera på om en miljöpartistisk
              närvaro i regeringen skulle leda till att förtroende här i riksdagen
              skulle växa.
            </seg>
            <seg n="495b4313">
              Sedan vill jag ta upp en liten punkt till. Skulle Miljöpartiet
              ha intagit någon annan ståndpunkt i de frågor där vi har en gemensam
              reservation om Miljöpartiet hade suttit i regeringen?
            </seg>
          </u>
          <note type="speaker" n="5cace3b6">
            Anf. 17 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-3" n="79602c91">
            <seg n="70181cb2">
              Herr talman! Den som tror att miljöpartister trivs vid köttgrytor
              är varmt välkommen att besöka serveringen på våra kongresser.
            </seg>
            <seg n="6aaf41b8">
              Svaret på Kerstin Lundgrens konkreta fråga om jag hade haft en
              annan inställning i någon av de frågor som vi behandlar här om
              jag suttit i regeringen är självfallet nej. Jag tycker att det
              tydligaste beviset på att så är fallet är Vattenfallärendet som
              jag återkommer till. Där har Miljöpartiet varit med och gjort
              ett mycket gott arbete som också beröms i den gemensamma reservation
              som vi har om ta fram ett nytt direktiv. Men vi inser samtidigt,
              granskat på ett formellt sätt utifrån de olika riksdagsbeslut
              som finns, att detta inte är tillräckligt, och då är vi beredda
              att uttala det.
            </seg>
            <seg n="7714844c">
              Jag har den principiella uppfattningen, och det handlar inte
              om att föra regeringsförhandlingar i riksdagens kammare, att de
              partier som utgör regeringsunderlag naturligt också borde ingå
              i en regering. Jag tycker att det är en rimlig principiell uppfattning
              som det är rimligt att föra fram när man diskuterar förtroendet
              mellan det folkvalda parlamentet och den exekutiva makten, alltså
              just det sammanhang som vi nu befinner oss i, jag och Kerstin
              Lundgren.
            </seg>
            <seg n="cae08ec5">
              Jag tycker att tillkännagivanden, såsom det ser ut i dag, har
              en ganska tydlig reglering. De ska efterkommas av regeringen.
              I att efterkomma ingår att antingen verkställa det riksdagen ville
              eller att informera riksdagen om grunderna till varför så inte
              görs. Jag anser att i de två ärenden som vi kommer att behandla
              här har man uppfyllt det. Man har tittat på vilka beslut som har
              fattats och på vilka sätt de har fattats. Ibland har riksdagen
              varit onödigt luddig, till exempel när det handlar om frågan om
              en parlamentarisk utredning om könsneutrala äktenskap. Då har
              regeringen givetvis haft ett ökat handlingsutrymme i de frågorna.
              Ibland har man varit ganska konkret, och då har regeringen återkommit
              till riksdagen om varför man har valt att inte göra som riksdagen
              har velat. Ibland har man också, tack och lov, gjort det riksdagen
              har velat.
            </seg>
          </u>
          <note type="speaker" n="62ba924d">
            Anf. 18 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-2" n="6fe163ad">
            <seg n="24104c34">
              Herr talman! Oavsett hur det ser ut med mathållningen på Miljöpartiets
              kongresser, finns det uppenbarligen en glidning mellan Miljöpartiets
              syn på tillkännagivanden beroende på om man finns med eller inte.
              Det framgår, herr talman, om man granskar hanteringen av tillkännagivanden
              i ett antal olika ärenden. Men vi får väl anledning att återkomma.
            </seg>
          </u>
          <note type="speaker" n="1ca725d6">
            Anf. 19 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-4" n="79602c91">
            <seg n="246060fd">
              Herr talman! Den anklagelse som Kerstin Lundgren riktar mot mig
              faller något platt om man tittar på vilka majoriteter som drivit
              fram de tillkännagivanden som vi sedan har att granska här. Vi
              kan ta exemplet med tillkännagivandet om en utredning om socialförsäkringarna.
              Där var vi med i den riksdagsmajoritet som drev fram det tillkännagivande
              som regeringen sedan har haft att behandla. När vi sedan tittar
              på den formella behandlingen av tillkännagivandet, utifrån det
              regelverk som vi har och som arbetats fram inte minst utifrån
              konstitutionsutskottets granskning, kan vi se att regeringen har
              gjort det man måste göra för att uppfylla det. Givetvis skulle
              vi som varit med i en riksdagsmajoritet helst sett att man verkställde
              det vi önskade, men regeringen har den rätten, när tillkännagivandet
              är formulerat såsom det är, att göra något annat. Jag skulle gärna
              önska att Grundlagsutredningen tittar vidare på hur tillkännagivanden
              fungerar och på dess ställning. Det bör ju finnas en majoritet
              i utskottet för att så bör vara fallet. Det kan vara ett sätt
              att komma ifrån dessa ändlösa debatter.
            </seg>
            <seg n="b3b30b37">
              Men hur som helst, anklagelsen från Kerstin Lundgren om att allt
              handlar om vilka majoriteter vi önskar och våra politiska utgångspunkter
              faller ju ganska platt och slår dessutom väl tillbaka på Kerstin
              och hennes kamrater i den borgerliga alliansen.
            </seg>
          </u>
          <note n="52d9759e">
            Socialminister Berit Andnors beslut att inte tillsätta en parlamentarisk
            utredning om socialförsäkringarna (avsnitt 1.10) och Justitieminister
            Thomas Bodströms agerande i fråga om en utredning om könsneutral
            lagstiftning (avsnitt 1.11)
          </note>
          <note type="speaker" n="834710d4">
            Anf. 20 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-3de4fd47405e7dde-0" n="8d4f7a49">
            <seg n="cb539658">
              Herr talman! Nu är vi inne på ett avsnitt som berör de här principiella
              frågorna kring hur regeringen hanterar riksdagens tillkännagivanden.
              De har ju delvis berörts här tidigare i debatten. Det är intressanta
              frågor, och de har blivit än mer intressanta eftersom vi under
              lång följd av år har haft minoritetsregeringar i det här landet.
            </seg>
            <seg n="a8a61b4b">
              Jag är inte främmande för att man bör låta Grundlagsutredningen
              titta lite på hur man ska hantera detta med tillkännagivanden
              i fortsättningen, och jag tror man också kommer att göra det.
              Det är ju, som Göran Magnusson sade, så att regeringen inte har
              en absolut lydnadsplikt. Det stämmer, men att efterkomma riksdagens
              beslut i någon del måste ändå inbegripa att regeringen inom rimlig
              tid på ett eller annat sätt underrättar riksdagen om hur den bedömer
              en beställning. Tillkännagivanden är ju ofta en beställning från
              riksdagen till regeringen om att regeringen ska vidta någon åtgärd,
              förmodligen ta fram ett lagförslag på något område. Det är inte
              tillfredsställande som det är i dag att det kan ta fem år, och
              ibland längre tid än så, innan regeringen masar sig till att reagera
              på ett tillkännagivande från riksdagen. Det är klart otillfredsställande.
              Här måste en annan tingens ordning komma till.
            </seg>
            <seg n="e39b1ec0">
              I det här ärendet, avsnitt 1.10, berörs frågan om socialminister
              Andnors beslut att inte tillsätta en parlamentarisk utredning
              om socialförsäkringarna. Konstitutionsutskottet har ju, som sagt,
              vid flera tillfällen haft anledning att återkomma till frågan
              om hur man hanterar tillkännagivanden.
            </seg>
            <seg n="66c695d2">
              I det här fallet vill jag först och främst säga att i november
              2003 gav statsministern uttryck för att regeringen hade för avsikt
              att göra en översyn av socialförsäkringarna. Sedan beslutade regeringen
              i september 2004 att den här översynen skulle ske, men i två steg.
              Först skulle man ha en ensamutredare, nämligen den förra socialministern
              Anna Hedborg, som fick uppdraget att titta över och göra en noggrann
              analys av hur dagens socialförsäkringar ser ut i ett brett perspektiv.
              Det analysunderlaget skulle sedan ligga till grund för en kommande
              parlamentarisk utredning där man skulle låta utredningen lägga
              fram förslag till en reformerad socialförsäkring. Anna Hedborgs
              uppdrag ska vara klart i november 2006.
            </seg>
            <seg n="71e58639">
              Redan i december, alltså någon månad efter det att utredningsdirektiven
              till Hedborg var klara, beslutade riksdagsmajoriteten i form av
              de borgerliga partierna med hjälp av Miljöpartiet att den här
              parlamentariska utredningen skulle tillsättas omgående, det vill
              säga så fort som möjligt. Sedan har statsrådet Andnor, som reaktion
              på riksdagens beslut om tillkännagivande, sagt att regeringen
              inte avser att efterkomma riksdagens beställning om att nu tillsätta
              en utredning, eftersom den ska komma i efterhand, efter det att
              Hedborgs utredning är avklarad.
            </seg>
            <seg n="e3af9b70">
              Då kan vi bara konstatera från den borgerliga alliansens sida
              att när regeringen i sin skrivelse nr 75 konstaterar att tillkännagivandet
              om en parlamentarisk utredning är slutbehandlad därför att regeringen
              helt enkelt gör en annan bedömning om tidpunkten för när en parlamentarisk
              kommitté bör tillsättas så kan vi inte finna den slutsatsen godtagbar.
            </seg>
            <seg n="bb3edbd8">
              Vi har i en reservation nr 1 konstaterat att det kan finnas särskilda
              skäl att inte tillmötesgå ett tillkännagivande från riksdagen
              men att det i det aktuella fallet emellertid är fråga om att regeringen
              inte ens har för avsikt att söka fullfölja riksdagens beslut.
              Det är enligt vår syn inte acceptabelt. Jag yrkar inte på godkännande
              av anmälan i den här reservationen, herr talman, men vi vill markera
              att när det handlar om tillkännagivandet i det här fallet är det
              inte acceptabelt från vår utgångspunkt.
            </seg>
          </u>
          <note type="speaker" n="b5b2d4a6">
            Anf. 21 MARTIN ANDREASSON (fp):
          </note>
          <u who="martin_andreasson_4972ea" xml:id="i-33462d9369351b3b-0" n="9403381d">
            <seg n="a39ce219">
              Herr talman! Under denna punkt diskuterar vi regeringens efterkommande
              av riksdagens tillkännagivanden. Det är en fråga som är av stor
              konstitutionell betydelse för hur riksdagen utövar sin beslutandemakt
              gentemot regeringen. Detta är, som har belysts tidigare, inte
              minst viktigt i en situation med minoritetsparlamentarism. Man
              kan i detta sammanhang säga att det är önskvärt att frågan om
              tillkännagivandenas innebörd blir föremål för en ordentlig belysning
              i den grundlagsöversyn som nu pågår. Man kan inte låta bli att
              göra reflexionen att den senaste gången som Sverige hade något
              annat än minoritetsparlamentarism var när den borgerliga koalitionen
              styrde landet från 1976 och några år framåt. Man kan också fundera
              på vilket av de två regeringsalternativen inför nästa val som
              ger bäst förutsättningar för majoritetsparlamentarism.
            </seg>
            <seg n="34de9538">
              Herr talman! De två frågor som vi diskuterar i dag handlar om
              hur regeringen agerar utan respekt för riksdagens tillkännagivanden,
              dels när det gäller det tillkännagivande som lagutskottet gjorde
              2004 om att det borde tillsättas en parlamentarisk utredning om
              könsneutralt äktenskap, dels när det gäller det tillkännagivande
              som gjordes 2004 om att den parlamentariska utredningen om översyn
              av socialförsäkringarna borde tillsättas nu och inte nästa mandatperiod.
            </seg>
            <seg n="a77d8ecd">
              Det är naturligtvis så att tillkännagivanden inte är detsamma
              som tvingande befallningar som regeringen är konstitutionellt
              förpliktad att följa till punkt och pricka. Men i tillkännagivandenas
              natur ligger att regeringen måste redovisa sina bedömningar för
              riksdagen om de begärda åtgärderna inte vidtas. Jag lyssnade mycket
              uppmärksamt på den socialdemokratiske gruppledaren i konstitutionsutskottet
              Göran Magnusson som tidigare var inne på detta i inledningen av
              denna debatt. Även Magnusson underströk att om regeringen inte
              kan efterkomma ett tillkännagivande av tidsskäl eller av politiska
              sakskäl så får man återkomma till riksdagen och redovisa detta
              så riksdagen får ta ställning till det.
            </seg>
            <seg n="f95bd47b">
              Herr talman! Vad gäller utredningen om könsneutralt äktenskap
              har regeringen över huvud taget inte redovisat några motiv. Det
              finns i en interpellationsdebatt som Thomas Bodström hade med
              olika ledamöter i kammaren tidigare i vår några allmänna uttalanden
              om att detta är en svår och politiskt känslig fråga. Men, herr
              talman, vilka politiska frågor har inte en politisk laddning som
              gör att man skulle kunna ställa motsvarande frågor kring allt
              från försvarspolitiken till landets grundlagar?
            </seg>
            <seg n="c5784662">
              Vad gäller tillkännagivandet om socialförsäkringarna är det uppenbart
              att regeringen inte har haft minsta avsikt att ens försöka efterkomma
              detta tillkännagivande. Regeringen redovisade att den inte ville
              ha en parlamentarisk utredning. Riksdagen underkände denna motivering
              i ett mycket tydligt tillkännagivande november 2004. Regeringen
              vidhåller därefter sin vägran att efterkomma detta tillkännagivande.
            </seg>
            <seg n="ae4e960d">
              Herr talman! Jag tycker att detta är beklagligt och visar på
              en bristande respekt för innebörden i de tillkännagivanden som
              riksdagen ger. Jag vill dock avstå från att formellt yrka på godkännande
              av anmälan i de reservationer som Folkpartiet står bakom på dessa
              punkter.
            </seg>
          </u>
          <note type="speaker" n="5f46b89c">
            Anf. 22 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-d3fbfda86ab8b883-0" n="a09afd6c">
            <seg n="e790d041">
              Herr talman! Vi står bakom två likalydande reservationer på de
              två avsnitt som vi nu debatterar, men jag kommer som exempel mest
              att uppehålla mig vid det avsnitt som kallas 1.10, alltså Socialminister
              Berit Andnors beslut att inte tillsätta en parlamentarisk utredning
              om socialförsäkringarna.
            </seg>
            <seg n="3dc5d7e2">
              Som vi kunde förstå av Henrik Järrels anförande svarar utskottets
              majoritet inte på anmälan. När riksdagen den 9 december 2004 slår
              fast att en parlamentarisk utredning om socialförsäkringarna bör
              tillsättas omgående hade regeringen redan tillsatt en särskild
              utredare. Riksdagens beslut var alltså en reaktion på regeringens
              strategi. Man var inte nöjd med det sätt på vilket regeringen
              arbetade med översynen av socialförsäkringarna. På det viset svarar
              egentligen inte utskottet på den kritik som framförs i anmälan.
            </seg>
            <seg n="486e19c0">
              KU har tidigare slagit fast att utgångspunkten måste vara att
              de önskemål som ett tillkännagivande innebär bör tillgodoses av
              regeringen. Det är självklart så, och det har vi också förstått
              av den tidigare debatten, att regeringen i sitt beredningsarbete
              kan stöta på tekniska problem som gör att man vill återkomma till
              riksdagen och förklara varför man inte tänker följa riksdagens
              önskemål. Man kan få problem med tidsplanen. Man kan också i beredningsarbetet
              få fram sådana fakta att man gör bedömningen att man ska ompröva
              det beslut som riksdagen har fattat.
            </seg>
            <seg n="7ad4a67f">
              I det här fallet, såsom jag beskrev det i början, fanns alla
              fakta på bordet när riksdagen fattade beslut om att man ville
              ha en parlamentarisk utredning omgående. Enkelt uttryckt kan man
              säga att i det här fallet hade regeringen inte lust att följa
              riksdagens tillkännagivande. Jag tror att det framför allt är
              det som har fått oss att reagera.
            </seg>
            <seg n="bdf8a734">
              Utan att gå in på sakfrågan om socialförsäkringarna vill jag
              ändå ta regeringens beslut om att inte tillsätta en parlamentarisk
              utredning på det här området som ett exempel för ett lite mer
              principiellt resonemang omkring relationen mellan regering och
              riksdag, lite grann som Gustav Fridolin var inne på det i sitt
              anförande under inledningsavsnittet.
            </seg>
            <seg n="2b353990">
              I den översyn som nu har inletts av en så kallad särskild utredare
              utesluts majoriteten av riksdagens partier från det inledande
              arbete där man granskar och analyserar socialförsäkringssystemen.
              Man är inte heller med och tar fram de förslag till förändringar
              som den här särskilda utredaren ska komma fram till. Ibland har
              det framställts som att den särskilda utredaren bara ska ta fram
              faktaunderlag, och sedan kommer en parlamentarisk utredning. Men
              så lyder ju inte direktiven.
            </seg>
            <seg n="357476d3">
              Det här påverkar naturligtvis det framtida arbetet inom det väldigt
              viktiga område som socialförsäkringarna utgör. Det är ett centralt
              arbete.
            </seg>
            <seg n="65b4577b">
              Det påverkar möjligheterna till ett förtroendefullt arbete i
              framtiden mellan regeringen och riksdagens olika partier. Det
              påverkar alltså inte enbart förtroendet mellan riksdag och regering
              på ett allmänt plan, utan det påverkar också möjligheten till
              breda politiska lösningar på ett centralt politiskt område.
            </seg>
            <seg n="2d001b20">
              Herr talman! Det här kan tyckas som en liten utvikning, men jag
              tror att det är viktigt att vi ser i vilket sammanhang vi ska
              titta på tillkännagivanden och tillkännagivandenas roll i samspelet
              mellan riksdag och regering.
            </seg>
            <seg n="2b4344eb">
              Vi har framför oss två fall där regeringen inte har agerat på
              ett sätt som bidrar till ett förtroendefullt samarbete och till
              att de här sakfrågorna får en lösning med så bred politisk uppslutning
              som möjligt.
            </seg>
          </u>
          <note type="speaker" n="9582599c">
            Anf. 23 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-3" n="6fe163ad">
            <seg n="04a5731c">
              Herr talman! Mycket har redan sagts kring de två frågor som vi
              nu avhandlar: riksdagens tillkännagivanden när det gäller socialförsäkringarna
              och när det gäller den parlamentariska utredningen på det könsneutrala
              lagstiftningsområdet.
            </seg>
            <seg n="fde2e2f5">
              En regering har inte skyldighet och det finns inget som konstitutionellt
              binder en regering att följa ett tillkännagivande från den här
              kammaren. Det har ändå utvecklats en praxis där ambitionen har
              varit att man försöker tillgodose och pröva frågorna. På det sättet
              visar man oftast åtminstone den respekt för kammarens tillkännagivanden
              som jag tror att kammaren förväntar sig möta från regeringens
              sida.
            </seg>
            <seg n="d874e775">
              I de här två fallen är det dock något annorlunda. Jag håller
              helt med om den beskrivning som Helena Höij tidigare gav när det
              gäller socialförsäkringsfrågan. När det gäller könsneutral lagstiftning
              är det alldeles uppenbart att regeringen inte ens har för avsikt
              att pröva att följa vår signal, som trots allt har en majoritet
              i den här kammaren. Det är en majoritet som bildades av alliansen
              och Miljöpartiet.
            </seg>
            <seg n="cf433745">
              Nu konstaterar jag att kammaren ger signalen tillbaka. En majoritet
              bestående av Vänstern, Miljöpartiet och Socialdemokraterna accepterar
              regeringens hantering av de här båda frågorna. Det ger indirekt
              signalen: Okej. Gör så här.
            </seg>
            <seg n="5f308894">
              Det tycker jag är allvarligt, inte minst eftersom det på det
              könsneutrala lagstiftningsområdet i stället dyker upp ännu ett
              exempel på hur man försöker hantera frågan om parlamentarisk grund.
              Det tror jag också kommer att påverka viljan att delta, det vill
              säga viljan att jobba i referensgrupper.
            </seg>
            <seg n="2cd2bc5f">
              Referensgrupper är en ny metod i stället för parlamentarisk utredning.
              De fyller en helt annan funktion. Det var inte det som riksdagen
              avsåg när vi tog beslutet.
            </seg>
            <seg n="4c75e63e">
              Jag delar helt den slutsats som finns i vår reservation på den
              här punkten. För tids vinnande kommer jag inte att yrka på godkännande
              eftersom jag vet att Miljöpartiet i den här delen inte backar
              upp den hållning som kammaren tidigare angav när det gäller de
              här båda tillkännagivandena.
            </seg>
          </u>
          <note type="speaker" n="51c43b97">
            Anf. 24 BILLY GUSTAFSSON (s):
          </note>
          <u who="billy_gustafsson_8fb833" xml:id="i-b322e53c3abf3bdd-0" n="af0086a2">
            <seg n="7072095e">
              Herr talman! Jag ska kommentera granskningsärende 1.10. Min kollega
              Anders Bengtsson kommer sedan att ta upp ärende 1.11. De här ärendena
              diskuterar vi ju samtidigt, och de handlar om tillsättande av
              parlamentarisk utredning efter ett tillkännagivande.
            </seg>
            <seg n="159bf1cc">
              Herr talman! Vi har att se fram emot, om än inte lång dags färd
              mot natt, så en lång debatt om det här granskningsbetänkandet.
            </seg>
            <seg n="f8bc5302">
              Man skulle kunna tycka att detta borde leda till att debatten
              koncentrerades till de principiellt verkligt viktiga ärenden där
              det verkligen finns fog för direkt eller indirekt kritik.
            </seg>
            <seg n="f981a203">
              Mot den bakgrunden måste jag tillstå att jag blev något förvånad
              när det här ärendet kom att bli föremål för debatt.
            </seg>
            <seg n="526e0db2">
              Jag måste ärligen säga att jag har svårt att förstå hur den borgerliga
              alliansen kan komma till slutsatsen att det finns konstitutionell
              kritik att rikta mot regeringen för dess handläggning av det här
              ärendet. Som flera har varit inne på handlar det om synen på tillkännagivanden.
              Som jag förstår det skulle det kunna delas upp i två olika dimensioner.
            </seg>
            <seg n="7cc4655a">
              Den första handlar om vilka formella konstitutionella grunder
              som finns för tillkännagivanden. Den andra handlar om vilka krav
              man kan ha på redovisning när regeringen inte avser att fullfölja
              ett tillkännagivande.
            </seg>
            <seg n="af6deb06">
              Tidigare har vi åtminstone varit överens om att det inte finns
              någon formell reglering av frågan om tillkännagivanden. Därmed
              följer också att det inte finns några formella krav på att regeringen
              måste fullfölja ett tillkännagivande.
            </seg>
            <seg n="68918ed5">
              Det har, som jag tror att Kerstin Lundgren var inne på, utvecklats
              en praxis som är grundad på de uttalanden som KU enhälligt har
              gjort vid ett antal tillfällen.
            </seg>
            <seg n="992885a0">
              Det förtjänar att lyftas fram vad jag uppfattar att de uttalandena
              har innehållit.
            </seg>
            <seg n="596460fa">
              Det första är att regeringen som princip hörsammar riksdagens
              tillkännagivanden.
            </seg>
            <seg n="e625d900">
              Det andra är att regeringen redovisar sina bedömningar till riksdagen,
              om de begärda åtgärderna inte vidtas.
            </seg>
            <seg n="281b253b">
              Det tredje är att redovisningen till riksdagen sker inom tidsramen,
              om någon tidsram har fastställts.
            </seg>
            <seg n="0ddd9873">
              Det fjärde är att skälen för att inte fullfölja också redovisas.
            </seg>
            <seg n="b5b7891f">
              Det femte och sista som har varit föremål för uttalanden är att
              om redovisningen inte ges i skrivelse eller proposition till riksdagen
              bör den ändå lämnas på sådant sätt att den är tillgänglig för
              alla riksdagens ledamöter.
            </seg>
            <seg n="94376c9c">
              Det är de fem utgångspunkterna för den praxis som hittills har
              varit gemensam för de olika partierna.
            </seg>
            <seg n="5c4f6647">
              I det här läget uppfattar jag det som att regeringen inte har
              att slaviskt följa ett tillkännagivande om man av olika skäl gör
              en annan bedömning än vad riksdagen har gjort, men man har att
              iaktta de krav på redovisning som jag nyss redogjorde för.
            </seg>
            <seg n="0e5cd62b">
              I det här fallet har tillkännagivandet två delar. Det är dels
              kravet på en parlamentarisk utredning, dels att den ska ske snarast.
              Jag hävdar att regeringen tillgodoser tillkännagivandet genom
              att man vill tillsätta en parlamentarisk utredning, men inte omgående.
              Man har också motiverat varför.
            </seg>
            <seg n="0b197367">
              Har man då levt upp till sina skyldigheter om redovisning? Jag
              hävdar att man har gjort det. I skrivelse 75 redovisar man att
              man kommer att tillsätta en utredning, men inte omgående. Man
              har också redovisat vilka skäl man har för det.
            </seg>
            <seg n="5013289c">
              Bara för att man nu är arg och upprörd över detta och därför
              kritiserar regeringen kan man inte hävda att det finns en konstitutionell
              grund för det. Man är helt enkelt oense rent politiskt. Det, herr
              talman, tycker jag är något som ska föras fram i ett annat sammanhang.
            </seg>
            <seg n="85d1783e">
              Om jag har fattat rätt så här långt har det inte yrkats på godkännande
              av anmälan i den reservation som finns här. Det finns ett antal
              andra reservationer i betänkandet. De yrkar jag avslag på. Jag
              yrkar på godkännande av majoritetens ställningstagande som det
              ser ut i betänkandet.
            </seg>
          </u>
          <note type="speaker" n="7e962a49">
            Anf. 25 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-3de4fd47405e7dde-1" n="8d4f7a49">
            <seg n="b80b88d5">
              Herr talman! Billy Gustafsson talar om verkligt viktiga frågor.
              Det här är en viktig fråga såtillvida att den är av principiell
              natur. Hur hanterar regeringen riksdagens tillkännagivanden?
            </seg>
            <seg n="36a87a6f">
              Det är inte särskilt meriterande om man tittar tillbaka på andra
              tillkännagivanden som riksdagen har gjort att regeringen ibland
              har väntat i både fyra, fem och kanske flera år än så. Det måste
              rimligen finnas ett krav på regeringen.
            </seg>
            <seg n="cddbd6e0">
              Det är där jag menar, vilket jag berörde i mitt huvudanförande,
              att det kanske bör föras in en tidsgräns, även om riksdagen inte
              har beslutat om någon tidsgräns, för när regeringen har att återkomma
              till riksdagen det är ju trots allt riksdagen som regeringen har
              att svara inför med besked om hur den avser att hantera ett tillkännagivande
              gjort av riksdagen.
            </seg>
            <seg n="7b8d958a">
              Det som förvånar i fallet Berit Andnor är möjligen att då hon
              bort känna till att regeringen hade tvåstegsprincipen först enmansutredning
              och därefter parlamentarisk kommitté hade hon kunnat säga det
              i Ekoinslagen i december: Regeringen avser inte att nu fullfölja
              detta med tillsättande av en parlamentarisk utredning, utan det
              kommer senare. Så kunde hon ha sagt om hon haft medvetande om
              att så skulle ske. Men hon blånekade ju: Nej, det här kommer inte
              regeringen att göra.
            </seg>
            <seg n="37e60ce7">
              Jag menar att en utredning också kan göra en analys, och den
              analys som Hedborg nu ska göra skulle också en parlamentarisk
              utredning kunna göra. Det viktiga här var ju att flera politiska
              partier skulle få vara med om att utforma de nya socialförsäkringssystemen.
            </seg>
          </u>
          <note type="speaker" n="a349f0a1">
            Anf. 26 BILLY GUSTAFSSON (s) replik:
          </note>
          <u who="billy_gustafsson_8fb833" xml:id="i-b322e53c3abf3bdd-1" n="af0086a2">
            <seg n="be8b2193">
              Herr talman! Jag håller med Henrik S Järrel: Hade det dröjt fem
              år från riksdagens tillkännagivande om en parlamentarisk utredning
              om socialförsäkringarna tills regeringen återkom hade vi kunnat
              diskutera behovet av att rikta kritik. Det tog inte fem år. Vad
              jag förstår tog det kanske tre eller fyra månader. Beslutet togs
              i december, och regeringen avlämnade skrivelse 75 någon gång i
              början av 2005; jag vet inte exakt när.
            </seg>
            <seg n="9d492f2f">
              Vi kan gärna diskutera hur institutet med tillkännagivanden ska
              vara utformat i en framtid. Grundlagsutredningen har i sina direktiv
              i vilket fall utrymme för att titta på hur tillkännagivandeinstitutet
              ska kunna utformas i en framtid, och jag utgår från att den också
              gör det.
            </seg>
            <seg n="1e07fbc2">
              Låt mig ändå få ställa någon fråga till Henrik eftersom jag ser
              att jag har någon minut kvar. När man är oense och vill närma
              sig varandra för att bli ense kan det ibland finnas en poäng,
              har jag lärt mig, i att försöka se om det finns någon minsta gemensam
              nämnare. Då har jag två frågor i det här ärendet:
            </seg>
            <seg n="4961cb9b">
              Är vi överens om att det inte finns någon formell reglering av
              frågan om tillkännagivanden och därmed heller ingen formell skyldighet
              för regeringen att slaviskt följa tillkännagivanden? Är vi överens
              om det?
            </seg>
            <seg n="50f97dc2">
              Är vi överens om det är den andra frågan att regeringen i skrivelse
              75 har meddelat riksdagen att det kommer att tillsättas en parlamentarisk
              utredning?
            </seg>
            <seg n="6828b736">
              Det går enkelt att svara ja eller nej på de två frågorna.
            </seg>
          </u>
          <note type="speaker" n="28e41c17">
            Anf. 27 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-3de4fd47405e7dde-2" n="8d4f7a49">
            <seg n="81651b4c">
              Herr talman! Det finns ingen formell lydnadsplikt konstitutionellt
              nej. Det finns en praxis vi kan hänvisa till. Däremot vet vi ju
              att regeringen har att svara inför riksdagen. Statsministern och
              hans eller hennes regering sitter på negativ tolerans, så att
              säga, från riksdagen. Det är riksdagen som ändå har den slutliga
              uppgiften att bedöma.
            </seg>
            <seg n="46b19b07">
              Om skrivelse 75 vill jag säga att när regeringen anser att frågan
              är färdigbehandlad för regeringens del tycker jag att den går
              för långt. Då har den inte hörsammat riksdagens beställning om
              att denna parlamentariska utredning ska ske fortare än vad regeringen
              tänker sig. Frågan är alltså inte färdigbehandlad.
            </seg>
          </u>
          <note type="speaker" n="975ccbe8">
            Anf. 28 BILLY GUSTAFSSON (s) replik:
          </note>
          <u who="billy_gustafsson_8fb833" xml:id="i-b322e53c3abf3bdd-2" n="af0086a2">
            <seg n="bdd528f3">
              Herr talman! Vi verkar vara ganska överens om att det inte finns
              det här absoluta kravet att följa ett tillkännagivande. Man kan
              alltså göra en annan bedömning från regeringen.
            </seg>
            <seg n="cccc2278">
              När det gäller att man i det här fallet sett frågan som slutbehandlad
              tycker jag för min del att de argument vilket vi egentligen inte
              har att pröva från KU, för det är ju en politisk prövning man
              har för att inte nu tillsätta den här utredningen är gångbara.
            </seg>
            <seg n="3dd25bbc">
              Jag tycker dock att det finns en annan dimension i detta som
              är intressant att diskutera. Nu har inte Helena Höij begärt replik,
              men jag tycker att hon var inne på något intressant: Hur påverkas
              rollfördelningen mellan riksdag och regering i den här diskussionen
              om tillkännagivanden? Vad det handlar om, tycker jag, är hur styrande
              tillkännagivanden bör vara och hur detaljerade de kan vara. Vi
              har ju rollfördelningen att det är regeringen som styr riket under
              ett ansvar gentemot riksdagen, och riksdagen har att granska regeringen.
              Om vi flyttar de här positionerna hamnar vi rimligen någonstans
              vid en gräns där riksdagen tar över regeringens arbete men inte
              dess ansvar. Detta tycker jag att det finns anledning att reflektera
              över när vi diskuterar tillkännagivanden.
            </seg>
          </u>
          <note type="speaker" n="40cae05f">
            Anf. 29 ANDERS BENGTSSON (s):
          </note>
          <u who="anders_bengtsson_84bcf7" xml:id="i-b4fd098812325063-0" n="4c3c0c30">
            <seg n="69f34849">
              Herr talman! Som kamrat Billy Gustafsson tidigare har sagt kommer
              jag att uppehålla mig kring frågan om utredningen angående könsneutralt
              äktenskap en fråga som i sig är stor och betydelsefull ur aspekten
              mänskliga rättigheter som konstitutionsutskottet i andra sammanhang
              behandlar.
            </seg>
            <seg n="9cf5d7aa">
              Först vill jag dock göra ett litet försynt påpekande till Martin
              Andreasson. I diskussionen om majoritets- respektive minoritetsregeringar
              nämnde Martin Andreasson den borgerliga regering som tillträdde
              1976 som något slags föredöme. Om jag inte minns fel var det ett
              antal regeringar en period framåt som pågick och avgick.
            </seg>
            <seg n="d55061a0">
              Men sedan kommer jag till frågan om tillsättandet av en utredning.
              Reservanterna påstår att regeringen inte ens har för avsikt att
              söka fullfölja riksdagens beslut. Hur lyder då betänkandet som
              ligger till grund för beslutet? Jo, först talas det om att tiden
              nu kan anses mogen för att brett och förutsättningslöst utreda
              frågan. Enligt utskottets uppfattning bör lämpligen en parlamentariskt
              sammansatt utredning ges detta uppdrag.
            </seg>
            <seg n="0e543f64">
              Dessa formuleringar är självklart bindande för att en utredning
              ska ske men öppnar för möjligheten att använda en annan form för
              utredningen. Om man ser till själva sakfrågan måste väl det viktiga
              i sammanhanget vara att tillgodose en bred och förutsättningslös
              utredning. Att så är fallet visar också den redovisning regeringen
              har lämnat. Detta har heller inte ifrågasatts av reservanterna.
            </seg>
            <seg n="6c0a3d17">
              När reservanterna vill göra gällande att tillkännagivanden ska
              uppfattas som bokstavliga order till regeringen utan att lämna
              möjligheter för regeringen själv att regera är man ute på en farlig
              väg. Det måste finnas möjligheter för regeringen att göra överväganden
              om hur, när och i vilken form tillkännagivanden ska behandlas
              med hänsyn tagen till allt annat som regeringen också har att
              sköta. Denna möjlighet finns i den nuvarande grundlagen, och det
              finns därför heller ingen anledning för riksdagen att rikta kritik
              mot regeringen för detta.
            </seg>
          </u>
          <note type="speaker" n="e35a1ef2">
            Anf. 30 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-33462d9369351b3b-1" n="9403381d">
            <seg n="663b7e11">
              Herr talman! Anders Bengtsson gör ett tappert försök att säga
              att regeringen i själva verket har efterlevt det tillkännagivande
              som riksdagen gjorde angående en parlamentarisk utredning om könsneutralt
              äktenskap. Problemet är bara att hans argument närmar sig gränsen
              för kriarättande. Om nu skrivningen att en parlamentarisk utredning
              lämpligen bör ges i uppdrag att utreda frågan om könsneutralt
              äktenskap ska tolkas som att man i själva verket kan tillsätta
              en helt annan utredning än en parlamentarisk utredning öppnar
              det för en helt ny läsning av alla tillkännagivanden som riksdagen
              ger till regeringen.
            </seg>
            <seg n="aaf4ddc0">
              Man kan titta på den tidigare mening som Anders Bengtsson refererade
              om att hela frågan grundar sig i att riksdagen anser att tiden
              nu kan anses mogen för att brett och förutsättningslöst utreda
              frågan. Den skrivningen, kan anses mogen, borde väl i så fall
              med precis samma tolkning ge regeringen handlingsfrihet att säga
              att man struntar i hela saken eftersom det inte står att tiden
              nu är mogen.
            </seg>
            <seg n="87ab63ec">
              Det är här jag menar att Anders Bengtsson inte på något sätt
              gör den sakgranskning av regeringens agerande som det faktiskt
              är konstitutionsutskottets roll att göra: Vilka motiv har regeringen
              redovisat för att man inte efterkommer tillkännagivandet i den
              ordalydelse det hade? Vilka motiv har regeringen presenterat,
              sakskäl eller tidsskäl?
            </seg>
            <seg n="44beb351">
              Sanningen är ju att några sådana skäl inte har redovisats. Det
              är därför som de fyra borgerliga partierna gemensamt har en reservation
              om att regeringen inte har visat tillräcklig respekt för detta
              tillkännagivande.
            </seg>
          </u>
          <note type="speaker" n="adb0db42">
            Anf. 31 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-b4fd098812325063-1" n="4c3c0c30">
            <seg n="7d9a4a46">
              Herr talman! Först, Martin Andreasson, är saken för konstitutionsutskottet,
              som jag påpekat vid ett antal tillfällen, att se om regeringen
              har brutit mot konstitutionen eller ett föreläggande från riksdagen.
              Ska vi prata sak har inte regeringen gjort det i denna fråga.
            </seg>
            <seg n="560fb70c">
              Oavsett vilket, för att gå in på innehållet lite grann, lägger
              Bodström i det här fallet, och även jag, tyngdpunkten på samma
              mening som jag citerade och som Martin i sin tur citerade, att
              det behövs ett brett och förutsättningslöst utredande i den här
              frågan. Då tyckte justitieministern att det fanns ett bättre sätt
              att göra det på genom att ha en enmansutredare tillsammans med
              ett antal referensgrupper som ska titta på detta; alltså inte
              bara en parlamentarisk utredning utan ett antal referensgrupper
              där det ingår parlamentariker från alla partier och även personer
              från trossamfund och andra intresseorganisationer, kan man väl
              kalla det för.
            </seg>
            <seg n="1eedd94d">
              Jag kan inte anse att det finns något sakligt skäl för kritik
              från utskottets sida i den här frågan. Jag anser att beställningen
              från riksdagen är uppfylld, för i riksdagens betänkande står det
              att det bör vara en parlamentarisk utredning. Det står inte att
              det skall vara det.
            </seg>
          </u>
          <note type="speaker" n="6ecffa27">
            Anf. 32 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-33462d9369351b3b-2" n="9403381d">
            <seg n="9b62e9dc">
              Herr talman! Konstitutionsutskottets linje, som för övrigt Billy
              Gustafsson tidigare redovisade, är ju att om regeringen inte avser
              att vidta en begärd åtgärd i enlighet med riksdagens beslut måste
              detta enligt utskottets mening redovisas för riksdagen. Även skälet
              för att riksdagsbeslutet inte följs bör tas upp i sammanhanget.
              Det är detta som är den sakfråga som vi nu har att ta ställning
              till. Har regeringen redovisat några sådana skäl?
            </seg>
            <seg n="bd5151ac">
              Det enda som justitieminister Thomas Bodström har redovisat är
              att han anser att det parlamentariska inslaget säkerställs genom
              en referensgrupp. Men, herr talman, det var faktiskt inte det
              som tillkännagivandet gick ut på. Det finns trots allt en viss
              skillnad mellan en utredning där parlamentariker leder och deltar
              i utredningens arbete och en utredning som är en enmansutredning.
              Det är också orsaken till att riksdagen såväl när det gäller socialförsäkringar
              som när det gäller denna fråga specifikt har pekat på betydelsen
              av att frågorna utreds i parlamentarisk form.
            </seg>
            <seg n="17fb9922">
              Hur kan man då förklara regeringens löftesbrott? Den enda person
              som jag känner till som har kommenterat regeringens agerande är
              en person som tyvärr inte är närvarande i kammaren i dag. Det
              är vänsterpartisten Tasso Stafilidis som förhandlade med regeringen
              om denna utredning och som i en riksdagsdebatt den 10 februari
              2005 kommenterade förhandlingarna på följande sätt: Det blev inte
              en parlamentarisk utredning. Men man skulle kunna säga att det
              annars kanske inte hade blivit något över huvud taget.
            </seg>
            <seg n="2397d3dc">
              Om detta referat stämmer betyder det att regeringen inte hade
              för avsikt att ens pröva möjligheten att efterkomma riksdagens
              tillkännagivande i den ordalydelse som det gavs.
            </seg>
            <seg n="23aac78a">
              Vi anser att det är beklagligt att detta tillkännagivande inte
              har efterkommits. Vi står därför fast vid den kritik som finns
              i reservationen.
            </seg>
          </u>
          <note type="speaker" n="9fa07885">
            Anf. 33 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-b4fd098812325063-2" n="4c3c0c30">
            <seg n="8fd91f68">
              Herr talman! Tasso Stafilidis är en av många debattörer i den
              här frågan. Jag har stor respekt för honom, men sitt uttalande
              får han själv svara för.
            </seg>
            <seg n="54f44454">
              Återigen, saken gäller om regeringen konstitutionellt har brutit
              mot ett beställningsuppdrag från riksdagens sida. Det har man
              alltså inte gjort, därför att i betänkandet står det bör vara
              en parlamentariskt sammansatt utredning. Thomas Bodström har både
              på en interpellation och på en skriftlig fråga svarat att han
              finner det lämpligt i det här fallet att ha en enmansutredare
              tillsammans med ett antal referensgrupper. Han anser att det på
              det viset i det här fallet ges en bredare möjlighet för utredningen,
              som jag hoppas kommer fram till något positivt.
            </seg>
            <seg n="041257d0">
              Men det är en annan sak som jag och Martin kan debattera i andra
              sammanhang och som jag hoppas att vi kan återkomma till i ett
              helt annat betänkande. Ur konstitutionell synpunkt finns det ingen
              kritik som utskottet kan finna sak för.
            </seg>
          </u>
          <note type="speaker" n="1439eee3">
            Anf. 34 MATS EINARSSON (v):
          </note>
          <u who="mats_einarsson_7b24f2" xml:id="i-0767b555fb2936fd-0" n="98b8ccda" next="i-87b3d3ebf3a3079d-0">
            <seg n="52f02b43">
              Herr talman! Vår grundlag bygger, som de flesta författningar,
              på bland annat en funktionsuppdelning mellan riksdag och regering.
              Mycket förenklat kan man säga att riksdagen beslutar om budget,
              skatter och stiftar lag, medan regeringen styr riket, det vill
              säga fattar beslut i enskilda ärenden och ger anvisningar om hur
              myndigheter ska utföra sitt arbete och så vidare.
            </seg>
          </u>
          <note n="7448f107">
            På regeringen ligger också uppgiften att bereda och lägga fram
            förslag till lagstiftning och andra beslut i riksdagen.
          </note>
          <u who="mats_einarsson_7b24f2" xml:id="i-87b3d3ebf3a3079d-0" n="98b8ccda" prev="i-0767b555fb2936fd-0">
            <seg n="5a7af6c2">
              En stor del av KU:s granskningsarbete och de anmälningar som
              kommer in handlar naturligt nog om den här gränslinjen mellan
              riksdag och regering. Typfallet är när riksdagen har gjort ett
              tillkännagivande men regeringen inte gjort som riksdagen hade
              tänkt sig. Här har vi två fall där riksdagen har uttalat sig om
              hur kommande lagförslag ska beredas.
            </seg>
            <seg n="9291787f">
              Det har utvecklats en praxis, jag vet inte hur gammal den är
              det vore intressant att studera det närmare där riksdagen inte
              fattar beslut men uttalar sig om sådant som enligt författningen
              ligger på en annan instans, i det här fallet regeringen, att besluta
              om. Hur man nu ska se på den här typen av tillkännagivanden, som
              det heter, har det också utvecklats en praxis för, inte minst
              genom konstitutionsutskottets uttalanden. Billy Gustafsson gjorde
              en föredömlig redovisning för vilka punkter som ingår i denna
              praxis. Jag ska inte upprepa den.
            </seg>
            <seg n="8bbbbef8">
              Men notera att i denna praxis sägs ingenting om vilka skäl som
              är acceptabla för regeringen när den inte efterkommer ett sådant
              här tillkännagivande. Jag påstår att det är mycket medvetet från
              de historiska konstitutionsutskottens sida när det gäller att
              inte ange detta. Om man skulle ge sig in på att börja recensera
              vilka skäl som är acceptabla och vilka som inte är det tror jag
              att man är ute på ett väldigt halkigt sluttande plan.
            </seg>
            <seg n="85d23324">
              I debatten förefaller det vara så att man från oppositionens
              sida vill förändra praxis på den här punkten, flytta gränsdragningen
              och börja föra in ett element av att det bara är vissa skäl som
              är acceptabla när regeringen väljer att inte efterkomma ett tillkännagivande.
              Jag tror att det vore väldigt farligt att hamna i ett läge där
              riksdagen bara accepterar force majeure, det vill säga krig, jordbävning
              och revolution, för att inte kritisera regeringen när den inte
              efterkommer ett tillkännagivande.
            </seg>
            <seg n="ba55c32a">
              Varför är detta viktigt? Det är inte av omsorg om denna regering
              eller om regeringar i största allmänhet. Tro mig på den punkten!
              Det handlar om att jag tror att för att kunna försvara riksdagens
              makt och ställning i det konstitutionella systemet är det avgörande
              att vi har en tydlig funktionsuppdelning. Börjar man ludda till
              den här funktionsuppdelningen hamnar man i ett läge, tror jag,
              där det paradoxalt nog kan bli svårare att försvara riksdagens,
              folkförsamlingens, ställning och funktion i vår konstitution.
            </seg>
            <seg n="c11af291">
              Sedan är det en helt annan sak att en klok regering så långt
              som det över huvud taget går undviker att inte efterkomma de här
              tillkännagivandena. Givetvis är det på det sättet. Även i de fall
              där man är oense med riksdagens majoritet försöker naturligtvis
              en klok regering att efterkomma detta just för att undvika den
              irritation och det gnissel i relationen till parlamentet som helt
              naturligt uppkommer när man gör på det sättet.
            </seg>
            <seg n="6cfb6e4c">
              En sista mening bara: Det sades någonstans att regeringen klarar
              sig därför att Miljöpartiet och Vänsterpartiet accepterat regeringens
              hantering. Det är alls icke på det sättet. I det ena fallet är
              vi emot den här utredningen helt och hållet. I det andra fallet
              har vi deltagit i diskussioner om hur det här ska beredas. Men
              i båda fallen är det regeringens beslut och ingen annans.
            </seg>
          </u>
          <note type="speaker" n="6d0aadbc">
            Anf. 35 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-5" n="79602c91">
            <seg n="37e03640">
              Herr talman! Miljöpartiet anser att det borde ha tillsatts en
              parlamentarisk utredning om socialförsäkringar. Vi var en del
              av den majoritet som gjorde tillkännagivandet till regeringen.
            </seg>
            <seg n="60c6c03a">
              Miljöpartiet anser att det borde ha tillsatts en parlamentarisk
              utredning om könsneutral äktenskapslagstiftning. Jag tycker att
              det är närmast ett ofog med dessa ständiga ensamutredare och referensgrupper.
              Vi har i mitt parti till och med markerat mot detta genom att
              till beredningen av äktenskapslagstiftningen, där just de kyrkliga
              samfälligheterna getts en särskild status, nominera RFSL Ungdoms
              ordförande till den parlamentariska referensgruppen. Vi tycker
              att det vore en bättre hantering att ha en parlamentarisk referensgrupp
              eller en parlamentarisk utredning.
            </seg>
            <seg n="82bfe50d">
              Herr talman! Nyss, i den inledande diskussionen, var vi rörande
              ense om att debatten inte ska handla om vad man anser, vad man
              har för politisk åsikt om hur saker och ting ska hanteras, utan
              om vilket regelverk som faktiskt föreligger. Tittar man på regelverket
              för tillkännagivanden måste man falla tillbaka, eftersom det inte
              finns någon rättslig reglering, på det konstitutionsutskottet
              har uttalat. Då måste man titta på de principer som konstitutionsutskottet
              har lagt fram. I majoritetens ställningstagande på dessa två punkter
              återupprepar vi därför KU:s ganska hårda och tydliga ställningstaganden
              och tillkännagivanden. Vi förutsätter att regeringen hörsammar
              riksdagens tillkännagivanden och att regeringen redovisar sina
              bedömningar för riksdagen om de begärda åtgärderna inte vidtas.
              Vi säger att om regeringen inte avser att vidta en begärd åtgärd
              enligt riksdagsbeslutet måste man redovisa detta för riksdagen
              inom en uppställd tidsram. Även skälen för att riksdagsbeslut
              inte följs upp ska tas upp i ett sådant sammanhang. Vi säger också
              att om en redovisning inte kan ges i skrivelse eller proposition
              till riksdagen bör den ges på ett sätt som gör den tillgänglig
              för riksdagens samtliga ledamöter.
            </seg>
            <seg n="1d3b5804">
              Vi återupprepar kraven på tillkännagivanden som riksdagen har
              genom konstitutionsutskottets praxis. Jag skulle gärna ha velat
              ha sakförhållandena på annat sätt, men jag konstaterar att i dessa
              två ärenden finns ingen grund för kritik.
            </seg>
            <seg n="07b6a6d0">
              Då försöker, herr talman, en av den borgerliga alliansens företrädare,
              Centerns Kerstin Lundgren, pressa Miljöpartiet till att använda
              sin politiska åsikt, sitt tyckande om hur saker och ting bör vara
              i dessa två fall, till att göra något annat i konstitutionsutskottet.
              Kerstin argumenterar att om vi gör så är det som om vi i efterhand
              godkänner hanteringen. Det är en signal vi inte borde skicka till
              regeringen.
            </seg>
            <seg n="cbae2402">
              Återigen: Vi var nyss så rörande ense om att debatten inte handlar
              om vad vi ansåg, om de politiska förhållandena, utan om de konstitutionella
              rättsliga sakförhållandena. Då går det inte att hänvisa till ett
              politiskt ställningstagande från ett parti och mena att det ska
              vara grund för hur vi agerar i konstitutionsutskottet när vi tittar
              på de rättsliga regleringarna. Den argumentationen förstår jag
              inte, men den kommer Kerstin ha möjlighet att utveckla då hon
              har begärt replik.
            </seg>
          </u>
          <note type="speaker" n="588ee8e6">
            Anf. 36 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-4" n="6fe163ad">
            <seg n="31be450e">
              Herr talman! Gustav Fridolin, Miljöpartiet och vi i alliansen
              har i olika sammanhang kunnat hitta en samsyn när det gäller tillkännagivanden.
              Vi har också kritiserat när regeringen sagt sig vara ointresserad
              av att fullfölja dem.
            </seg>
            <seg n="061c77a3">
              Ta frågan om folkinitiativ. Ta frågan om indelningsärenden. Det
              handlar inte om tyckande. Bilden måste också vara att det inte
              är en legär behandling från regeringens sida, att man verkligen
              söker hörsamma och pröva.
            </seg>
            <seg n="15d4ef1e">
              I det här ärendet, inte minst när det gäller frågan om könsneutral
              lagstiftning, säger majoriteten att lagutskottet i sina motiveringar
              för tillkännagivandet öppnar upp för andra alternativ än en parlamentarisk
              utredning. Är detta inte att söka, tycka, från majoritetens sida
              om vad som var kammarens uppfattning? Det är ett tyckande som
              inte stämmer överens med den beslutsmening som fanns i det tillkännagivandet.
            </seg>
            <seg n="457e5b74">
              Herr talman! I den promemoria som utskottet har fått i den här
              delen från Justitiedepartementet går det att läsa att det har
              förevarit en gemensam beredning i Regeringskansliet, att samråd
              har skett med de socialdemokratiska ledamöterna i lagutskottet,
              men också överläggningar med företrädare för Vänsterpartiet och
              Miljöpartiet. Däri torde det ligga, herr talman, att inte Miljöpartiet
              nu anser att det finns skäl att rikta kritik utan man nöjer sig
              med den flata formulering som finns i utskottets ställningstagande.
              Det gäller också på den här punkten, eftersom vi i andra sammanhang
              brukar vara mycket kritiska mot förfaringssättet att låsa in sig
              med någon företrädare från ett utskott och samtala. Det är också
              en källa till kritik.
            </seg>
          </u>
          <note type="speaker" n="e2b71c4e">
            Anf. 37 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-6" n="79602c91">
            <seg n="d5667e8d">
              Herr talman! De flata uttalanden som Kerstin Lundgren kritiserar,
              de meningar jag läste upp, rådde det total enighet om tidigare
              i utskottet. Det har gällt hur man ser på tillkännagivanden. Nu
              har det plötsligt blivit flata uttalanden. Jag hoppas att Kerstin
              kan ta tillbaka detta. Hur vi ser på tillkännagivanden återfinns
              såväl i majoritetsställningstagandena som i reservationerna.
            </seg>
            <seg n="9e80ee98">
              Sedan kommer vi till frågan om regeringen i dessa två frågor
              har uppfyllt de krav som vi gemensamt har på tillkännagivanden.
              Där hänvisar Kerstin Lundgren bakåt i tiden till två frågor, nämligen
              folkinitiativet och indelningsärendena. Jag har varit mycket tydlig,
              och har fortsatt att vara tydlig, om att jag inte ansåg eller
              anser att regeringen efterlever de kriterier konstitutionsutskottet
              har satt upp på tillkännagivanden. I de här två frågorna gör jag
              bedömningen att regeringen faktiskt har gjort det.
            </seg>
            <seg n="58862564">
              I frågan om en könsneutral äktenskapslagstiftning har lagutskottet
              anfört att man lämpligen bör ge en parlamentarisk utredning i
              uppdrag att titta på detta. Lämpligen bör. Då ansåg regeringen
              att man lämpligen borde göra det på ett annat sätt. Jag tycker
              att det var en felaktig bedömning av regeringen, men det låg på
              regeringen att göra den bedömningen utifrån den öppning som lagutskottet
              hade redovisat.
            </seg>
            <seg n="12112a13">
              Kerstin påstår jag tror inte att hon tror det, men hon påstår
              sig tro att detta ska ha att göra med att regeringen har haft
              överläggningar med företrädare från Vänsterpartiet och Miljöpartiet.
              Kerstin tror stort om den socialdemokratiska regeringen. Varför
              skulle den ha överläggningar med oss om det som ligger på den
              ensamt att besluta om, det vill säga exakt hur formen för en utredning
              ska gå till? Det överläggningarna handlade om var givetvis de
              direktiv som utarbetades till den utredning som faktiskt kom till
              stånd.
            </seg>
          </u>
          <note type="speaker" n="b789fcec">
            Anf. 38 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-5" n="6fe163ad">
            <seg n="75ec103e">
              Herr talman! Där ser man hur Miljöpartiet hanterade sina överläggningar
              i den delen, det vill säga man nöjde sig med att diskutera direktiven
              inte formerna för själva utredningen. Det må väl vara något som
              faller tillbaka på Miljöpartiets arbete och prioriteringar. Det
              är speciellt spännande med tanke på att Miljöpartiet var med och
              bildade majoritet i kammaren.
            </seg>
            <seg n="a1ee7b51">
              Herr talman! Det är intressant om konstitutionsutskottet ska
              jobba för att verkligen söka öppningarna i ett uttalande från
              ett utskott eller om vi ska hävda det som blev kammarens beslut,
              det vill säga att tillsätta en parlamentarisk utredning och att
              det ska ankomma på regeringen att tillkalla den utredningen.
            </seg>
            <seg n="bc197db8">
              Här tycker jag att mot bakgrund av det som framförts från Justitiedepartementet,
              och vad Gustav Fridolin säger, att detta är ett sätt att öppna
              dörren för en minimalistisk efterlevnad av tillkännagivanden,
              vilket Miljöpartiet i det här ärendet medverkar till. Det är i
              den delen det är en för låg nivå i det ställningstagande utskottet
              gör. Jag beklagar att Miljöpartiet i det här fallet väljer att
              bekräfta en sådan minimalistisk hållning.
            </seg>
          </u>
          <note type="speaker" n="64ab6c07">
            Anf. 39 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-7" n="79602c91">
            <seg n="8b8061fc">
              Herr talman! Det är givetvis så att när vi granskar och gör en
              bedömning av de tillkännagivanden som har riktats måste vi titta
              på vad tillkännagivandena faktiskt innehåller. Innehåller tillkännagivanden
              faktiskt meningar som: Enligt utskottets uppfattning bör lämpligen
              en parlamentariskt sammansatt utredning ges detta uppdrag där
              olika aspekter på denna fråga då är det att ge en öppning till
              regeringen att tillsätta något annat än en parlamentarisk utredning.
            </seg>
            <seg n="5a650454">
              Jag tycker inte att den öppningen var den bästa. Jag kan tycka
              att lagutskottet borde ha uttryckt sig tydligare. Men nu uttryckte
              man sig på detta sätt, och det är det vi har att bedöma.
            </seg>
            <seg n="2c464ce9">
              Centerpartiets Kerstin Lundgren tror starkt på den socialdemokratiska
              regeringens vilja att tala om det som det ligger enkom på dem
              att fatta beslut om med Vänsterpartiet och Miljöpartiet. Sedan
              tror hon plötsligt stort på min och min partikamrat Ulf Holms
              förmåga att vara tysta när vi samtalar med regeringen. Jag trodde
              att Kerstin Lundgren har träffat mig fler gånger än så. Det var
              självfallet så att när överläggningar i dessa ärenden skedde förde
              Miljöpartiet och Vänsterpartiet fram att man inte tyckte att det
              var vettigt att lägga detta på en särskild utredare, att man hade
              tyckt att det varit mycket bättre att göra så som också utskottet
              föredrog, nämligen att lägga det på en parlamentarisk utredning.
              Men den frågan låg det på regeringen att besluta om.
            </seg>
          </u>
          <note type="speaker" n="b15594aa">
            Anf. 40 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-3de4fd47405e7dde-3" n="8d4f7a49">
            <seg n="4f07930d">
              Herr talman! Om nu Gustav Fridolin och Miljöpartiet så gärna
              vill ha en snabbt tillsatt parlamentarisk utredning om socialförsäkringssystemet
              förstår jag kanske inte riktigt varför han inte följer upp det
              tillkännagivande som ändå riksdagen avgav och som ni röstade för.
              Det synes en aning ologiskt.
            </seg>
            <seg n="58891a4f">
              Sedan är det ju så, när man tittar på motiven för att regeringen
              inte gör som riksdagen säger i det här fallet, att regeringen
              inte finner att de politiska eller parlamentariska förutsättningarna
              föreligger för att nu, det vill säga snabbt, tillsätta en sådan
              här utredning. Man hoppas på att de förutsättningarna ska föreligga
              när utredaren Hedborg är klar med sitt utredningsuppdrag. Och
              varför bedömer man dem inte föreligga? Jo, det är Moderaternas
              socialförsäkringspolitik som ligger till grund för regeringens
              bedömning. Men vi har inte motsatt oss att delta i en sådan utredning
              i alla fall. Vi har inte fått någon förfrågan. Att regeringen
              tror att det skulle bli lättare att få sådana parlamentariska
              förutsättningar om två år, som man tror och antyder, förvånar
              mig.
            </seg>
            <seg n="1ea56349">
              Låt mig sedan säga att i skrivelse 75, det är det vi reagerar
              på också, konstateras att tillkännagivandet om en parlamentarisk
              utredning av regeringen anses som slutbehandlat. Vi tycker inte
              det. Vi vill ju ha en utredning med en gång, men regeringen motsätter
              sig detta. Det är alltså att uppfatta som lite trots, tycker jag
              man kan säga.
            </seg>
          </u>
          <note type="speaker" n="7c67df1f">
            Anf. 41 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-8" n="79602c91">
            <seg n="93ecc3ce">
              Herr talman! När den moderata politiken, eller åtminstone retoriken,
              snarast liknar den gamla barnsången om kråkan som än slank hit,
              än slank dit, är det kanske en rimlig analys att göra att socialförsäkringspolitiken
              ser annorlunda ut om två år. Vi får väl se.
            </seg>
            <seg n="a2d4f87c">
              Möjligen var det så att jag var otydlig i mitt anförande. Möjligen
              var det så att den poäng jag vill göra inte riktigt gick fram.
              Därför tackar jag Henrik S Järrel för att han så tydligt illustrerar
              min poäng.
            </seg>
            <seg n="8c2470cb">
              Det är ju faktiskt så att vi som ville ha en parlamentarisk utredning
              såväl om en könsneutral lagstiftning som om socialförsäkringarna
              också måste se, när det hamnar i konstitutionsutskottet, vilka
              de rättsliga grunderna är för att regeringen har agerat som den
              gjort. Då måste vi också titta på vad utskottet, riksdagen, har
              uttalat tidigare om tillkännagivanden.
            </seg>
            <seg n="62155e71">
              När Henrik talar om att man ska följa upp det man tidigare har
              sagt säger han: Gör inte en rättslig granskning. Titta inte på
              det där med principerna och vad utskottet tidigare har sagt. Följ
              nu upp det här. Kritisera regeringen så att den banne mig gör
              det den skulle ha gjort, det vi tycker att den skulle ha gjort,
              det som det är vår politiska åsikt att den skulle ha gjort så
              snabbt som möjligt. Men det är inte konstitutionsutskottets roll.
              Konstitutionsutskottets roll är en annan. Den är att titta just
              på den rättsliga regleringen inte att följa upp tillkännagivanden
              från andra utskott.
            </seg>
            <seg n="08394087">
              Vi har tittat på de rättsliga regleringarna, eller det som utskottet
              har påpekat tidigare, och vi har kunnat konstatera att i de här
              två frågorna finns det inte fog för konstitutionell kritik av
              regeringen. Politisk kritik har jag riktat flera gånger i mina
              anföranden och inlägg.
            </seg>
          </u>
          <note type="speaker" n="9f8a29b9">
            Anf. 42 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-3de4fd47405e7dde-4" n="8d4f7a49">
            <seg n="de52a6c5">
              Herr talman! Problemet är som sagt att
            </seg>
            <seg n="7ebcfd98">
              det egentligen inte finns några rättsliga regleringar att falla
              tillbaka på. Det finns, har vi konstaterat, ingen absolut lydnadsplikt
              från regeringens sida. Däremot har regeringen att, som sagt, ändå
              återkomma till riksdagen med besked om hur den ser på saken. Och
              det har regeringen gjort. Man har sagt: Vi tycker inte att det
              är tid att tillsätta den här parlamentariska utredningen nu. Men
              det tycker vi, och det tycker en majoritet av riksdagen. Annars
              skulle det inte ha beslutats, med Miljöpartiets hjälp, att det
              skulle förhålla sig på det sättet.
            </seg>
            <seg n="87970d07">
              Sedan kan vi kritisera regeringen, vilket vi också har gjort
              i reservationen, för att den inte har efterkommit riksdagens besked
              och inte har slutbehandlat den skrivelse som regeringen menar
              att man har slutbehandlat men som vi inte anser att man har slutbehandlat
              genom att man inte har tillsatt den parlamentariska utredning
              som riksdagen har önskat.
            </seg>
          </u>
          <note type="speaker" n="3515f17b">
            Anf. 43 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-9" n="79602c91">
            <seg n="b198eaad">
              Herr talman! Nej, det finns ingen formell rättslig reglering,
              och därför faller man tillbaka på den praxis som konstitutionsutskottet
              har arbetat fram och som därmed blir ett regelverk som regeringen
              har att hålla sig till. Den praxisen är: Utskottet, riksdagen,
              förutsätter att regeringen hörsammar riksdagens tillkännagivanden
              och att regeringen redovisar sina bedömningar för riksdagen om
              de begärda åtgärderna inte vidtas. I det senaste inlägget från
              Henrik S Järrel, den som vill kan läsa det i protokollet efteråt,
              var Henrik mycket tydlig på att han ansåg att regeringen just
              hade informerat om de bedömningar den hade gjort för att de begärda
              åtgärderna inte hade vidtagits. Alltså hade man uppfyllt det regelverk
              som riksdagen har satt upp.
            </seg>
            <seg n="01200b98">
              Det Henrik vill göra är att utvidga regelverket, att lägga till
              nya regler som gör det svårare för regeringen att agera när den
              har fått ett tillkännagivande. Jag kan tycka att det möjligen
              kan vara en positiv väg framåt, men det bör inte göras i det här
              sammanhanget. Det bör inte göras på ett sådant sätt att man kritiserar
              vad regeringen har gjort tidigare när den faktiskt har följt det
              regelverk som vi har utarbetat. Det bör göras i ett sammanhang
              där man tittar på hela forumet, hela förhållandet mellan riksdag
              och regering. Och som av en händelse tittar vi just nu på förhållandet
              mellan riksdagen och regeringen i Grundlagsutredningen. Och som
              av en händelse har utskottet, om jag inte missminner mig dessutom
              i enhällighet, uttalat sig om att man där särskilt bör titta på
              vad som sker vid tillkännagivanden. Det är positivt på ett sätt.
              Vi kanske slipper den här typen av debatter i framtiden.
            </seg>
            <seg n="6e86a693">
              Justitieminister Thomas Bodströms hantering av arbetet med säkerheten
              på fängelser (avsnitt 2.3)
            </seg>
          </u>
          <note type="speaker" n="14ca02b6">
            Anf. 44 LISELOTT HAGBERG (fp):
          </note>
          <u who="liselott_hagberg_0b2a5f" xml:id="i-99f8fb6fee68bd24-0" n="6f67b580" next="i-bc8413fe173c7ee3-0">
            <seg n="08cbad74">
              Herr talman! Den här anmälan handlar om justitieminister Thomas
              Bodströms hantering av arbetet med säkerheten på fängelserna.
              Regeringen styr riket genom sina myndigheter, och regeringen gör
              det genom att den fattar beslut om direktiv och regleringsbrev
              till myndigheterna. Det gör den genom kollektiva beslut. Regeringsformen
              uttrycker att myndigheterna lyder under regeringen, och det här
              betyder ju att enskilda ministrar inte har någon befälsrätt över
              myndigheterna.
            </seg>
          </u>
          <note n="d2612955">
            I maj 2003 gav regeringen Kriminalvårdsstyrelsen i uppdrag att
            tillskapa fler häktes- och anstaltsplatser med flexibel användning
            i fråga om säkerhet och beläggning. I regleringsbrevet för 2004
            gav regeringen Kriminalvårdsstyrelsen i uppdrag att arbeta för
            att platskapaciteten vid häkten och anstalter skulle utnyttjas
            effektivt. Det gavs också i uppdrag till Kriminalvårdsstyrelsen
            att redovisa långsiktig planering, hur intagna skulle förhindras
            från att använda mobiltelefoner, att redovisa vilka åtgärder som
            vidtagits vad gäller inpasseringskontroll, säkerhet etcetera.
            Redovisningen av de här uppdragen skulle äga rum den 1 oktober
            2004.
          </note>
          <u who="liselott_hagberg_0b2a5f" xml:id="i-bc8413fe173c7ee3-0" n="6f67b580" prev="i-99f8fb6fee68bd24-0">
            <seg n="7f7060b0">
              Det fanns således formulerade uppdrag från regeringens sida.
              Men från augusti 2003 till september 2004 inträffade en rad händelser
              inom anstalterna. Det förekom alltså ett antal rymningar, fritagningar
              och så vidare. Och under sommaren 2004 inträffade ett par sådana
              här händelser med ganska kort intervall.
            </seg>
            <seg n="0835e20d">
              Justitieministern uttalade då i medier att kontakterna mellan
              Justitiedepartementet och Kriminalvårdsstyrelsen nu skulle bli
              tätare för att man verkligen skulle ta reda på att Kriminalvårdsstyrelsen
              satte just säkerhetsarbetet högst upp på prioriteringslistan.
              Säkerhetsarbetet fanns redan där som ett uppdrag till Kriminalvårdsstyrelsen,
              vilket också skulle redovisas under hösten, närmare bestämt i
              oktober, som jag har sagt tidigare. Ändå var ministern nödgad
              att på ett informellt sätt styra myndigheternas arbete vad gäller
              just säkerhetsfrågorna genom veckovisa kontakter.
            </seg>
            <seg n="ea459a54">
              Vid konstitutionsutskottets utfrågning med justitieministern
              framkom det att arbetet inom kriminalvården sköttes på ett alldeles
              utmärkt sätt och enligt de direktiv och regleringsbrev som regeringen
              gett till Kriminalvårdsstyrelsen. Ändå bar det sig inte bättre
              än att en dialog mellan Justitiedepartementet och Kriminalvårdsstyrelsen
              ledde fram till att Kriminalvårdsstyrelsens generaldirektör Lena
              Häll Eriksson avgick.
            </seg>
            <seg n="98d23b16">
              Då, herr talman, tycker jag att det är intressant att notera
              att justitieministern och faktiskt också en utskottsmajoritet,
              som det verkar så här långt, tycker att det är helt okej att en
              enskild minister tar sig rätten att ta initiativ till att på ett,
              som man kan uppfatta, styrande sätt följa hur en myndighet sköter
              ett av de uppdrag som den har fått via regleringsbrev av regeringen
              som kollektiv. Det handlar om täta och veckovisa kontakter och
              om att på så sätt påtvinga, kan man säga, en myndighet att sätta
              ett av uppdragen högst på prioriteringslistan.
            </seg>
            <seg n="5bf518b2">
              Det är också intressant att notera hur en dialog mellan Justitiedepartementet
              och kriminalvården kunde leda fram till att Lena Häll Eriksson
              lämnade sitt uppdrag som generaldirektör inom Kriminalvårdsstyrelsen
              när hon, enligt ministerns egen utsago, skötte det uppdrag hon
              fått av regeringen på ett alldeles utmärkt sätt.
            </seg>
            <seg n="268506c4">
              Jag vill avslutningsvis fästa uppmärksamhet på att det är väldigt
              viktigt att regeringen styr myndigheterna via just kollektiva
              beslut, eftersom det står så i våra grundlagar, och att regeringen
              också måste ta ansvar för de utnämningar som den gör via den utnämningsmakt
              som åvilar regeringen.
            </seg>
          </u>
          <note type="speaker" n="38633b32">
            Anf. 45 BARBRO HIETALA NORDLUND (s):
          </note>
          <u who="barbro_hietala_nordlund_dd7388" xml:id="i-5d717dae336e8bfd-0" n="34317054">
            <seg n="574ad30b">
              Herr talman! I anmälan till den här granskningen anges det helt
              riktigt att ett statsråd har både rätt och skyldighet att noga
              följa utvecklingen inom de myndigheter som ligger inom statsrådets
              ansvarsområde. Vidare pekar anmälaren, också det helt riktigt
              och rätt, på att det finns ett gränsland mot ministerstyrelse.
            </seg>
            <seg n="8150844d">
              Den här frågan om relationen mellan regeringen och myndigheterna
              och ämbetsverken är ett återkommande granskningsområde för konstitutionsutskottet.
              Och det är en bärande och viktig princip i vårt statsskick att
              enskilda ministrar inte ägnar sig åt detaljstyrning av verksamheten
              i verk och myndigheter. Samtidigt har KU markerat vid åtskilliga
              tillfällen, i tidigare betänkande och även i det här betänkandet,
              att det finns ett stort behov av informella kontakter och informationsutbyte
              mellan regeringen och förvaltningsmyndigheterna.
            </seg>
            <seg n="de930f84">
              Herr talman! Jag tror nog att reservanterna på den här punkten
              gärna hade velat rikta kritik mot ministern i den här frågan,
              men det finns faktiskt inte något belägg för att man ska kunna
              göra det. Därför har de inte heller gjort det. I stället har reservanterna
              valt att i en reservation stryka under vikten av vad utskottet
              faktiskt redan har formulerat. Sedan varnar man för vad som kan
              eller skulle kunna uppfattas som ministerstyre, alltså detta att
              ministern ökade sin uppmärksamhet och att han hade ett tätare
              informationsutbyte tiden efter de dramatiska händelserna med rymningar.
            </seg>
            <seg n="77190c2a">
              Frågan om risk för ministerstyre i de informella kontakterna
              har utskottet kommenterat i ett tidigare betänkande, och, som
              sagt, vi lyfter också fram det i dagens betänkandetext. Därför
              känns den här reservationen tunn, helt enkelt.
            </seg>
            <seg n="43adc0a1">
              Efter vår granskning, efter vår utfrågning, är det min mening
              att det stiger fram en bild av en engagerad, kunnig, ansvarstagande
              justitieminister som också visar insikter och vaksamhet gentemot
              risken för just ministerstyrelse och dess gränslands fallgropar.
            </seg>
          </u>
          <note n="9694c433">
            Herr talman! Jag yrkar på godkännande av utskottets anmälan.
          </note>
          <note type="speaker" n="e0118d1f">
            Anf. 46 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-2332441cb6cd6ce0-0" n="6f67b580">
            <seg n="e151343e">
              Herr talman! Vad jag tycker är viktigt att notera och det är
              en slutsats vi kan dra av hela den här granskningen även om den
              är uppstyckad i delar är att vi börjar kunna se ett mönster som
              jag tycker att vi bör vara vaksamma på. Det talas om att ett ansvarstagande
              bygger på att man har tät informationsinhämtning. Och vi har ett
              ärende senare som handlar om en skolrapport där det finns ett
              liknande sätt att benämna täta kontakter mellan myndigheter och
              departement.
            </seg>
            <seg n="97380a15">
              Det är så lätt att falla undan och säga: Informationsinhämtning
              måste väl departementen kunna ägna sig åt. Men det finns en fara
              när man bara använder det på ett förtäckt sätt, för att faktiskt
              påverka. Jag tycker att det som är allvarligt i det här fallet
              är när departementets informationsinhämtning tätnar efter ett
              kritiskt skede. Det är precis vad jag tycker har skett i det här
              fallet. Och man kan dra parallellen med det ärende vi senare ska
              debattera om en återtagen skolrapport. När det hettar till blir
              den här informationsinhämtningen tätare, och man fokuserar på
              ett visst område, som i det här fallet, på säkerheten.
            </seg>
          </u>
          <note type="speaker" n="cc12748c">
            Anf. 47 BARBRO HIETALA NORDLUND (s) replik:
          </note>
          <u who="barbro_hietala_nordlund_dd7388" xml:id="i-5d717dae336e8bfd-1" n="34317054">
            <seg n="6d1f46dc">
              Herr talman! När det gäller just det här med riskerna omkring
              de informella kontakterna har vi en gemensam samsyn. Vi har också
              uttryckt den i utskottets betänkande, att det finns anledning
              till extra vaksamhet och försiktighet.
            </seg>
            <seg n="e175c869">
              När det är sagt kan jag inte låta bli, herr talman, att också
              göra en reflexion. Tänk om justitieministern inte hade låtit hålla
              sig informerad, inte hade intensifierat kontakterna efter rymningarna!
              Då är det högst troligt, eller jag är säker på, att vi hade haft
              en granskningsanmälan som krävt att vi skulle titta på ministerns
              passivitet. Vi skulle då också ha anledning att kommentera den
              avsaknad på kommunikation och dialog som fanns från ministerns
              sida.
            </seg>
            <seg n="19d220a6">
              Detta var avsett att vara informationsutbyte. Vår utfrågning
              och vår granskning visar också att den rågången höll ministern
              i detta granskningsärende på ett professionellt sätt.
            </seg>
          </u>
          <note type="speaker" n="a78fcffb">
            Anf. 48 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-2332441cb6cd6ce0-1" n="6f67b580">
            <seg n="159aa520">
              Herr talman! Det saknades faktiskt inte direktiv till Kriminalvårdsstyrelsen
              från Justitiedepartementet. Det hade getts direktiv vid olika
              tillfällen, men vid de tillfällena hade man inte uttalat att det
              var säkerheten som skulle sättas högst. Debatten om att det har
              brustit i säkerheten på anstalterna får väl tas i ett annat sammanhang.
              Debatten just om kriminalvårdens arbete och säkerheten på anstalter
              och rymningar och sådant passar ju inte in här, eftersom det inte
              är det vi granskar.
            </seg>
            <seg n="32aa3b7f">
              Men det fanns faktiskt tydliga direktiv, och säkerheten fanns
              med som en av de frågor som man skulle arbeta med. Det förekom
              också kontakter månatligen. Jag tycker att det är svårt att komma
              ifrån det som justitieministern själv gav uttryck för vid de muntliga
              utfrågningar som vi i konstitutionsutskottet företog med honom.
            </seg>
            <seg n="5873d883">
              Han sade både där och i medierna att det var säkerheten som nu
              skulle sättas högst på dagordningen. Det var därför också dialogen
              tätnade, för att försäkra sig om att det var säkerheten som stod
              högst på dagordningen. Har vi någon tilltro till våra myndigheter
              och de människor som regeringen utnämner som generaldirektörer
              och så vidare får vi väl förutsätta att de kan tänka själva och
              prioriterar det arbete som de anser vara viktigast.
            </seg>
          </u>
          <note type="speaker" n="1e40d600">
            Anf. 49 BARBRO HIETALA NORDLUND (s) replik:
          </note>
          <u who="barbro_hietala_nordlund_dd7388" xml:id="i-5d717dae336e8bfd-2" n="34317054">
            <seg n="ae30e1fc">
              Herr talman! Alldeles riktigt så var det. Säkerhetsarbetet var
              igångsatt, och riktlinjerna för det hade formulerats i direktiv,
              regleringsbrev och så vidare. Det som var ministerns både intresse
              och ansvar i det här sammanhanget var att i en dialog få information
              om hur säkerhetsarbetet gick framåt. Det känns alldeles naturligt
              att det, med tanke på de yttre dramatiska händelserna och inte
              minst med tanke på hur den allmänna debatten gick i gång efter
              rymningarna, sågs som extra viktigt att ministern skulle vara
              uppdaterad och informerad om hur arbetet, med de intentioner som
              tidigare uttalats, fortskred.
            </seg>
            <seg n="1f5bf32f">
              Ministern meddelade i vår utfrågning att det var hans avsikt.
              De här kontakterna, som intensifierades under en kort period,
              klingade av och blev så småningom till de normala månatliga kontakterna.
            </seg>
            <seg n="9815f9d5">
              Den utveckling som Liselott Hagberg gav uttryck för inledningsvis
              i replikskiftet, att det här kan leda till någonting som vi inte
              gillar, är nog att dra lite väl höga växlar på just den här granskningen
              och den här frågan. I övrigt är vi överens om att gränslandet
              ska vi ha stor vaksamhet och bevakning på.
            </seg>
          </u>
          <note type="speaker" n="28e28653">
            Anf. 50 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-1" n="98b8ccda">
            <seg n="1d629b5c">
              Herr talman! Det finns kanske inte så väldigt mycket att tillägga
              efter Barbro Hietala Nordlunds olika inlägg. Jag tycker att hon
              på ett utmärkt sätt har argumenterat för den ståndpunkt som uttrycks
              i utskottets betänkande, även om jag personligen inte fullt ut
              skulle gå i god för justitieministerns kompetens på olika områden.
              Men jag håller helt med om att reservationen i detta ärende är
              tunn, oerhört tunn. Den är närmast genomskinlig. Det är oerhört
              svårt att se vari substansen egentligen består. Det blev inte
              så mycket mer substans när Liselott Hagberg höll sitt anförande.
            </seg>
            <seg n="6cc2e546">
              Här har vi återigen en fråga som handlar om gränsdragning runtomkring
              regeringen. Nu handlar det om förhållandet mellan regeringen och
              myndigheterna. Det finns tydligt redogjort för hur regeringsformen
              reglerar detta och hur vi i olika uttalanden från konstitutionsutskottet
              har sett på det genom tiderna.
            </seg>
            <seg n="bf00d56f">
              Det är inte så att regeringsformens syfte är att minimera regeringens
              möjligheter att styra riket. Det här med oberoende myndigheter
              betyder inte att myndigheterna själva bestämmer vilken politik
              som ska föras. Myndigheterna är myndigheter under regeringen och
              därmed ett verktyg för den demokratiska politiska makten i det
              här landet. På något annat sätt kan det naturligtvis inte vara.
            </seg>
            <seg n="fde48f70">
              Det den här anmälan tar fasta på är det som skedde för ungefär
              ett år sedan. Vi fick ett antal spektakulära rymningar på olika
              fängelser. Det var väl inte Bodström personligen som låste upp,
              men vi fick i alla fall en debatt kring hans person. Det var väl
              kanske inte så konstigt. Jag tycker heller inte att det är så
              konstigt om regeringen och justitieministern i ett sådant läge
              lägger sig vinn om att ha nära kontakt med de myndigheter som
              är ansvariga för kriminalvården. Att inte, som det har antytts
              här, göra det skulle möjligtvis kunna vara skäl för kritik mot
              justitieministern. Både i sådana här lägen och generellt har regeringen
              och ministern personligen ett krav på sig att vara informerade
              om vad som sker ute i myndigheterna.
            </seg>
            <seg n="3c8f3a61">
              Det finns också, tycker jag, ett rimligt krav från myndigheternas
              sida att bli informerade om hur den ansvariga ministern och det
              ansvariga departementet och regeringen ser på olika saker, utan
              att detta ska uppfattas som något slags otillåten styrning. Om
              vi driver den här linjen alltför långt det gör ni inte i reservationen,
              för där säger ni nästan ingenting i linje med de inlägg som har
              varit här hamnar man i ett läge där vi inte längre kan ställa
              regeringen till ansvar för vad som sker i det här riket, i myndigheterna
              och så vidare. Det är regeringen vi ska ställa till ansvar, inte
              myndigheterna. För att vi ska kunna ställa regeringen till ansvar
              för något måste man ha rimliga möjligheter att styra riket och
              i den form som regeringsformen uppställer också styra över myndigheterna.
            </seg>
            <seg n="f19fbe8f">
              Deklaration gällande samarbete med USA på krigsmaterielområdet
              (avsnitt 2.4)
            </seg>
          </u>
          <note type="speaker" n="a3cb5928">
            Anf. 51 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-2" n="98b8ccda">
            <seg n="84a2f257">
              Herr talman! Jag tror att jag kan vara ganska så kortfattad i
              detta ärende, och vår reservation nr 4 är också kort.
            </seg>
            <seg n="8ac37a3a">
              Det finns i den här kammaren olika uppfattningar i sak om vapenexporten
              hur den ska utformas, om den ska finnas över huvud taget och om
              den ska finnas, i så fall till vilka länder och vilken typ av
              länder det är möjligt att exportera vapen. Där finns det som sagt
              olika uppfattningar i den här kammaren.
            </seg>
            <seg n="dc0c7132">
              Men vi har en lagstiftning i botten. Det finns även olika uppfattningar
              om hur denna lagstiftning rimligen bör tolkas. Det är inte världens
              mest tydliga lagstiftning. Dels finns riktlinjer uttryckta i riksdagens
              beslut som är ganska så restriktiva när det gäller vapenexport
              och till synes förhindrar vapenexport till exempel till länder
              som bedriver folkrättsstridiga anfallskrig mot andra stater. Dels
              finns i lagstiftningen sådana delar som gör det möjligt för i
              sista hand regeringen att med hänsyn till Sveriges nationella
              intressen, till exempel av goda förhållanden till stater som bedriver
              folkrättsstridiga anfallskrig mot andra länder, ändå låta en myndighet
              tillåta sådan vapenexport. Vi har helt olika uppfattningar i den
              här kammaren om hur man ska se på detta.
            </seg>
            <seg n="81bcacd7">
              Det som nu är på bordet gäller ett avtal, en deklaration, mellan
              USA och Sverige om samarbete på krigsmaterielområdet. Det är i
              sig inte något som kräver något särskilt exporttillstånd eller
              några sådana beslut i enlighet med lagstiftningen för vapenexport.
              Men givet den tolkning av gällande lagstiftning som vi i Vänsterpartiet
              och Miljöpartiet gör följer av detta givetvis att en sådan här
              deklaration och ett sådant här samarbete inte kan anses vara rimligt.
              Det föranleder därför enligt vår uppfattning kritik från riksdagens
              sida.
            </seg>
          </u>
          <note type="speaker" n="7e39b39b">
            Anf. 52 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-10" n="79602c91">
            <seg n="8e9b4e52">
              Herr talman! Sverige har varit en internationell röst för fred,
              för de utsatta i vår värld och för global rättvisa. Kanske är
              det därför som svenskar känner sig så illa till mods när man upplever
              att det tydliga motstånd mot krig som man till exempel visade
              i de stora folkliga manifestationerna inför USA:s angreppskrig
              mot Irak inte får ett reellt uttryck i den förda politiken. Vi
              har sett vilken ilska som riktas mot den svenska vapenexporten
              till krigförande länder. Vi har sett hur irriterad man har varit
              från stora grupper i samhället för att den svenska försvarsmakten
              aktivt deltar i kriget i Irak genom att låna ut sin försvarsmateriel
              till de krigförande länderna.
            </seg>
            <seg n="51ed9aad">
              Göran Magnusson sade i den inledande rundan här att för vissa
              kanske den största vinsten med en KU-anmälan är notisen i tidningar
              dagen efter.
            </seg>
            <seg n="01cb3034">
              Jag tror inte riktigt att det är på det sättet, men det är klart
              att man uppskattar uppmuntran. När jag gjorde den anmälan som
              vi nu har att granska följde på det att jag fick hundratals rosvykort
              från medlemmar i Svenska freds- och skiljedomsföreningen. De tyckte
              att det var bra att någon anmälde till granskning förhållandet
              med den deklaration som vi nu granskar.
            </seg>
            <seg n="2143b363">
              Varför säger jag allt detta? Vad har det med de konstitutionella
              grunderna att göra? Vad har den folkliga irritationen över Sveriges
              lama inställning till kriget i Irak och USA:s krigspolitik med
              den formella granskningen att göra?
            </seg>
            <seg n="0c6ba1b2">
              Jo, därför att den folkliga inställningen har kommit att spegla
              den lagstiftning som vi har fått. Även om det har funnits de som
              har velat ändra på den så har Sverige faktiskt en lag som i princip
              förbjuder vapenexport till krigförande länder.
            </seg>
            <seg n="4944bf21">
              Det är klart att det finns dispenser från en sådan lag. Det är
              klart att det finns undantag. Men när undantagen börjar bli en
              majoritet av krigsmaterielexporten och när mer vapen exporteras
              på basis av undantag från regeln än på basis av huvudregeln uppfylls
              inte lagstiftarens intention. Då blir dispensen huvudregel och
              lagen undantag.
            </seg>
            <seg n="3399e3aa">
              Detta har vi granskat år ut och år in, kan man nästan säga. Inte
              minst granskade vi det just efter kriget mot USA, då det stod
              klart att Sverige inte tänkte avbryta sin vapenexport utan tvärtom
              utöka den. Under de föregående åren har Sverige dubblat sin vapenexport
              till de krigförande länderna. Då sade utskottets majoritet man
              var inte enig till exempel i betänkande 2003/04:KU20 att det inte
              fanns fog för kritik från konstitutionell synpunkt gällande regeringens
              agerande. Det var på den något tunna grunden att regeringen helt
              enkelt inte har agerat för att meddela ytterligare föreskrifter
              om överlämnande av exportärenden till regeringen och alltså inte
              har velat eller kunnat påverka vapenexporten.
            </seg>
            <seg n="388f2154">
              Om man nu alltså inte kan diskutera vad regeringen inte har gjort
              så måste man rimligtvis kunna diskutera vad den faktiskt har gjort.
              Och regeringen har faktiskt skrivit ett avtal i form av en deklaration
              av principer med hökarnas hök i den amerikanska administrationen,
              Donald Rumsfeld.
            </seg>
            <seg n="6b1a429c">
              Låt oss titta närmare på avtalet och på några delar av det. Det
              står till exempel om tillgodoseende av säkerhet vid behov av materiel
              och att båda parter kräver garantier för att den andra parten
              ska underlätta anskaffning av överenskomna försvarsartiklar eller
              försvarstjänster och att parterna medger att denna leveransgaranti
              är lika viktig för industrin som den är för regeringarna om industrin
              ska kunna anpassa sig till globaliseringsprocessen. Där står vidare
              att parterna utifrån en gemensam grund ska sträva efter att minska
              hinder i form av lagar och förordningar för att optimera konkurrensen
              på marknader med främjande av handel av försvarsmateriel.
            </seg>
            <seg n="c2ff9eed">
              Det är alltså ett avtal och en deklaration undertecknad av Leni
              Björklund, den svenska försvarsministern, och Donald Rumsfeld,
              den dåvarande amerikanska försvarsministern. Där klargör Sverige
              att man tänker försöka ändra på reglerna och underlätta för vapenexport
              och det till ett land som Sverige inte borde exportera vapen till
              då vår lag i princip förbjuder vapenexport till krigförande länder.
            </seg>
            <seg n="b0cd6b61">
              Detta förfarande ville utskottets majoritet bestående av de borgerliga
              ledamöterna och, tyvärr, de socialdemokratiska ledamöterna fria.
              Miljöpartiet och Vänsterpartiet vill rikta kritik. Jag noterar
              att den socialdemokratiska gruppen i utskottet låter sig representeras
              av den moderata ordföranden.
            </seg>
          </u>
          <note type="speaker" n="632f1273">
            Anf. 53 GÖRAN LENNMARKER (m):
          </note>
          <u who="goran_lennmarker_c3704a" xml:id="i-9471d92aadc25aa2-1" n="464be7fa">
            <seg n="90b34caf">
              Herr talman! Det här var ett ovanligt lätt ärende för KU att
              bedöma. Frågan var om detta avtal strider mot konstitutionen eller
              lagarna. Svaret är att det inte gör det. Det är inte tillståndspliktig
              verksamhet, och alltså får man anse att deklarationen är förenlig
              med svenska föreskrifter rörande vapenexport. Det var ju det som
              anmälan gällde.
            </seg>
            <seg n="5711a599">
              Därmed är frågan avgjord ur konstitutionell och rättslig synpunkt.
              Den innehållsmässiga bedömningen gör inte KU. Den sker på annat
              håll.
            </seg>
          </u>
          <note type="speaker" n="b0dd17fa">
            Anf. 54 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-11" n="79602c91">
            <seg n="9c388f92">
              Herr talman! KU har också att granska huruvida regeringen har
              efterföljt det regelverk som riksdagen har stiftat. Man får väl
              göra olika bedömningar, och de olika bedömningarna har vi tyvärr
              gjort under flera år, som sagt. Två partier anser att man inte
              har efterföljt reglerna när man har tillåtit eller inte agerat
              mot vapenexport till krigförande länder medan andra partier mer
              har sett genom fingrarna eller tolkat lagen eller reglerna på
              ett annat sätt.
            </seg>
            <seg n="33bea749">
              Nu säger ordförande Lennmarker att utskottet inte har att bedöma
              innehållet i den deklaration som har upprättats. Jag skulle vilja
              att du förklarar den mening i utskottsmajoritetens ställningstagande
              som lyder så här: Deklarationen syftar till att befrämja de svenska
              intressena av ett långtgående internationellt försvarsindustriellt
              samarbete för att trygga den svenska materielförsörjningen.
            </seg>
            <seg n="37dd9d3d">
              Varför vill KU:s majoritet slå fast en sådan mening? Varför behöver
              man tydliggöra att man inte bara tycker att deklarationen var
              regelmässigt riktig vilket jag har en annan uppfattning om utan
              att den också var viktig för det svenska intresset av ett långtgående
              internationellt försvarsindustriellt samarbete för att trygga
              den svenska materielförsörjningen? Är det inte utskottsmajoriteten
              som har gått ett steg för långt här, och inte bara tittar på det
              formmässiga utan också på det politiska innehållet?
            </seg>
          </u>
          <note type="speaker" n="43fa967c">
            Anf. 55 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-2" n="464be7fa">
            <seg n="aff90c7b">
              Herr talman! Det är bara för att berätta varför man har ingått
              överenskommelsen. Det är väl en ganska bra beskrivning av varför
              överenskommelsen över huvud taget har ingåtts.
            </seg>
            <seg n="d75d5848">
              Men i grunden är det intressant att se att ni två som reserverar
              er egentligen gör samma bedömning. Ni skriver i er reservation
              att ingåendet av den aktuella deklarationen visserligen formellt
              sett inte har utgjort tillståndspliktig verksamhet enligt lagen
              om krigsmateriel. Just det! Så även i reservationen erkänner ni
              att det nog inte fanns någon grund för KU-kritik i den här delen.
            </seg>
          </u>
          <note type="speaker" n="c6c54fc8">
            Anf. 56 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-12" n="79602c91">
            <seg n="6be844bc">
              Herr talman! Den friskrivande meningen om regeringens agerande
              ska alltså bara tolkas som en liten varudeklaration som är insatt
              för att förklara vad deklarationen syftar till. Det är ju i all
              välmening, även om utskottet vanligtvis brukar ha sådant i recittexten
              och inte i sin egen bedömning.
            </seg>
            <seg n="2bfd81d3">
              Man skulle lika gärna kunna skriva dit att deklarationen innehåller
              principer där det fastslås att Sverige ska underlätta lagmässiga
              hinder för vapenexport till USA. Det vore också en varudeklaration
              och en förklaring av den deklaration som man har ingått. Man skulle
              också kunna skriva in att deklarationen är skriven på ett sådant
              sätt att den uppfattas av stora delar av folket som att Sverige
              ska ändra sin vapenexport i ett läge där det föreligger en utredning
              som föreslår ändringar av vapenexportlagstiftningen. Om man nu
              bara ville göra en liten förklaring av vad deklarationen innehåller
              så kunde man ha skrivit så.
            </seg>
            <seg n="776441bb">
              Det är helt riktigt, herr talman vi konstaterar också att deklarationen
              i sig inte innehåller tillståndspliktig verksamhet. Men om det
              inte är rätt och riktigt i Sverige att exportera vapen till krigförande
              länder kan det inte heller rimligtvis vara rätt och riktigt att
              ansluta till deklarationer med sådana länder där man säger att
              man ska öka vapenexporten till dem.
            </seg>
          </u>
          <note type="speaker" n="ba8f9547">
            Anf. 57 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-3" n="464be7fa">
            <seg n="b2cb9b43">
              Herr talman! Det sista säger man väl inte. Man går igenom skälen
              till att vi ska ha samarbete med USA på krigsmaterielområdet.
              Det är en verksamhet som har pågått i 50 eller 60 års tid. Det
              är en central del i svensk säkerhetspolitik.
            </seg>
            <seg n="15a2a9de">
              Den bedömningen gör inte KU. KU gör den mycket enkla bedömningen
              att detta inte strider mot de lagar och regler som vi har, och
              därför är anmälan fel i den delen. Ni instämmer faktiskt själva
              i er reservation i den bedömningen.
            </seg>
          </u>
          <note type="speaker" n="eaed77fb">
            Anf. 58 INGVAR SVENSSON (kd):
          </note>
          <u who="ingvar_svensson_8b2598" xml:id="i-3eda5d60ef90b0d1-0" n="6ac21104">
            <seg n="f2ed7351">
              Herr talman! Jag har ett par frågor med anledning av den tidigare
              debatten här och med anledning av reservationen i detta ämne.
            </seg>
            <seg n="544a16bc">
              Mats Einarsson talade tidigare om tunna reservationer. Den tunnaste
              reservationen kvantitetsmässigt i betänkandet är just den som
              vi nu diskuterar, om försvarsmaterielsamarbetet med USA. Frågan
              är om det också är en kvalitativt tunn reservation.
            </seg>
            <seg n="1e784282">
              Gustav Fridolin talade här tidigare engagerat om skillnaden mellan
              att göra den rättsliga granskningen och att bedöma den politiska
              lämpligheten. Men plötsligt är det här helt försvunnet. Vad säger
              man i den här reservationen? Jo, att det inte finns någon formell
              kritik att rikta. Ändå säger man, och jag ska citera: Med hänsyn
              till att försvarsarbete med USA för närvarande inte bör förekomma
              förtjänar regeringen emellertid kritik för beslutet att ingå deklarationen.
              Vad är bör förekomma för något om inte ett lämplighetsavgörande,
              och kritik dessutom?
            </seg>
          </u>
          <note type="speaker" n="5c04ab31">
            Anf. 59 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-3" n="98b8ccda">
            <seg n="ef03b2c1">
              Herr talman! Först ett klargörande angående vårt konstaterande
              att den här deklarationen inte kräver exporttillstånd. Nej, det
              är naturligtvis givet, och något annat har vi inte heller hävdat.
              Det ligger lite grann vid sidan av ämnet.
            </seg>
            <seg n="e36274c4">
              Vad jag försökte förklara det gick kanske inte så bra, men jag
              försöker igen är att i den här kammaren finns det olika bedömningar
              av vad den gällande lagstiftningen faktiskt innebär och hur den
              bör tolkas. Det är ju alltid fråga om en tolkning. Jag menar att
              gällande svensk lagstiftning borde tolkas på ett sådant sätt att
              vapenexport till i det här fallet USA inte skulle kunna komma
              i fråga.
            </seg>
            <seg n="4e107fde">
              Mot bakgrund av denna bedömning av hur lagstiftningen egentligen
              ser ut och bör tolkas hamnar vi naturligtvis i ståndpunkten att
              den här typen av deklarationer inte är förenliga med lagstiftningen.
              Nu binder man sig formellt sett inte till speciellt mycket i en
              sådan här deklaration. Det är ju en avsiktsdeklaration. Men låt
              oss bara tänka tanken att deklarationen inte hade ingåtts med
              USA:s försvarsminister utan med försvarsministern i exempelvis
              Nordkorea. Det skulle uppenbart vara i strid med vad alla tycker
              om eventuell vapenexport till Nordkorea. Skulle man då också kunna
              fria det på den grunden att det formellt inte betyder något?
            </seg>
          </u>
          <note type="speaker" n="18430a5d">
            Anf. 60 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-3eda5d60ef90b0d1-1" n="6ac21104">
            <seg n="5ec62afc">
              Herr talman! Det är ett intressant resonemang ett induktivt resonemang,
              skulle man kunna kalla det för. Får jag bara fråga varför man
              inte anger den rättsliga grunden för sitt ställningstagande i
              reservationen? Det finns ingen sådan rättslig grund angiven. Och
              varför står det bör förekomma? Varför står det inte skall förekomma
              om man gör den här tolkningen, Mats Einarsson?
            </seg>
          </u>
          <note type="speaker" n="337f2548">
            Anf. 61 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-4" n="98b8ccda">
            <seg n="c2b03056">
              Herr talman! Om Ingvar Svensson hade varit med på den här reservationen
              och fört fram att man borde skriva skall i stället för bör, tror
              jag nog att både Gustav Fridolin och jag hade kunnat jämka oss.
              Jag skulle tro att det där ordet har att göra med just det som
              jag sade tidigare vad gällde lagstiftning, att man alltid gör
              en tolkning av gällande lagstiftning och att det nästan aldrig
              är helt glasklart hur denna tolkning exakt ska se ut. I den här
              frågan finns naturligtvis, det ska jag erkänna, ett ganska betydande
              sådant tolkningsutrymme just genom det sätt på vilket lagstiftningen
              är utformad.
            </seg>
          </u>
          <note type="speaker" n="effa993f">
            Anf. 62 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-3eda5d60ef90b0d1-2" n="6ac21104">
            <seg n="b9ea3398">
              Herr talman! Det är ganska intressant att Mats Einarsson nu säger
              att det är en osäker tolkning men ändå vill uttala kritik.
            </seg>
          </u>
          <note type="speaker" n="f09bd6f5">
            Anf. 63 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-13" n="79602c91">
            <seg n="1632a8c7">
              Herr talman! I denna fråga, till skillnad mot frågan i den förra
              debatten som jag deltog i, finns det en rättslig reglering att
              falla tillbaka på. I den förra frågan fanns det en konstitutionsutskottets
              praxis som vi kunde tolka. Här finns en rättslig reglering, en
              lagstiftning. Men lagen är så utformad att den i princip förbjuder
              vapenexport till krigförande länder, till diktaturer och en del
              andra länder. Sedan finns det möjlighet att lämna dispens enligt
              den här lagstiftningen.
            </seg>
            <seg n="30e8357d">
              I mitt anförande var jag ganska tydlig med att om det nu blir
              dispens för majoriteten av den exporterade krigsmaterielen, hamnar
              vi i en situation där lagen blir undantag och undantagen blir
              regel, och därmed har lagstiftarens intention frångåtts.
            </seg>
            <seg n="7b15b92f">
              Därför menar vi nu och har tidigare menat att vapenexport till
              krigförande länder och i den här omfattningen inte kan accepteras.
              Den reservation som vi har skrivit ska givetvis tolkas mot bakgrund
              av tidigare ställningstaganden och tidigare utarbetade reservationer.
            </seg>
            <seg n="067c8f7f">
              Jag ställde en fråga tidigare till Ingvar Svenssons kamrat i
              denna och andra frågor, ordförande Lennmarker, om utskottsmajoritetens
              ställningstagande i denna fråga. Utskottsmajoriteten skriver i
              sitt ställningstagande en liten förklarande rad om den här deklarationen,
              fick jag förklarat för mig. Jag tycker att Lennmarker gav ett
              i och för sig intressant svar, så jag borde kanske inte upprepa
              frågan. Men eftersom Ingvar var så intresserad av att skärskåda
              varje ord i reservationen, bör jag väl också upprepa frågan till
              Ingvar: Varför skriver man denna mening i utskottets ställningstagande?
              Varför klargör man i utskottets ställningstagande att deklarationen
              syftar till att befrämja det svenska intresset av försvarsmateriel,
              eller hur det nu stod. Jag har citerat det tidigare i debatten.
            </seg>
          </u>
          <note type="speaker" n="8627fcd4">
            Anf. 64 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-3eda5d60ef90b0d1-3" n="6ac21104">
            <seg n="86d7b645">
              Herr talman! Liksom Lennmarker kan jag bara konstatera att det
              är en deskriptiv del, inte en bedömande del.
            </seg>
            <seg n="0b53dd66">
              Nu försöker Gustav Fridolin krypa undan sitt resonemang om logiken
              när det gäller rättsligt grundat resonemang respektive lämplighetsavgörande.
              Kan Gustav Fridolin svara på varför man i andra sammanhang är
              så väldigt noga med att ha en rättslig grund för att framföra
              kritiska synpunkter när man i det här fallet utan rättslig grund
              kan framföra mycket allvarlig kritik, som det är när man säger
              att det bör förekomma som ett lämplighetsavgörande och i den meningen
              framför kritik som ju är avgörande i KU-granskningen?
            </seg>
          </u>
          <note type="speaker" n="4f12b4e7">
            Anf. 65 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-14" n="79602c91">
            <seg n="ab106e92">
              Herr talman! Men det finns en rättslig grund. Vi har ju den svenska
              lagstiftningen mot vapenexport som i princip förbjuder vapenexport
              till krigförande länder. Vi har en rättslig grund för vår kritik.
              Den är inte utskriven i reservationen, och jag förklarade tidigare
              att anledningen till det självfallet är att reservationen kopplas
              tillbaka till våra tidigare reservationer. Vi skulle möjligen
              kunna fortsätta diskutera hur vi hade kunnat formulera och uttrycka
              reservationen tydligare, men jag tror att det i debatten i vart
              fall har framkommit vilken rättslig grund vi har hänvisat till.
            </seg>
            <seg n="952b3fc6">
              I den förra frågan som jag deltog i diskussionen om, och som
              Ingvar Svensson försöker dra en parallell till, finns ingen rättslig
              reglering, utan det är konstitutionsutskottets praxis som utgör
              någon form av regelverk att hålla sig till. Jag tror att det var
              uppenbart för de flesta att den borgerliga alliansen ville gå
              något längre där. Jag hoppas att Ingvar uppfattat att han trots
              allt fått ett svar på sin fråga nu.
            </seg>
            <seg n="90a423c4">
              Jag fick inget svar på min fråga. Jag frågade varför man har
              med meningen: Deklarationen syftar till att befrämja det svenska
              intresset av ett långtgående internationellt försvarsindustriellt
              samarbete för att trygga den svenska materielförsörjningen. Det
              är något som inte kan tolkas på annat sätt än som ett totalt friskrivande
              av att man ingått den här deklarationen. Ingvar försöker undkomma
              frågan genom att säga att den var enbart deskriptiv. Jaha, men
              varför fanns den då inte med i recittexten?
            </seg>
          </u>
          <note type="speaker" n="4a706d4c">
            Anf. 66 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-3eda5d60ef90b0d1-4" n="6ac21104">
            <seg n="4ecd6b7b">
              Herr talman! Det är ofta så att vi skriver deskriptiva texter
              även i vårt ställningstagande för att förklara vårt ställningstagande.
              Det är inget konstigt med det.
            </seg>
            <seg n="11760850">
              Men nu glider Gustav Fridolin om den rättsliga grunden just i
              det här ärendet. Ni friskriver ju själva detta när ni skriver
              att formellt sett finns det inga invändningar. Ska vi nu ha en
              informell granskning av situationen? Ni har inte angivit någon
              rättslig grund för uttrycket inte bör förekomma. Det finns inte
              heller någon grund för kritikmeningarna.
            </seg>
          </u>
          <note type="speaker" n="87ff1de8">
            Anf. 67 GÖRAN LENNMARKER (m):
          </note>
          <u who="goran_lennmarker_c3704a" xml:id="i-9471d92aadc25aa2-4" n="464be7fa">
            <seg n="ff747391">
              Herr talman! Det här inlägget är mest i folkupplysningens tjänst.
              Jag vill bara säga att Gustav Fridolin refererar fel till lagstiftningen.
              All export av krigsmateriel kräver tillstånd. Det får icke exporteras
              krigsmateriel från Sverige utan tillstånd, oavsett vad det gäller.
              Enligt Gustav Fridolins definition kräver all krigsmaterielexport
              undantagsbeslut, därför att i princip får inget krigsmateriel
              exporteras utan tillstånd.
            </seg>
          </u>
          <note type="speaker" n="f9d97d23">
            Anf. 68 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-15" n="79602c91">
            <seg n="721b2cc5">
              Herr talman! Jag ska försöka ta det här mycket kort. Vi har nog
              samma bild av hur den svenska vapenexportlagen ser ut. All vapenexport
              kräver tillstånd. Tillstånd får beviljas på vissa grunder. Dessa
              grunder förbjuder i princip vapenexport till krigförande länder.
              Sedan kan man ha vissa undantag från dessa grunder, och det är
              dessa undantag som jag pratat om och som nu har vuxit på ett sådant
              sätt att det mesta av vår vapenexport går till länder som man
              faktiskt inte bör exportera vapen till.
            </seg>
          </u>
          <note type="speaker" n="1e41b9e6">
            Anf. 69 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-5" n="464be7fa">
            <seg n="2dbb1791">
              Herr talman! Själva lagstiftningen säger att det krävs tillstånd.
              Sedan har vi riktlinjerna, som riksdagen har uttalat sig om, och
              det är de som ger grunden för hur regeringen ska bevilja sådana
              här tillstånd. Det finns till och med en parlamentarisk nämnd,
              där jag för övrigt själv ingår, som ger råd om detta. Men själva
              lagstiftningen tar inte upp de här frågorna, utan det är riktlinjer
              som är förankrade i riksdagen.
            </seg>
            <seg n="e86f58a1">
              Försvarsminister Leni Björklunds ansvar för jävssituation på
              Försvarsdepartementet (avsnitt 2.7)
            </seg>
          </u>
          <note type="speaker" n="308cab1a">
            Anf. 70 NILS FREDRIK AURELIUS (m):
          </note>
          <u who="nils_fredrik_aurelius_2162bb" xml:id="i-b6c48b2ac71d3f50-0" n="48ee6112">
            <seg n="b1f71994">
              Herr talman! Den bakomliggande händelsen här är alltså ett fall
              av uppenbart jäv på tjänstemannanivå i Försvarsdepartementet.
              Då är det så, som vi alla vet, att enligt förvaltningslagen 12
              § får den som är jävig inte handlägga just det ärendet. Så långt
              är det inte så konstigt.
            </seg>
            <seg n="f4ed9067">
              Sedan är frågan om ministern, departementschefen, kan sägas ha
              något ansvar för den situation som uppstod. Det tycker inte majoriteten,
              utan de tycker att eftersom ministern inte kände till det här
              fallet har hon inget ansvar. Chefen för departementet har alltså
              inget ansvar, för hon kände inte till det här.
            </seg>
            <seg n="3e35f1a1">
              Det är inte nog med det, utan utskottsmajoriteten tillägger en
              lite speciell, och i detta sammanhang egendomlig, formulering.
              Det står så här: Enligt utskottets mening var det en lämplig åtgärd
              av försvarsministern att begära att chefer och handläggare på
              Försvarsdepartementet informeras om jävsbestämmelserna efter att
              händelsen blev känd för henne.
            </seg>
            <seg n="bf04e9fc">
              Betoningen på efter var förstås min. Det var alltså bra att hon
              informerade efter, men det påpekas inte att hon borde ha gjort
              det före och därmed kanske kunnat förhindra den situation som
              uppstod. Det blir ju ett rätt befängt resonemang.
            </seg>
            <seg n="22cc0b8a">
              Grunden i det alternativ till skrivning som fyra borgerliga partier
              står bakom är att vi vill lyfta fram att det finns ett ansvar
              för en myndighetschef, i detta fall en departementschef ett allmänt
              ansvar för att exempelvis en sådan sak som jävsbestämmelserna
              är känd.
            </seg>
          </u>
          <note type="speaker" n="982a901a">
            Anf. 71 KARIN ÅSTRÖM (s):
          </note>
          <u who="karin_astrom_d8e0cd" xml:id="i-715d41b8ea64583e-0" n="a1d6a967">
            <seg n="1ac38bcb">
              Herr talman! I det underlag som vi har inhämtat i det här ärendet
              framgår det ganska klart att en jävssituation har förevarit i
              den upphandling som skedde på Försvarsdepartementet. Det handlade
              alltså om en tjänsteman som ansåg att han var jävig men där han
              i samråd med den militära chefen bedömde att risken för jäv inte
              förelåg utifrån ärendets innehåll.
            </seg>
            <seg n="84e02560">
              Vi anser att det är viktigt att jävsbestämmelserna följs i Regeringskansliet.
              Ingen ska delta i handläggningen av ett ärende om det finns omständigheter
              som riskerar att leda till att förtroendet för opartiskhet rubbas.
            </seg>
            <seg n="04ea03ab">
              Det är också viktigt att förebygga risken för att jäv uppstår,
              genom att man till exempel ger utbildning och kunskaper i förvaltningsrätt
              vid alla rekryteringar som sker. Enligt de upplysningar vi har
              fått till KU ingår det alltid en introduktionsutbildning för alla
              nyanställda i Regeringskansliet. Det finns redan planer på att
              utöka kursutbudet för handläggare just när det gäller förvaltningsrätten.
            </seg>
            <seg n="2de20bfd">
              Sedan har man någonting som kallas gula boken, och det är en
              form av handläggningsbok som varje handläggare har. I den beskrivs
              ganska grundligt hur ärenden i Regeringskansliet ska hanteras,
              bland annat när det gäller jävsreglerna. Det är alltså inte tillfredsställande
              att jävsregler frångås.
            </seg>
            <seg n="f642b520">
              Herr talman! Vi måste ändå fråga oss vilket ansvar en minister
              har för vad som händer i handläggningen av alla de olika ärenden
              som kan finnas på ett departement. Det är en viktig fråga att
              ställa sig.
            </seg>
            <seg n="f9dcc80e">
              En minister har ansvar för att se till att det finns rätt utbildning,
              rätt verktyg och andra redskap som behövs för arbetets genomförande.
              Ministern har också delvis ett ansvar för att kompetent personal
              finns på departementet. Men det är alldeles orimligt om ministern
              ska ha ansvar för hur jävsbestämmelser tillämpas i varje enskilt
              ärende.
            </seg>
            <seg n="7dc897ce">
              Vi alla här kan säkert ana oss till hur det skulle kunna se ut,
              med den enorma mängd ärenden som passerar Regeringskansliet. I
              praktiken skulle det innebära att inget kunde expedieras från
              Regeringskansliet utan att ministern förvissat sig om att jäv
              inte föreligger. Den saktfärdighet som Regeringskansliet nu och
              då beskylls för från oppositionen skulle ju öka hundrafalt med
              en sådan arbetsorganisation.
            </seg>
            <seg n="be6b6ced">
              Det måste finnas ett förtroende från ministerns sida för att
              handläggarna efter genomgången utbildning kan sköta sina arbetsuppgifter
              på ett betryggande sätt, bland annat vad avser jävsfrågan.
            </seg>
            <seg n="f8ad6ead">
              Med hänsyn till att statsrådet inte kände till jävsförhållandena
              och inte heller hade anledning att anta att jäv förelåg när beslutet
              fattades i det aktuella ärendet menar vi att statsrådet inte kan
              kritiseras. Statsrådet har här handlat helt rätt. Hon har gett
              verktyg och information som är behövlig. Hon har också sedan detta
              blev känt informerat Försvarsdepartementets personal om jävsbestämmelserna.
            </seg>
            <seg n="7d535d49">
              Herr talman! Med detta yrkar jag på godkännande av majoritetens
              anmälan.
            </seg>
          </u>
          <note type="speaker" n="a57a9499">
            Anf. 72 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-b6c48b2ac71d3f50-1" n="48ee6112">
            <seg n="bc4faf05">
              Herr talman! Jag ska försöka föregå med gott exempel, för vår
              framtida debatt, och fatta mig mycket kort. Jag har bara en enda
              fråga att ställa till Karin Åström.
            </seg>
            <seg n="83bd19cd">
              Ni inom majoriteten berömmer ministern för att hon efter händelsen
              har gått ut och informerat alla handläggare på departementet.
              Hade det inte varit bättre att denna information hade skett före
              den inträffade händelsen?
            </seg>
          </u>
          <note type="speaker" n="7565e6cb">
            Anf. 73 KARIN ÅSTRÖM (s) replik:
          </note>
          <u who="karin_astrom_d8e0cd" xml:id="i-715d41b8ea64583e-1" n="a1d6a967">
            <seg n="49ec6681">
              Herr talman! Såvitt jag förstår sker det alltid information så
              fort man rekryterar och anställer personal på Försvarsdepartementet,
              och över huvud taget inom Regeringskansliet. Man har också tillgång
              till den gula boken, där det finns ganska klara regler för hur
              man ska handlägga ärenden i Regeringskansliet, och då särskilt
              vad gäller jävsregler. Det här är någonting som ska vara mycket
              känt för alla handläggare.
            </seg>
          </u>
          <note n="453aa013">
            Försvarsminister Leni Björklunds ansvar för beredningen av förslag
            till ändringar i Försvarsmaktens grundorganisation (avsnitt 2.8)
          </note>
          <note type="speaker" n="e3fed62b">
            Anf. 74 LISELOTT HAGBERG (fp):
          </note>
          <u who="liselott_hagberg_0b2a5f" xml:id="i-2332441cb6cd6ce0-2" n="6f67b580">
            <seg n="59b864b0">
              Herr talman! Den här granskningen handlar om försvarsministerns
              ansvar när det gäller beredningen av förslaget till ändringar
              i Försvarsmaktens grundorganisation.
            </seg>
            <seg n="2333777e">
              Det är av stor vikt att riksdagens ledamöter har tillgång till
              ett bra underlag inför sina beslut, och särskilt viktigt är det
              inför omfattande beslut som gäller för lång tid framåt.
            </seg>
            <seg n="96fb118d">
              I december förra året stod riksdagen inför beslut om förändring
              av Försvarsmaktens grundorganisation. Att det här var ett beslut
              som engagerade många kan man läsa ut av antalet deltagare och
              inlägg i debatten. Var femte riksdagsledamot deltog nämligen,
              och 147 inlägg gjordes.
            </seg>
            <seg n="cc6e53c4">
              Därför är det beklagligt att beredningen av försvarsbeslutet
              inte följde en ordning som borde vara självklar en ordning som
              i enlighet med förarbetena till våra grundlagar säger att regeringsformens
              två remissregler gäller alla typer av regeringsärenden. Med andra
              ord ska förslag som regeringen har för avsikt att lägga fram till
              riksdagen remissbehandlas.
            </seg>
            <seg n="d7c883b2">
              Men regeringen valde en annan väg. Försvarsministern bemyndigades
              av regeringen att tillsätta en arbetsgrupp, som bestod av en mix
              av tjänstemän från Försvarsdepartementet och från Försvarsmakten
              en arbetsgrupp som enligt försvarsministern själv var hennes grupp
              i den meningen att den sorterade under Försvarsdepartementet.
            </seg>
            <seg n="01778c60">
              Gruppen har hämtat in information under arbetets gång från kommuner,
              länsstyrelser med flera. Men slutförslaget remissbehandlades aldrig.
              En sådan ordning är inte bra, och det är ingenting som bör vare
              sig uppmuntras eller rekommenderas i framtiden.
            </seg>
            <seg n="b71a4cbb">
              Sakkunnig myndighet, Försvarsdepartementet, gavs aldrig möjlighet
              att ge sin syn på vad man skulle kunna kalla en slutprodukt.
            </seg>
            <seg n="aab30635">
              Det är enligt vår uppfattning viktigt att riksdagens ledamöter
              ges ett så heltäckande underlag som möjligt inför beslut. Det
              är också hela tanken med remissreglerna.
            </seg>
            <seg n="b0428199">
              Försvarsministern har i samband med KU:s utfrågning svarat utskottet
              att hon gjorde bedömningen att Försvarsmakten som enda myndighet
              inte skulle yttra sig.
            </seg>
            <seg n="c3a60f34">
              Då måste man fråga: Varför? Det var ju faktiskt bara en myndighet.
              Dessutom var det en myndighet där det fanns väldigt många personer
              som kunde bidra till ett svar som hade varit av stort värde som
              ytterligare en del av beslutsunderlaget för detta stora och viktiga
              beslut.
            </seg>
            <seg n="099c22d4">
              Från Försvarsmaktens sida fanns det faktiskt en uttalad önskan
              om att lämna ett, som man kallar, kliniskt förslag, ett förslag
              fritt från regionala och arbetsmarknadspolitiska hänsyn.
            </seg>
            <seg n="a91521ae">
              Och visst hade det varit av stort värde för riksdagen att få
              del av Försvarsmaktens syn på ett förslag som faktiskt handlade
              om försvarsfrågor.
            </seg>
            <seg n="a2be57e9">
              Enligt min uppfattning kan försvarsministern inte undgå kritik
              eftersom det finns så tydliga remissregler och eftersom hon helt
              har avstått från att hämta in upplysningar som hade varit av stort
              värde för riksdagens ledamöter att ha som grund för ett beslut
              av så stor omfattning och som gäller för så lång tid framåt.
            </seg>
          </u>
          <note type="speaker" n="4dcfe607">
            Anf. 75 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-6" n="6fe163ad">
            <seg n="36b1f5ac">
              Herr talman! Ett fullgott beslutsunderlag är naturligtvis viktigt
              för riksdagens ställningstaganden. I denna del av betänkandet
              är utskottet tydligt när det gäller kravet på att komplicerade
              lagstiftningsärenden regelmässigt ska vara föremål för traditionell
              remissbehandling. Man konstaterar att planeringen av ett ärende
              bör vara så god att remissmöten inte måste tillgripas på grund
              av bristande tid.
            </seg>
            <seg n="9d28ec2f">
              Vi konstaterar också att det vid granskningen har framkommit
              att det underlag som arbetsgruppen lämnade till Försvarsdepartementet
              inte varit föremål för remissbehandling i någon av de nyss nämnda
              formerna.
            </seg>
            <seg n="c7c1a59b">
              Gäller denna form bara lagförslag? Nej, konstaterar utskottet
              och understryker vikten av att säkra ett fullgott beslutsunderlag
              också i de fall då regeringens propositioner inte rör lagförslag.
              Det är gott och väl.
            </seg>
            <seg n="7e20e601">
              Jag ska sedan gå över till den fråga som anmälan gäller. Där
              konstaterar man från utskottets majoritet att trots att man helt
              har valt bort traditionell remissbehandling är detta ett förfaringssätt
              som är tillfyllest.
            </seg>
            <seg n="d31dddd5">
              Är inte Försvarsmaktens framtida organisation en fråga av stor
              vikt likväl som ett lagförslag?
            </seg>
            <seg n="42c605f8">
              Herr talman! Att gå på majoritetens linje i detta fall öppnar
              faktiskt dörren för att andra stora förslag, förslag som är viktiga
              för hela vårt samhälle, kan behandlas på motsvarande sätt, alltså
              utan remissbehandling.
            </seg>
            <seg n="23ece22e">
              Enligt min uppfattning fullföljer utskottet i detta betänkande
              och i detta ärende inte den tydlighet som ska finnas när det gäller
              just vikten av ett fullgott beslutsunderlag och remissbehandling.
            </seg>
            <seg n="47a805e6">
              Mot den bakgrunden är det viktigt för framtiden att biträda det
              som framkommer av vår reservation. Dock har vi i utskottet sagt
              att vi för tids vinnande inte ska yrka på godkännande av anmälan
              i våra reservationer. Jag kommer därför inte att göra det i det
              här ärendet heller utan bara till de förslag som kan förändra
              de majoritetsförhållanden som fanns i utskottet.
            </seg>
          </u>
          <note type="speaker" n="d54d6ebb">
            Anf. 76 KARIN ÅSTRÖM (s):
          </note>
          <u who="karin_astrom_d8e0cd" xml:id="i-715d41b8ea64583e-2" n="a1d6a967">
            <seg n="8ee17d71">
              Herr talman! Jag skulle vilja börja med att konstatera att beslut
              om försvarsfrågor, i alla fall större försvarsbeslut, alltid har
              föregåtts av en speciell beredningsprocess över en längre tid
              där de politiska partierna har spelat en väldigt stor roll för
              själva beredningen av ärendena. Jag tänker särskilt på den så
              kallade försvarsberedningen där alla politiska partier är med.
              På det sättet är de också delaktiga i hela beredningsprocessen.
            </seg>
            <seg n="045cf287">
              Våren 2000 granskade KU själva beredningen av Försvarsmaktens
              stora omstrukturering. Den nedskärning som då gjordes var betydligt
              mer omfattande än den som vi fattade beslut om i december 2004.
              Då gjorde man samma sak som nu. Man tillsatte en arbetsgrupp med
              representanter från Försvarsmakten, Försvarsdepartementet och
              Finansdepartementet som utarbetade ett förslag. Det är alltså
              i sig inget nytt att göra så när det gäller underlag för försvarspolitiska
              propositioner. Det verkar som om det är något av en tradition
              inom försvarsområdet. Och man har enligt uppgift mycket goda erfarenheter
              av detta. Den granskning som då förelåg föranledde inte KU att
              göra något uttalande.
            </seg>
            <seg n="befdb4ff">
              Försvarsbeslut som innebär nedläggningar, minskningar, omorganisationer
              och indragningar ska avgöras med försvarspolitiska hänsyn som
              främsta om inte enda grund. Men alla vi som varit med och tagit
              försvarsbeslut vet att det ofta blir starka påtryckningar av regionalpolitisk
              karaktär för att styra debatten och påverka besluten.
            </seg>
            <seg n="72f5f393">
              Under täckmantel av att det skulle vara bäst för helheten i försvaret
              förs regionalpolitiska synpunkter in i försvarsdebatten, ofta
              livligt påhejade av alla politiska företrädare på regional nivå
              och på riksnivå. För att skapa en god försvarspolitik måste man
              på något sätt försöka minimera detta. Ett sätt är faktiskt att
              bereda frågan såsom här har skett och enligt den tradition som
              försvaret sedan lång tid har haft.
            </seg>
            <seg n="25298254">
              KU:s granskning har också visat att underlaget för beslut i detta
              ärende varit fullgott. Huruvida förslagen har varit lyckade ur
              politisk synvinkel eller inte var föremål för en hel dags diskussion
              i kammaren före jul, vilket mycket riktigt nämndes.
            </seg>
            <seg n="2428eef0">
              Ur konstitutionell synpunkt kan man faktiskt inte rikta anmärkning
              mot själva hanteringen av ärendet. Avsaknaden av ett traditionellt
              remissförfarande hade varit betydligt mer allvarlig om det gällt
              ett direkt lagförslag och inte som nu en budgetfråga. Det är ändå
              angeläget att understryka vikten av att liksom i detta fall alltid
              säkra att det finns ett fullgott beslutsunderlag oavsett formen.
            </seg>
            <seg n="542f10fa">
              Herr talman! Jag vill avslutningsvis yrka på godkännande av utskottets
              anmälan.
            </seg>
          </u>
          <note type="speaker" n="d00816c5">
            Anf. 77 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-7" n="6fe163ad">
            <seg n="f377c19d">
              Herr talman! Tänk, jag trodde att det beslut som vi tog om inriktningen
              av framtidens försvar inte var en budgetfråga. Men nu hörde jag
              att Karin Åström ansåg det vara en budgetfråga. Måhända är det
              en bild av verkligheten som fanns hos majoriteten när det beslutet
              togs.
            </seg>
            <seg n="aaebe1cd">
              För oss andra som såg detta som ett framtida inriktningsbeslut
              är det naturligtvis intressant att notera den skillnad som förelåg
              mellan detta tillvägagångssätt och det tidigare men också dra
              lärdom av de tidigare historierna.
            </seg>
            <seg n="20c0ae66">
              Vid förra tillfället, herr talman, var det slutliga förslaget
              öppet redovisat. Det var ute på remiss dock inte formellt, vilket
              kan kritiseras, men väl i en diskussion med länsstyrelser och
              andra. Där var det tydligt vad som var förslaget, så det var bekant.
              Det fanns också möjligheter att lämna synpunkter, om än kanske
              för snävt.
            </seg>
            <seg n="f8781621">
              Men i det här fallet, herr talman, valde man helt bort detta.
              Det var en intern hantering. Av Karin Åströms inlägg framgår vad
              som uppenbart var skälet: Man var rädd för synpunkter därför att
              man då skulle hamna i att det blev fråga om regionalpolitik.
            </seg>
            <seg n="c5a5f328">
              Men är det inte för att undvika den typen av situationer som
              man ska ha en öppen och bred remissrunda alltså för att få in
              olika perspektiv och för att säkra ett gott beslutsunderlag för
              riksdagen som är synligt för alla, inte bara för Regeringskansliet?
              En av kritikpunkterna är just att vi i kammaren inte hade möjlighet
              att ta del av de synpunkter som kom in. Det tycker jag är mycket
              allvarligt om vi nu ska kunna kritiskt granska regeringens slutsatser.
              Det var ju också ett av skälen till att man från utskottet i slutskedet
              krävde en remiss. Därför anser jag alltjämt att majoriteten i
              den här delen missar det viktiga remissförfarandet.
            </seg>
          </u>
          <note type="speaker" n="dd4c09c3">
            Anf. 78 KARIN ÅSTRÖM (s) replik:
          </note>
          <u who="karin_astrom_d8e0cd" xml:id="i-715d41b8ea64583e-3" n="a1d6a967">
            <seg n="803edae6">
              Herr talman! Jo, Kerstin Lundgren, det är riktigt att det, som
              du säger, handlar om det framtida försvaret, helt enkelt om inriktningen
              på hur det ska se ut. Men i det ingick också en budgetfråga det
              kan man aldrig bortse från, och så såg det också ut.
            </seg>
            <seg n="22de98f7">
              Då det gäller, om jag får uttrycka det så, själva remissrundan,
              beredningsrundan, har ingenting annat framkommit än att en väldigt
              bred beredningsrunda har föregått det här beslutet.
            </seg>
            <seg n="96565764">
              Vi ska inte bortse från att en beredningsprocess faktiskt har
              pågått inom försvaret då det gällt större förändringar än som
              nu varit fallet. Det har varit väldigt lyckosamt och gett väldigt
              bra resultat i slutändan.
            </seg>
            <seg n="6781e5c5">
              Till sist vill jag understryka att regeringsformens beredningskrav
              är tillgodosett i den här frågan.
            </seg>
          </u>
          <note type="speaker" n="4cb56b9d">
            Anf. 79 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-8" n="6fe163ad">
            <seg n="321af054">
              Herr talman! Från utskottets sida har vi och där är vi överens
              noterat att inte bara komplicerade lagstiftningsärenden regelmässigt
              ska vara föremål för traditionell remissbehandling utan också
              andra viktiga ärenden.
            </seg>
            <seg n="8ddb6c74">
              Ser Socialdemokraterna, Vänstern och Miljöpartiet Försvarsmaktens
              framtida organisation som en fråga av mindre vikt? Det är i så
              fall, herr talman, en bedömning som jag om jag hade det som utgångspunkt
              inte delar. Jag tycker att frågan är viktig. Det är angeläget
              för oss här i kammaren att kunna ha ett remissunderlag som grund
              för våra ställningstaganden liksom att ha möjlighet att pröva
              regeringens slutsatser mot den grunden. Det har vi i det här fallet
              inte haft.
            </seg>
            <seg n="496294a7">
              Från att tycka att remiss är viktigt landar uppenbarligen utskottsmajoriteten
              och förmodligen också kammaren i slutsatsen att det räcker med
              att löpande ha inhämtat synpunkter från den mest berörda parten.
              Men, herr talman, det är inte alls det vi menar och anser vara
              viktigt när vi pratar om ett remissförfarande, utan det är att
              många också utanför ska få vara med och lämna synpunkter på slutsatserna
              just för att försäkra att slutsatserna har en grund i verkligheten
              och fungerar som beslutsunderlag hos oss. Sedan ska vi i kammaren
              kunna göra en bedömning. Jag beklagar att Socialdemokraterna och
              andra har en annan uppfattning i den delen.
            </seg>
          </u>
          <note type="speaker" n="de2edbc2">
            Anf. 80 KARIN ÅSTRÖM (s) replik:
          </note>
          <u who="karin_astrom_d8e0cd" xml:id="i-715d41b8ea64583e-4" n="a1d6a967">
            <seg n="fa777518">
              Herr talman! Jag gör bara noteringen att en bred remissrunda
              har föregått hela beslutet. Det har varit många vidöppna diskussioner
              i den här frågan, och en mängd olika politiska partier har kunnat
              delta i diskussionen.
            </seg>
            <seg n="b48660e9">
              Återigen vill jag ändå klargöra att av de underlag som KU fått
              framgår att det har varit ett fullgott beslutsunderlag och att
              regeringsformens beredningskrav helt har uppfyllts.
            </seg>
          </u>
          <note type="speaker" n="6371b226">
            Anf. 81 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-2332441cb6cd6ce0-3" n="6f67b580">
            <seg n="f5d5621c">
              Herr talman! Jag hade tänkt avstå från att begära replik. Men
              när Karin Åström säger att bästa sättet att bereda frågan är så
              som har skett säger hon indirekt att det egentligen är bra att
              Försvarsmakten inte gavs möjlighet att yttra sig över det framtida
              försvarets grundorganisation. Jag skulle vilja höra hur Karin
              Åström motiverar det.
            </seg>
          </u>
          <note type="speaker" n="11c5eb50">
            Anf. 82 KARIN ÅSTRÖM (s) replik:
          </note>
          <u who="karin_astrom_d8e0cd" xml:id="i-715d41b8ea64583e-5" n="a1d6a967">
            <seg n="6b85cc1b">
              Herr talman! Som jag tidigare nämnde har Försvarsmakten och också
              Försvarsdepartementet och Finansdepartementet ingått i arbetsgruppen.
              De diskussioner som har varit kan jag inte tolka på annat sätt
              än att Försvarsmakten hela tiden varit med och gett sina synpunkter
              så att säga vid hela beredningstillfället.
            </seg>
          </u>
          <note type="speaker" n="75b38f1d">
            Anf. 83 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-2332441cb6cd6ce0-4" n="6f67b580">
            <seg n="0f70e681">
              Herr talman! Försvarsmakten var inte med när det gäller slutprodukten,
              och det är denna som är intressant. Från Försvarsmaktens sida
              har en tydlig önskan uttalats om att få avlämna ett yttrande över
              vad man kallar för ett kliniskt förslag, ett förslag där man utan
              att ta regionala eller arbetsmarknadspolitiska hänsyn yttrar sig
              över själva försvarsfrågan.
            </seg>
            <seg n="b49510d0">
              I replikskiftet med Kerstin Lundgren sade Karin Åström att det
              har varit vidöppna diskussioner. Men då kan jag bara konstatera
              att dörren varit stängd för Försvarsmakten. Försvarsmakten har
              inte fått möjlighet att ge riksdagen ett gott underlag i den meningen
              att vi fått möjlighet att ta del av ett underlag i form av ett
              förslag fritt från regionalpolitiska och arbetsmarknadspolitiska
              hänsyn utan enbart med hänvisning till försvarsfrågan.
            </seg>
          </u>
          <note type="speaker" n="2ab8da7a">
            Anf. 84 KARIN ÅSTRÖM (s) replik:
          </note>
          <u who="karin_astrom_d8e0cd" xml:id="i-715d41b8ea64583e-6" n="a1d6a967">
            <seg n="712dc5da">
              Herr talman! Jag kan bara göra reflexionen att vi tolkar den
              situationen lite olika. Vi menar att Försvarsmakten har haft en
              mängd möjligheter att delta och att den har varit inne i själva
              beredningsprocessen på ett väldigt bra sätt.
            </seg>
            <seg n="cc7ca629">
              När det gäller regeringsformens beredningskrav är det till fyllest
              i detta fall.
            </seg>
          </u>
          <note type="speaker" n="0cf56131">
            Anf. 85 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-16" n="79602c91">
            <seg n="f9c23d1c">
              Herr talman! Jag har anledning att fatta mig mycket kort, för
              i huvudsak instämmer jag i det som framfördes av Karin Åström.
              Jag står bakom majoritetsskrivningen vad gäller detta avsnitt
              i vårt betänkande. Dock vill jag göra randanmärkningen att vi
              givetvis inte skulle ha sett det som problematiskt om regeringen
              hade valt att låta även slutprodukten gå på remiss.
            </seg>
            <seg n="993122ef">
              Regeringsformens beredningskrav är uppfyllt. Regeringen hade
              dock inte behövt sluta där, utan regeringen hade kunnat låta till
              exempel miljöorganisationer titta på om kraven beträffande övriga
              direktiv som fanns i arbetsgruppen och miljökonsekvenserna av
              det beslut som skulle fattas var uppfyllda eller inte. Men man
              valde att inte göra det. Det är en politisk bedömning snarare
              än en konstitutionell, men jag tycker att det är viktigt att det
              är sagt.
            </seg>
          </u>
          <note n="0eb98e96">
            Regeringens utseende av kommittéordförande (avsnitt 2.9) och
            Regeringens utseende av ledamöter i styrelser för högskolor och
            universitet (avsnitt 2.10)
          </note>
          <note type="speaker" n="84137b04">
            Anf. 86 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-f1b0880c266b8423-0" n="311938a3">
            <seg n="89890502">
              Herr talman! De två olika granskningsärenden som behandlas i
              detta avsnitt skiljer sig åt ganska mycket rent principiellt.
              Vi moderater har inte funnit skäl att reservera oss annat än vad
              gäller majoritetens uppfattning om universitets- och högskolestyrelserna.
              Därför ska jag hålla mig bara till den frågan.
            </seg>
            <seg n="8004d4e2">
              Jag tycker att det är en viktig kartläggning som Kristdemokraterna
              har gjort när det gäller politiseringen av styrelserna inom universitet
              och högskolor. Vår principiella kritik mot regeringens tillsättande
              av dessa styrelser är inte den som en ytlig betraktare kanske
              frestas att tro. En ytlig betraktare skulle förmodligen anta att
              nu är Moderaterna irriterade över att det är för få moderater
              i de här styrelserna. Men vår kritik inriktar sig på att det finns
              så många mer eller mindre aktiva politiker i dessa styrelser.
              Att det dessutom är en omotiverad övervikt för Socialdemokraterna
              i dessa styrelser gör naturligtvis inte saken bättre.
            </seg>
            <seg n="7440364c">
              Vi varnade för att det skulle medföra risk för politisk styrning
              av högskolor och universitet om man ändrade de tidigare kraven
              på sakliga kriterier för att väljas till ledamot av dessa styrelser.
              Det som oroar är inte främst de ekonomiska och administrativa
              frågorna av mer eller mindre rutinkaraktär som alla styrelser
              med jämna mellanrum har anledning att brottas med. De oroar inte.
              Jag tror att även om de kan vara jobbiga så kan de säkert hanteras.
              Men de forskningsstrategiska frågorna får inte riskera att bli
              styrda av politiska överväganden. Det kan bli förödande för vår
              framtida välfärd om så blir fallet.
            </seg>
            <seg n="57aee0f8">
              Jag vill dock gärna deklarera att det inte är något diskriminerande
              att ha varit eller vara politiker för att kunna sitta i en akademisk
              styrelse, men det kan bli till nackdel för en högskola eller ett
              universitet om politikerna i styrelsen blir så många att de mer
              eller mindre rutinmässigt går in i sina vardagliga politiska roller
              och agerar utifrån de rollerna. Frågor som inriktning av professurer,
              satsning på olika forskningsprogram och utbildningsprofiler, samarbete
              med andra universitet, mottagande av donationer och så vidare
              kräver ett annat perspektiv och innehåller element som är av viktig
              strategisk betydelse för respektive akademiska organisations kunskapsuppbyggnad,
              vad gäller både forskning och utbildning. De avgörande momenten
              i sådana avgöranden är mycket beroende av att personer med rätt
              kunskap är ledamöter av respektive styrelse oberoende personer
              med ett förtroende som inte undergrävs av misstankar om partipolitiska
              hänsyn.
            </seg>
            <seg n="01f578af">
              Därför är det oroande att den gjorda undersökningen nu visar
              att politikerinslaget har ökat och dessutom snedvridits. Men det
              är också viktigt att regeringens sätt att tillsätta de här ledamöterna
              kan granskas i efterhand så att man kan rätta till om det blir
              fel. Öppenheten och insynen i denna process bör ökas så att en
              granskning faktiskt kan ske.
            </seg>
          </u>
          <note type="speaker" n="80b8fbb0">
            Anf. 87 TOBIAS KRANTZ (fp):
          </note>
          <u who="tobias_krantz_56c063" xml:id="i-6e69dfa7c4faff22-3" n="b4c86d77">
            <seg n="0120ac2e">
              Fru talman! Då har vi kommit till den speciella debatten om regeringens
              utövande av utnämningsmakten. Vi har två ärenden att behandla.
              Dels handlar det om frågan om utnämningar till universitets- och
              högskolestyrelser, dels handlar det om frågan om utnämnandet av
              ordförande och särskilda utredare i statliga kommittéer.
            </seg>
            <seg n="1332168a">
              När det gäller universitets- och högskolestyrelserna är bakgrunden
              en anmälan från Kristdemokraterna som bygger på en rapport som
              visar att 62 % av dem som har en partipolitisk bakgrund och sitter
              i universitets- och högskolestyrelser har en tydlig anknytning
              till Socialdemokraterna. När det gäller kommittéväsendet visar
              en granskning som Folkpartiet har låtit riksdagens utredningstjänst
              göra att mellan 70 och 80 % av dem som har tillsatts som ordförande
              i statliga kommittéer åren 20012003 och som har partipolitisk
              bakgrund har sin hemvist i Socialdemokraterna.
            </seg>
            <seg n="9dc47a7c">
              I båda de här fallen handlar det inte om att detta täcks in av
              de regler som finns i regeringsformen om statliga tjänster. Det
              handlar ju inte om statliga tjänstetillsättningar, utan det handlar
              om ledamotskap i universitets- och högskolestyrelser och om ordförandeskap
              i statliga utredningar. Likväl konstateras från utskottet och
              från de kontakter vi har haft med regeringen att sakliga grunder
              ska tillämpas både när det handlar om att utse till statliga kommittéer
              och när det handlar om att utse till universitets- och högskolestyrelser.
              Dessutom finns det ett krav om saklighet i 1 kap. 9 § regeringsformen.
            </seg>
            <seg n="1f935475">
              Jag menar att det är uppenbart att regeringen på båda dessa punkter
              har bedrivit en utnämningspolitik som står i strid med både grundlagen
              och viktiga konstitutionella principer. Det är också viktiga värden
              som står på spel. Det handlar för det första om den fria forskningen,
              den fria akademin och det fria kunskapssökandet. Det handlar för
              det andra om ett utredningsväsende som ska präglas av integritet
              och oväld.
            </seg>
            <seg n="2c731fdd">
              Den ökade politiseringen för stora risker med sig för den fria
              forskningen. Forskningen ska stå fri från olika typer av påtryckningar,
              inte minst politiska påtryckningar. Ibland brukar det sägas från
              dem som försvarar den rådande ordningen att det inte finns någon
              tanke med att öka den politiska styrningen genom att utse människor
              med partipolitisk bakgrund till universitets- och högskolestyrelserna.
              Den naturliga motfrågan är då naturligtvis: Varför har man då
              tagit sig rätten att utse och rätten att utse på det sätt som
              man har gjort, om tanken inte är att styrningen ska öka? I så
              fall är ju den åtgärden helt meningslös.
            </seg>
            <seg n="c3728772">
              Det handlar också om att vi behöver ett kommittéväsende som präglas
              av kvalitet och integritet. Det har kommit ett antal olika rapporter
              under senare år som sätter detta i fråga. Vi är vana vid att se
              det svenska utredningsväsendet och de statliga utredningarna som
              genomarbetade med bred parlamentarisk förankring. Ofta är forskare
              knutna till utredningarna. Ibland har forskare själva gjort de
              utredningar som har legat till grund för det som har kommit fram.
            </seg>
            <seg n="32b7441d">
              Nu visar det sig att den här bilden spricker. Antalet enmansutredningar
              ökar kraftigt på de parlamentariska utredningarnas bekostnad.
              Riksrevisionen har kritiserat utredningsväsendet för bristande
              kvalitet. Forskaranknytningen minskar. Ett fall som har varit
              väldigt uppmärksammat var för något år sedan när ledaren för den
              integrationspolitiska maktutredningen, en välrenommerad forskare
              som hade fått i uppdrag att forska på temat makt och integration,
              helt plötsligt fick sparken just därför att hans uppfattning och
              åsikter hade blivit politiskt obekväma.
            </seg>
            <seg n="bb368666">
              Det är i det här perspektivet som anmälan i det här betänkandet
              också ska ses. Den kraftiga dominans av socialdemokrater som finns
              på ordförandeposter i statliga utredningar bidrar tyvärr till
              att förstärka bilden av ett utredningsväsende som under den socialdemokratiska
              regimen har tappat och förlorat integritet och oväld och därmed
              också har svårt att fylla sin traditionella och viktiga funktion
              i den svenska statsförvaltningen, att producera ett gott och självständigt
              beslutsunderlag till de beslutsfattare som finns i regering och
              riksdag.
            </seg>
          </u>
          <note type="speaker" n="a2e5a9be">
            Anf. 88 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-d3fbfda86ab8b883-1" n="a09afd6c">
            <seg n="7d572678">
              Fru talman! Det sätt på vilket regeringen hanterar utnämningspolitiken
              behöver granskas. Det gäller inte minst den sittande socialdemokratiska
              regeringen. Vi får gång på gång signaler om att regeringen missköter
              sin utnämningsmakt. Som i de flesta av de frågor som är uppe till
              debatt och behandling i dag behövs det både en politisk granskning
              från opposition och medier och en konstitutionell granskning,
              som konstitutionsutskottet står för. Jag kommer i debatten här
              att uppehålla mig vid ärendet 2.10, som handlar om regeringens
              utseende av ledamöter i styrelserna för högskolor och universitet.
            </seg>
            <seg n="6b0758f0">
              Utskottet skriver att utseendet av ordförande och ledamöter i
              högskolestyrelser ska ske på sakliga grunder. Samma formulering
              återfinns i den reservation som vi Kristdemokrater står bakom.
              I den reservationen skriver vi också: Regeringens sätt att bereda
              ärenden om tillsättande av ledamöter i styrelser för högskolor
              och universitet bör ta fasta på att de tillsättningar som görs
              kan granskas i efterhand, t.ex. med avseende på vilka bedömningsgrunder
              som tillämpas. Avsaknaden av den här öppenheten och att man kan
              bedöma vilka grunder som har tillämpats gör det svårt att granska
              regeringens utnämningar.
            </seg>
            <seg n="988088cc">
              Då återstår det faktum som finns bland annat i anmälningen: Över
              60 % av de ledamöter som har utsetts till universitets- och högskolestyrelser
              har anknytning till regeringspartiet, Socialdemokraterna.
            </seg>
            <seg n="9ad5fc5c">
              75 % av ordförandena har socialdemokratisk anknytning, och i
              alla våra elva universitet har regeringspartiet och samarbetspartierna
              majoritet. Det har de också i 22 av 28 högskolor. Är detta en
              slump? Den frågan får var och en själv svara på, men det har i
              alla fall fått oss att i reservationen tillägga: Det är av stor
              betydelse att högskolestyrelsernas förtroende och oberoende inte
              undergrävs till följd av misstankar om partipolitiska hänsyn.
            </seg>
            <seg n="9a4487c9">
              Jag reagerade när utskottets vice ordförande i ett replikskifte
              under den inledande rundan påstod att vi från den borgerliga sidan
              vill att borgerliga politiker ska in i högskolestyrelserna, i
              stället för de socialdemokrater som sitter där i dag, när vi precis
              i reservationen och i andra sammanhang slagit fast att det är
              av stor betydelse att högskolestyrelsernas förtroende och oberoende
              inte undergrävs till följd av misstankar om partipolitiska hänsyn.
              Jag upprepar den meningen.
            </seg>
            <seg n="ea73307d">
              Det som Göran Magnusson försöker göra till alliansens åsikt är
              i själva verket hans eget partis åsikt, hans egen regerings åsikt.
              Det syns tydligt. Det finns i betänkandet. I en promemoria från
              Utbildningsdepartementet, som refereras på s. 140 i betänkandet,
              sägs att regeringen arbetar successivt med att balansera sammansättning
              av styrelserna vad avser såväl bakgrund i olika samhällssektorer
              som ledamöternas partipolitiska bakgrund.
            </seg>
            <seg n="ea3f1b28">
              Det är regeringen, inte den borgerliga alliansen, som står i
              vägen för en sammansättning av högskolestyrelserna som garanterar
              deras oberoende gentemot det politiska systemet. Vi har slagit
              fast att det är viktigt att utnämningspolitiken sker fritt och
              på sakliga grunder, alltså att vi utser ordförande och ledamöter
              i högskolestyrelserna på sakliga grunder.
            </seg>
          </u>
          <note type="speaker" n="c555d3be">
            Anf. 89 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-9" n="6fe163ad">
            <seg n="fd15f21b">
              Fru talman! Utnämningsmakten är, som sagt, viktig att kunna granskas,
              annars blir det lätt uppenbara det som blir synligt. Det lätt
              uppenbara som är synligt har tydligt framgått av det underlag
              som vi haft i KU och det som nyss relaterades av Helena Höij.
              Jag instämmer i allt väsentligt i det som sades och ska därför
              bli mycket kortfattad.
            </seg>
            <seg n="ba7cb391">
              För att komma bort från detta och för att vi verkligen ska kunna
              se och pröva om det är sakliga grunder som varit utgångspunkten
              och för att kunna hävda att det inte är fråga om partipolitiska
              hänsyn när man använder utnämningsmakten, måste regeringen överväga
              att öka öppenheten och insynen i den här typen av ärenden så att
              vi, och även andra, kan granska dem. Det är den viktiga signalen
              i reservationen, och vi har därför yrkat på godkännande av anmälan
              i den och hoppas att det så småningom också blir kammarens uppfattning.
            </seg>
          </u>
          <note type="speaker" n="c50da3af">
            Anf. 90 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-17" n="79602c91">
            <seg n="2f783a3b">
              Fru talman! Mycket är redan sagt, och mycket lite behöver egentligen
              tilläggas. Det är viktigt att poängtera att det är två olika ärenden
              som debatteras. Frågan om hur regeringen agerar för att bereda
              olika lagförslag och utredningar leder, som jag ser det, utanför
              den normala diskussionen om utnämningsmakten. Det är självklart
              att en socialdemokratisk regering i ganska stor utsträckning tillkallar
              socialdemokratiska politiker för att bereda socialdemokratiska
              lagförslag. Jag ser inte det som speciellt märkligt. Och om vi
              tittar på utredningsväsendet kan vi se att det finns olika typer
              av utredningar de som behöver ge en allsidig belysning och de
              som ska arbeta fram ett särskilt, konkret, förslag.
            </seg>
            <seg n="3698f1d8">
              Men när vi kommer till frågan om ledamöter i högskolestyrelserna
              hamnar vi i den diskussion som vi vanligtvis har när det gäller
              utnämningsmakten. Där är den gröna ingången mycket tydlig. Det
              är ett bekymmer, ett ganska stort bekymmer, att vi inte kan granska
              de utnämningar som görs och förhållandet till regeringsformens
              skrivning om att enbart fästa vikt vid sakliga grunder, såsom
              förtjänst och skicklighet.
            </seg>
            <seg n="07293482">
              När vi nu inte kan granska detta kan vi endast säga mycket lite
              om hur dessa faktiskt skett och hur det ser ut i olika delar av
              samhället, till exempel i högskolestyrelserna. Vi kan konstatera
              att det är lätt att få en misstanke om att vissa saker, såsom
              politisk tillhörighet, väger något tyngre än andra när dessa utnämningar
              görs, och det är inte regeringsformens mening. Men vi kan inte
              föra detta i bevis, vilket jag tycker att en del tidigare talare
              möjligen försökt göra, då vi faktiskt inte kan granska hur det
              hela gått till.
            </seg>
            <seg n="fe2359a6">
              Det som vi därmed kan uttala är att uppföljningen och möjligheterna
              att se över hur utnämningsmakten skötts och hur olika personer
              utnämnts, i detta fall ledamöter i högskolestyrelserna, bör bli
              bättre. Det bör vara enklare att se in i dessa utnämningar eftersom
              det är mycket farligt om den typen av misstanke som jag precis
              vädrade i kammaren uppstår, nämligen en misstanke om att politisk
              tillhörighet eller politisk erfarenhet väger tyngre än sakliga
              grunder.
            </seg>
          </u>
          <note type="speaker" n="b2348818">
            Anf. 91 GÖRAN MAGNUSSON (s):
          </note>
          <u who="goran_magnusson_d75314" xml:id="i-20bd37b4080761a3-5" n="4c3170eb">
            <seg n="603434bc">
              Fru talman! Man kan väl inledningsvis få konstatera att mycket
              sagts i den här debatten om just utnämningsförfarandet, men man
              kan inte påstå att det sagts särskilt mycket nytt. Går man tillbaka
              några år kan man läsa Tobias Krantz anförande redan från hans
              första mandatår i riksdagen. Då ser man att den motsättning som
              finns i dessa frågor funnits under en lång följd av år.
            </seg>
            <seg n="0ecf72a2">
              Den argaste kritikern av tillämpningen av utnämningspolitiken
              har varit Anders Björck. Han har väl egentligen bara gillat den
              vid ett enda tillfälle, vilket han också sagt i medierna, nämligen
              när han blev landshövding. Då hade regeringen gjort en korrekt
              avvägning i frågan. Jag tror alltså att det finns anledning att
              titta på vad vi sagt tidigare.
            </seg>
            <seg n="28ef4db3">
              Jag har med bestämdhet hävdat att när det gäller den allmänna,
              generella utnämningspolitiken handlar det om myndighetschefer
              och andra verksamma vid myndigheterna, och de är faktiskt regeringens
              organ. De har uppdrag att genomföra regeringspolitiken, inte att
              granska och framföra kritiska synpunkter på den.
            </seg>
            <seg n="59b153cc">
              SNS, som väl knappast av någon, inte ens av Tobias Krantz, kan
              påstås ingå i den socialdemokratiska maktsfären, lämnade för ett
              antal år sedan en rapport där de sade att Regeringskansliet är
              för litet och att Regeringskansliet styr sina myndigheter för
              lite. Jag rekommenderar den rapporten för studium.
            </seg>
            <seg n="5116df57">
              Jag vill gärna fästa kammarens uppmärksamhet på att Tobias Krantz
              är ensam om sin uppfattning om ordförandena i kommittéväsendet.
              Där har han mält ut sig från resten av utskottet. Han hävdar med
              bestämdhet att kammarens uttalanden är starkt vägledande och har
              konstitutionell effekt. När Tobias Krantz förlorat omröstningen
              på den här punkten kan han väl lägga ned hela den debatten eftersom
              kammaren då konstitutionellt, enligt Tobias Krantz teoribildning,
              uttalat att det som sker med utredningsordförande är korrekt.
            </seg>
            <seg n="d8bcd70c">
              Sedan behandlar Tobias Krantz statistiken kring de här frågorna
              på ett sätt som knappast skulle platsa i en doktorsavhandling,
              nämligen genom att påstå att 80 % av kommittéordförandena med
              partipolitisk bakgrund är socialdemokrater. Det är väl möjligen
              sant om man identifierar dem på det sättet, men man kan ju också
              säga att 7580 % av alla ordförande i statliga utredningar inte
              har partipolitisk bakgrund på det sätt som utredningstjänsten
              identifierat dem. Av 19 ordförande är 12 socialdemokrater. Men
              med tanke på den syn som finns på utredningsväsendet tror jag
              inte att någon annan än Tobias Krantz och Folkpartiet tycker att
              det är märkvärdigt.
            </seg>
            <seg n="94a613b5">
              Tidigare ställde jag frågor om den beskrivning som Kristdemokraternas
              ordförande gett av vad som skulle kunna ske. Jag hoppas att Tobias
              Krantz i den begärda repliken lite grann kan beröra även den frågan.
            </seg>
            <seg n="0252bfc1">
              När det gäller högskolestyrelserna konstaterar utskottet att
              det inte har skett någon avvikelse från de normativa regler som
              finns på området. Man kan inte bara för att någon varit partipolitiskt
              aktiv säga att det är ett försök till styrning av högskolan. Utnämningen
              sker enligt de regler som finns. Verksamheten i en högskolestyrelse
              ska ske enligt högskoleförordningen och de regler som är fastställda
              i demokratisk ordning. Det finns inte utrymme för en politik utanför
              de regler som finns på området.
            </seg>
            <seg n="aae18cbb">
              Om reservationen beträffande högskolestyrelserna skulle vinna
              majoritet har riksdagen med en rösts övervikt bestämt någonting
              som ska ha konstitutionell bäring eller vara normerande på området.
              Jag ställer mig lite tveksam till att vi på det sättet ska fatta
              beslut av den räckvidd man vill ge just det beslutet.
            </seg>
            <seg n="614dbbf3">
              Helena Höij talade för Kristdemokraternas rapport. Där får bland
              annat någon socialdemokratisk prägel, stämpel eller hur man nu
              ska uttrycka saken därför att vederbörande råkar ha en syster
              som är ordförande i Socialdemokratiska kvinnoförbundet. Det vittnar
              väl kanske inte om den allra största stringensen i den rapporten.
            </seg>
            <seg n="7a0719e4">
              Jag skulle vilja fråga Helena Höij och kd och även andra meddebattörer
              om kd:s förslag om att högskolorna ska vara självförvaltande och
              själva utse sina styrelser utan inblandning av regeringen eller
              någon annan regel. Det innebär väl att staten ska skicka pengar
              och hoppas att det blir något bra. Eller också ska man skriva
              några normerande regler. Men det är lärarna och studenterna som
              ska utse sina representanter, och sedan de tillsammans samlas
              och utse dem som ska få företräda allmänintresset.
            </seg>
            <seg n="079dea83">
              Är det alliansens uppfattning tycker jag att det vore bra om
              den saken kom till öppen debatt redan i det här sammanhanget.
              Då är intresset av att bråka med regeringen och skriva regler
              för hur regeringen ska utse ledamöter i högskolestyrelsen bara
              nonsens, eftersom det ska regeringen i fortsättningen inte göra.
              Det ska den inte ens göra om det blir en borgerlig regering, kan
              jag väl förmoda.
            </seg>
          </u>
          <note type="speaker" n="6351e1a9">
            Anf. 92 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-4" n="b4c86d77">
            <seg n="eb8da2b4">
              Fru talman! Göran Magnusson poängterar att vi ständigt återkommande
              har den här debatten i utskottet i samband med att vi behandlar
              utskottsbetänkandet. På den punkten kan vi vara helt överens.
              Skälet till att vi återkommande har den här debatten är att det
              ständigt pågår ett missbruk av utnämningsmakten i det här landet.
            </seg>
            <seg n="c07de35f">
              Vi får rapport efter rapport som visar att det överallt i den
              statliga förvaltningen är socialdemokrater på ledande poster i
              en proportion som ingen som anlägger perspektiv av sunt förnuft
              eller sannolikhetskalkyler kan tycka verka rimligt. Det kan inte
              vara så att det överallt i den statliga förvaltningen bara är
              socialdemokrater som är kompetenta att vara generaldirektörer,
              ambassadörer eller sitta i universitets- eller bolagsstyrelser.
              Det är det stora problemet.
            </seg>
            <seg n="50d634d8">
              Jag är gärna tjatig och har inget emot att uppfattas om tjatig
              om det handlar om att stå upp för det som står i grundlagen, det
              vill säga att förtjänst och skicklighet ska gälla vid statliga
              tjänstetillsättningar.
            </seg>
            <seg n="c19f222a">
              Göran Magnusson var inne på frågan om alliansens idéer om hur
              högskolor och universitet ska styras. Det finns en tydlig skillnad.
              Vi menar att universitet och högskolor ska stå fria från staten,
              statlig styrning och politisk styrning i så stor utsträckning
              som möjligt.
            </seg>
            <seg n="39da821f">
              Hela västerlandets akademiska utveckling visar också att de länder
              som haft ett stort oberoende och en stor frihet för forskning
              och kunskapsproduktion också har varit de länder som har lyckats
              allra bäst. Det är en stor fördel för vår kunskap i det här landet
              och för forskningen om universitet och högskolor får styra sig
              själva i så stor utsträckning som möjligt. Det ligger ett egenvärde
              i det. Men det visar sig också att de länder som har en sådan
              politik också når bäst resultat.
            </seg>
            <seg n="e27bbb1c">
              En gång i världen hade också många socialdemokrater den insikten.
              Under lång tid har också Socialdemokraterna drivit den forskningspolitiken.
              Nu under senare år har Socialdemokraterna tyvärr avvikit från
              linjen. Det beklagar jag kraftigt.
            </seg>
          </u>
          <note type="speaker" n="da4abd20">
            Anf. 93 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-6" n="4c3170eb">
            <seg n="d3d856ed">
              Fru talman! Jag noterar att Tobias Krantz inte alls uppehöll
              sig vid sitt stora slagnummer, nämligen val eller utseende av
              ordförande i kommittéer och annat. Jag tar det som ett tecken
              på att han har gett upp den diskussionen inför den överväldigande
              majoritet som finns för att han har fel på de punkter som han
              där diskuterar.
            </seg>
            <seg n="ea005bce">
              Jag vill allmänt återkomma till en fråga. Tobias Krantz tillhör
              den avantgarde, äntringsgrupp eller vad det nu kan heta i alliansen
              som ska syssla med de här frågorna tillsammans med några andra.
              Gäller parollen rent hus? På det har Tobias Krantz tidigare enträget
              svarat att man vill ha en ny tillsättningsprocess. Men det är
              faktiskt inte det som gruppen sysslar med, såvitt jag förstår.
            </seg>
            <seg n="80d0f97f">
              Det som vore intressant för oss att få veta är inte hur tillsättningsprocessen
              ska utformas utan hur avskedandeprocessen ska utformas. Kommer
              den också att ske med den öppenhet som förespråkas för tillsättningsfrågorna?
              Det är enligt Göran Hägglund uppenbart att man inte kan fortsätta
              med den socialdemokratiska dominansen. När han riktigt går i gång
              i den frågan är det också för många som har röstat på Socialdemokraterna.
              Det är nästan 40 % av folket. Det är också något fel på det.
            </seg>
            <seg n="bcf6a133">
              Jag tycker kanske att man kunde återgå lite grann till grundlagsresonemangen
              och diskutera detta lugnt och sakligt. Det ska jag göra med Daniel
              Tarschys i Grundlagsutredningen när vi kommer till avsnitten om
              regeringens utnämningspolitik. Där har vi ett explicit uppdrag
              att diskutera. Då ska jag ta upp det med folkpartisten i den utredningen.
            </seg>
          </u>
          <note type="speaker" n="83267942">
            Anf. 94 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-5" n="b4c86d77">
            <seg n="bbca1f8b">
              Fru talman! Göran Magnusson återkommer till frågan om det ska
              göras rent hus i den statliga förvaltningen vid ett regimskifte.
              Jag har svarat på den frågan. Jag har sagt att vi vill ha ett
              nytt system och tänker tillämpa ett nytt system. Det handlar om
              att det ska vara ökad öppenhet och insyn i den process som ska
              förevara när högre statliga chefer ska tillsättas. Det är mitt
              svar till Göran Magnusson. Göran Magnusson får dra vilka slutsatser
              han vill av det.
            </seg>
            <seg n="6b302e35">
              Göran Magnusson angriper nu alliansen för dess politik. Men Göran
              Magnusson måste ju stå upp för den politik som han själv och hans
              parti står för. Göran Magnusson och hans parti innehar regeringsmakten.
            </seg>
            <seg n="80479eb1">
              Ni har möjlighet att utöva utnämningspolitik, och ni utövar utnämningspolitiken.
              Stå upp för den politiken i stället. Granska den och fundera på
              om den verkligen står i överensstämmelse med de principer som
              finns fastslagna i grundlagen. Hänvisa inte bara till en utredning
              som ska komma med ett resultat om ett antal år. Det är jättebra
              att den utredningen finns. Men utnämningspolitiken pågår här och
              nu.
            </seg>
            <seg n="24c9255f">
              Genom att debattera, diskutera, granska och kritisera har ni
              chansen att se till att utnämningspolitiken får en viss inriktning.
              Stå upp för det i stället för att hela tiden enbart ägna er åt
              att attackera motståndaren. Stå upp för den politik som förs,
              Göran Magnusson.
            </seg>
            <seg n="e4a9405a">
              När det gäller frågan om kommittéväsendet är det självfallet
              alltid bättre att vara fler som står bakom en ståndpunkt än att
              vara färre. Men det intressanta är frågan i sak. Jag menar, och
              Riksrevisionen har också pekat på det i flera rapporter, att kommittéväsendet
              i Sverige har tappat i kvalitet och i integritet och oberoende
              bland annat genom att forskaranknytningen har sjunkit kraftigt.
            </seg>
            <seg n="80cbd764">
              Jag tycker att vi borde se allvarligt på det. Den bild som presenteras
              i den granskning som utredningstjänsten har gjort åt oss bekräftar
              tyvärr bilden av ett utredningsväsende som tappar i kvalitet,
              oberoende och integritet. Jag hade önskat att fler hade haft den
              ståndpunkten. Men ståndpunkten blir inte felaktig i sak bara därför
              att inte fler personer delar den just nu.
            </seg>
          </u>
          <note type="speaker" n="acc89f87">
            Anf. 95 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-7" n="4c3170eb">
            <seg n="cfcb7596">
              Fru talman! Jag står gärna upp för regeringens utnämningspolitik.
              Vi har utförligt år efter år diskuterat och fört fram de ståndpunkter
              som har majoritet i utskottet. Det finns en utförlig debatt och
              diskussion kring saken.
            </seg>
            <seg n="df2b1cc1">
              Det är väl ändå inte på det sättet att Tobias Krantz har ett
              prerogativ på att angripa Socialdemokraterna och att mitt prerogativ
              i den här debatten är att försvara Socialdemokraterna. Jag måste
              väl också i öppenhetens namn något få granska vad alliansen tänker
              sig att göra.
            </seg>
            <seg n="4f7b38a7">
              Här finns det för en gångs skull också ett dokument i Göran Hägglunds
              artikel i Dagens Nyheter om rent hus. Jag drar nu den slutsatsen
              även om Tobias Krantz uttrycker sig mer på diplomatkarriärens
              område, nämligen att man ska tillämpa ny process eftersom jag
              fick friheten att dra slutsatser av vad Tobias Krantz sade, att
              det ska bli rent hus.
            </seg>
            <seg n="e9f17896">
              Och min nästa fråga blir naturligtvis inte i den här replikomgången
              för den debattiden är väl över: Vilka generaldirektörer är det
              som är identifierade som inkompetenta och som har fått sitt mandat
              enbart därför att de har klappat statsministern på axeln eller
              dunkat honom i ryggen? Det är ju det som är terminologin i Tobias
              Krantz och andras resonemang. Vilka är det som ska in i avskedsprocessen?
              Vilka som ska in i tillsättningsprocessen begriper jag naturligtvis.
              Det är bara att titta på förteckningen på allianspartiernas partikanslier
              så ser man ju ungefär hur det ska gå till med exempelvis Andres
              Borg och andra.
            </seg>
            <seg n="37bedce9">
              Men det viktiga är vilka generaldirektörer det är som går och
              funderar på vad de ska göra sedan. Det är ju staten som får försörja
              dem, så det blir en stor kostnad om man ska göra rent hus med
              alla socialdemokrater som vimlar omkring till ingen nytta i den
              offentliga sektorn.
            </seg>
            <seg n="4bcc4fa6">
              Jag tycker att Tobias Krantz möjligen skulle fundera på att tala
              med någon som är lite mer nyanserad när det gäller huvudnumren
              i hans debatt.
            </seg>
          </u>
          <note type="speaker" n="399d5b96">
            Anf. 96 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d3fbfda86ab8b883-2" n="a09afd6c">
            <seg n="362fd74e">
              Fru talman! Jag får påminna om att det här är en debatt med anledning
              av konstitutionsutskottets granskning av regeringen. Jag tänker
              därför avstå från den invit till en högskolepolitisk debatt som
              Göran Magnusson inbjöd till. Som gammal studentpolitiker tar jag
              den gärna vid annat tillfälle.
            </seg>
            <seg n="559971ce">
              Nu granskar vi ju om regeringen har levt upp till de allmänna
              regler som följer av regeringsformen, att utseende av ordförande
              och ledamöter i högskolestyrelser ska ske på sakliga grunder.
              Det är det vi debatterar.
            </seg>
            <seg n="7392e551">
              Jag begärde replik när Göran Magnusson hänvisade till en rapport
              av SNS om att det finns för lite av styrning av myndigheterna.
              Jag uppfattade det som att konstitutionsutskottets vice ordförande
              använde detta som ett försvar för regeringens utnämningspolitik.
              Genom partipolitiska tillsättningar kan man styra myndigheterna.
              I så fall skulle detta vara ett indirekt erkännande av att den
              typen av tillsättningar är riktiga och legitima i regeringens
              sätt att styra myndigheter.
            </seg>
          </u>
          <note type="speaker" n="fe805150">
            Anf. 97 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-8" n="4c3170eb">
            <seg n="fe4f3d52">
              Fru talman! Det är klart att man kan avstå från att diskutera
              ett av kd framfört förslag. Det finns ju med i den rapport som
              utgör bilaga till KU:s betänkande. Jag trodde att det var intressant,
              men det var det tydligen inte, i alla fall inte i dag, men det
              kanske blir intressant senare. Möjligen ska det raffineras i allianssystemet
              innan man riktigt kan komma fram till vad man ska göra på den
              punkten. Jag kan också avstå från att diskutera förslaget, men
              det är intressant att kd:s företrädare inte vill diskutera det
              egna partiets förslag beträffande självrekrytering i högskolestyrelserna.
              Det är ju precis det som det handlar om.
            </seg>
            <seg n="18b45aa9">
              När det gäller att styra myndigheterna, vad har Göran Hägglund
              för bekymmer med de generaldirektörer som nu finns, om de inte
              ska styras och spela någon större roll? Ska Göran Hägglund utse
              nya generaldirektörer som vadå? Han säger att man inte kan ha
              generaldirektörer som för socialdemokratisk politik. Då uppfattar
              jag det så att han vill ha generaldirektörer som är beredda att
              genomföra en borgerlig regeringspolitik. Det är väl myndigheternas
              uppgift att göra det? Är det inte så, Helena Höij, att generaldirektörerna
              och myndigheterna ska genomföra den politik som regeringen har
              majoritet för i riksdagen? Det är styrningen, och det är hela
              saken.
            </seg>
            <seg n="68043fcb">
              Jag förstår inte riktigt varför man ska mystifiera detta på det
              sätt som görs i olika sammanhang. Låt mig bara ta upp ett resonemang
              som vi har fört tidigare. Riksdagen anser ju att regeringen är
              ansvarig för vad som sker på myndigheterna. Då borde väl regeringen
              också ha ett exklusivt ansvar för vilka som styr myndigheterna.
              Eller är tanken att riksdagen ska tillsätta generaldirektörer
              och sedan ska regeringen utan att man har haft något inflytande
              i den frågan ha ansvar för hur dessa generaldirektörer fungerar?
            </seg>
            <seg n="54ae5eaa">
              Regeringsformen bygger ju på att myndigheterna lyder under regeringen,
              att regeringen har ansvar för dem och därmed också ska utse generaldirektörer.
            </seg>
          </u>
          <note type="speaker" n="b926bccd">
            Anf. 98 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d3fbfda86ab8b883-3" n="a09afd6c">
            <seg n="56842fd5">
              Fru talman! Jag är faktiskt lite förvånad. Jag vet inte om jag
              helt missförstår Göran Magnusson, men det system som han målar
              upp här skulle bygga på att generaldirektörerna innehade sin post
              i fyra år, det vill säga under mandatperioden, för att de skulle
              följa regeringens politik.
            </seg>
            <seg n="e64be2c2">
              Fru talman! För mig är det självklart att myndigheterna har att
              följa regeringens beslut och den styrning man får genom regleringsbrev
              från den sittande regeringen. Det är på det viset som man styr,
              och den debatten har vi också med jämna mellanrum i konstitutionsutskottet.
              Det kommer senare under eftermiddagen här.
            </seg>
            <seg n="6c6e6ad0">
              Men Göran Magnusson smiter undan från frågan: Är det så att Socialdemokraterna
              tycker att detta är ett legitimt sätt att styra? Om man tycker
              det måste man också fullfölja den tanken och föreslå förändringar
              av nuvarande lagstiftning. I dag står det tydligt i regeringsformen
              att tillsättningar ska ske på sakliga grunder. Vill Socialdemokraterna
              ha en annan styrning av myndigheterna måste de öppet redovisa
              det.
            </seg>
            <seg n="927b5e6b">
              I dag handlar debatten om regeringens utnämningspolitik, och
              i den debatten har Göran Magnusson fört in frågan om styrning
              av myndigheter. Han motiverar dagens utnämningspolitik med den
              styrning som regeringen vill ha av sina myndigheter. Jag tycker
              att detta är lite uppseendeväckande.
            </seg>
          </u>
          <note type="speaker" n="d34b5fd3">
            Anf. 99 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-9" n="4c3170eb">
            <seg n="998800d0">
              Fru talman! Jag har inte talat om att jag vill avskeda några
              generaldirektörer. Det är ju kd och alliansen som ska göra det.
              Jag har inget bekymmer med att folk innehar sina poster över mandatperioder.
              Det är inte det som vi diskuterar.
            </seg>
            <seg n="ac3ab97b">
              Socialdemokraterna står helt och fullt för den uppfattningen
              att gällande regeringsform i huvudsak är bra utformad, framför
              allt när det gäller kraven på att det enbart är förtjänst och
              skicklighet som ska gälla.
            </seg>
            <seg n="298cd6e7">
              Den som har tagit upp den här debatten är ju Göran Hägglund som
              hävdar att det finns ett antal generaldirektörer som enbart är
              utnämnda därför att de är socialdemokrater och har partibok. Jag
              har inte försökt att ändra systemet. Det är ju kd och andra som
              kritiserar det nuvarande systemet och anser att man, för att kunna
              få genomslag för den borgerliga politiken som man tänker sig föra
              efter 2006 års val, måste byta ut ett stort antal av generaldirektörerna.
              Det är väl ni som talar om att detta ska styras på ett speciellt
              sätt, inte Socialdemokraterna och majoriteten i utskottet.
            </seg>
          </u>
          <note type="speaker" n="98c83d22">
            Anf. 100 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-5" n="98b8ccda">
            <seg n="08c6b8e8">
              Fru talman! Utgångspunkten för den borgerliga kritiken i den
              här frågan är såvitt jag förstår att det är för många socialdemokrater.
              Principiellt kan man hålla med om det, även om det har en viss
              betydelse vad som är alternativet. Det är ju det som är utgångspunkten.
            </seg>
            <seg n="8281cd26">
              Jag har nu hört den här debatten ett antal gånger, och den blir
              inte lättare att förstå, måste jag säga.
            </seg>
            <seg n="f8a3009c">
              Man förefaller argumentera på två linjer samtidigt. Å ena sidan
              gäller det detta med sakliga grunder såsom förtjänst och skicklighet
              i regeringsformen 11 kap. 9 §, som i och för sig formellt inte
              gäller styrelser vid högskolor, men man går på den paragrafen.
              Sedan argumenterar man kring detta och menar att regeringen inte
              lever upp till det kravet.
            </seg>
            <seg n="71630d77">
              Den andra parallella linjen är att det är en orimlig proportion
              mellan de olika partierna i styrelser och på poster av olika slag
              inom statsförvaltningen.
            </seg>
            <seg n="84fd1e92">
              När det gäller sakliga grunder såsom förtjänst och skicklighet
              tyder ordet såsom på att förtjänst och skicklighet inte är en
              uttömmande förteckning över vad som är sakliga grunder. Det finns
              också annat, och det har man pekat på i andra sammanhang.
            </seg>
            <seg n="9c5ed2bd">
              Partipolitisk tillhörighet kan också vara saklig grund. Jag kan
              säga det utan något större bekymmer därför att jag är övertygad
              om att oppositionen håller med mig på den punkten. Man argumenterar
              ju för att man ska ta hänsyn till partipolitisk bakgrund. Regering
              ska ta hänsyn till detta, men med ett annat resultat. Det ska
              bland annat vara fler folkpartister. Det ska betyda någonting
              vilken partibok man har. Det är det man säger. Jag antar att man
              förställer sig någon slags proportionell fördelning ungefär i
              enlighet med vad som gäller i riksdagen.
            </seg>
            <seg n="9fbf9a6a">
              Min poäng är att det är lite svårt att argumentera för båda dessa
              linjer samtidigt. Nu har regeringen sagt att man även tycker att
              fördelningen mellan olika partier är viktigt. Man är missnöjd
              att fördelningen, på vissa områden åtminstone, har blivit lite
              sned. Det finns väldigt få kristdemokrater och miljöpartister,
              lite för få vänsterpartister och lite för många socialdemokrater,
              om man nu ska jämföra med fördelningen i riksdagen. Regeringen
              säger att man försöker att hålla koll på detta och jobbar så gott
              man kan med det. Man skulle gärna vilja ha in lite fler nomineringar,
              i synnerhet från Kristdemokraterna och Moderaterna, tror jag att
              man brukar säga. Man kan ju från borgerligt håll och från vårt
              håll också vara missnöjd med att regeringen ännu inte har lyckats
              så väl med att ta till vara all den kompetens om finns i våra
              partier.
            </seg>
            <seg n="677d0013">
              Men är detta en grund för konstitutionell kritik? Det är det
              vi diskuterar. Är det en grund för att säga, som Krantz gör, att
              detta är missbruk av utnämningsmakten och ännu värre saker? Nej,
              det är det naturligtvis inte. Jag har sagt det tidigare, men ingen
              har sagt emot mig, så jag säger det igen. I en internationell
              jämförelse tror jag att svenska regeringars utnämningspolitik,
              även tillbaka i tiden, är ovanligt generös mot andra politiska
              partier. Vi har inte det systemet att man avsätter generaldirektörer
              efter varje val om det blir en annan politisk majoritet. Alla
              partier, i någon mån i alla fall, har framträdande poster av olika
              slag inom statsförvaltning och styrelser.
            </seg>
            <seg n="5b6afba6">
              Jag har lite svårt med de här väldigt kraftiga fördömandena av
              regeringspolitiken på den här punkten.
            </seg>
            <seg n="dd940803">
              Sedan har vi detta med styrning. En linje i diskussionen är att
              man tänker sig att man politiserar till exempel högskolestyrelser
              för att ha något slags politisk styrning av dessa. Min erfarenhet
              är i och för sig rätt så begränsad, men jag tillhör dem som ingår
              i statistiken över folk med partipolitisk bakgrund i högskolestyrelser.
              Jag sitter i Konstfacks styrelse sedan några år och är vice ordförande
              där. Ordföranden ingår i dessa drygt 60 % som är socialdemokrater.
              Det är Gunilla Thorgren som tidigare var statssekreterare i Kulturdepartementet.
              Tidigare var det Eva Bonnier. Jag tror inte att hon är socialdemokrat.
              Gunilla är en utmärkt ordförande. Jag tror inte att någon säger
              något annat än att hon är kompetent, men som verktyg för styrning
              från regeringens håll tror jag inte att hon är den bästa kandidaten.
            </seg>
            <seg n="b835e31f">
              Det fungerar naturligtvis inte så att vi som kommer från andra
              partier eller socialdemokrater som sitter i olika styrelser ser
              oss som några slags verktyg för regeringens vilja i någon mer
              detaljerad mening. Jag tror inte att det fungerar så någonstans
              och definitivt inte i Konstfacks styrelse. Vi sitter där som ett
              allmänintresse, och vi styr den här skolan efter bästa förmåga
              i enlighet med de lagar som har stiftats här, de förordningar
              som regeringen står bakom och så vidare. Så mycket märkligare
              än så är det faktiskt inte. Sedan kan man invända att Konstfack
              är en sådan skola som över huvud taget inte är styrbar, men det
              är en annan diskussion.
            </seg>
          </u>
          <note type="speaker" n="3a8a1e78">
            Anf. 101 CARL-ERIK SKÅRMAN (m) replik:
          </note>
          <u who="carl-erik_skarman_2d81d8" xml:id="i-f1b0880c266b8423-1" n="311938a3">
            <seg n="64a8b714">
              Fru talman! Mats Einarsson är så begåvad att han nog mycket väl
              förstår vad vi menar, och om inte det så har han i alla fall ett
              minne och borde komma ihåg vad jag sade i mitt inledningsanförande,
              nämligen att det inte i första hand är balansen som är min kritik
              utan att det är så många politiker. Politiseringen av de här styrelserna
              gör att det finns risk för att man inte får det förtroende man
              borde ha. Det finns alltid en risk för att man tar partipolitiska
              hänsyn. Det är det stora problemet med att det är så många politiker.
            </seg>
            <seg n="7cfb20f6">
              Att det dessutom är en snedvridning av partitillhörigheten i
              den här politiseringen gör ju inte saken bättre. Då finns det
              ännu större risk att det blir en snedvridning både i syn och i
              förtroende.
            </seg>
            <seg n="6e91e1bf">
              Nu försöker vänstersidan göra gällande att sittande regerings
              utnämningspolitik är riktig. Vi har sett att den leder till en
              stor överrepresentation av vänsterpolitiker. De vill ha den fördelen,
              och sedan vill de att om vi byter regeringen ska man tillämpa
              en borgerlig syn på utnämningspolitiken så att dessa nu tillsatta
              socialdemokrater får sitta kvar. Det är att äta bullen och ändå
              vilja ha den kvar. Jag tycker inte att det är en sjyst uppläggning.
            </seg>
          </u>
          <note type="speaker" n="9bafe7be">
            Anf. 102 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-6" n="98b8ccda">
            <seg n="f13d9a46">
              Fru talman! Jag är nog rädd för att jag har förstått vad ni menar.
              Men det framgår ju här att det finns lite nyanser. I andra inlägg
              var det helt klart den så kallade obalansen med för många socialdemokrater
              som var huvudproblemet. För Skårman är tydligen huvudproblemet
              att det är för många politiker.
            </seg>
            <seg n="65486207">
              Man kan i och för sig diskutera hur många människor med politisk
              bakgrund som man ska ha i högskolestyrelser. Jag tror inte att
              det finns något absolut säkert svar på den frågan. Det är frågan
              om något slag bedömning som ligger lite grann vid sidan av KU:s
              granskning. Jag tror att det generellt sett är bra att ha folk
              med den bakgrunden även i högskolestyrelserna, även om de kanske
              inte ska dominera. Det har jag inte heller bilden av att de gör.
            </seg>
            <seg n="0d0c7cfc">
              Sedan har vi detta med att ha bullen och äta den. Jag föreställer
              mig att vid den händelse att vi skulle få en borgerlig regering
              låt oss hoppas att det icke händer tror jag att det också så småningom
              kommer att visa sig i utnämningspolitiken. Det är ganska rimligt
              att anta att regeringens partipolitiska färg också i någon mån
              avspeglar sig i utnämningspolitiken. Det är, som Göran Magnusson
              var inne på, lite av poängen med att lägga utnämningsmakten i
              regeringens händer. Jag förväntar mig inte att man avsätter folk
              på partipolitiska grunder lika lite som den här regeringen, såvitt
              jag vet, har avsatt folk på partipolitiska grunder. Men så småningom
              sker ju en viss förnyelse. I den händelse att det skulle gå så
              illa att vi får en borgerlig regering får vi nog leva med att
              det blir en lite större andel från den borgerliga kanten. Men
              det är nog politikens villkor.
            </seg>
          </u>
          <note type="speaker" n="b5141eef">
            Anf. 103 CARL-ERIK SKÅRMAN (m) replik:
          </note>
          <u who="carl-erik_skarman_2d81d8" xml:id="i-f1b0880c266b8423-2" n="311938a3">
            <seg n="74db4f1c">
              Fru talman! Jag har sagt att det i och för sig inte är något
              fel att det finns folk med politisk erfarenhet i högskolornas
              styrelser. Men det är frågan om hur många de ska vara. Det finns
              en risk att de går in i sina vardagliga politiska roller om det
              blir för många i styrelserna.
            </seg>
            <seg n="93f9b781">
              Min erfarenhet från Helsingforss stad är att i styrelsen för
              en av landets mest framgångsrika högskolor, nämligen Handelshögskolan
              i Helsingfors, finns det en statlig representant och en representant
              för Helsingforss stad. Resten är tillsatta av huvudsakligen lärare
              och studenter. Det tycks vara ett sätt där man kan värna om vetenskapligheten
              medan samhället i övrigt har en insyn. Då riskerar man inte att
              styrelsen misstänks för partipolitiska hänsynstaganden och därmed
              felbeslut i många viktiga strategiska frågor.
            </seg>
          </u>
          <note type="speaker" n="5ac37e68">
            Anf. 104 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-7" n="98b8ccda">
            <seg n="92eb458d">
              Fru talman! Jag försökte säga att man naturligtvis kan föra den
              diskussionen, och man kan ha lite olika synpunkter på hur proportionerna
              ska vara mellan politiker och andra i våra högskolestyrelser.
              Men det är den bedömning som regeringen har att göra när man utser
              folk till de här styrelserna. Man kan tycka att regeringen gör
              rätt eller fel bedömning, men de har rätten att göra den bedömningen.
              Det finns ingenting som förbjuder dem att anse att det är bra
              med rätt många människor med politisk bakgrund i våra högskolestyrelser.
            </seg>
            <seg n="24469b82">
              Jag tror att det är vanskligt att försöka leda i bevis att det
              finns något slags samband mellan låg andel politiker i styrelsen
              och skolans eller universitets framgångar, hur man nu mäter det.
              Jag tror att det kommer att visa sig mycket svårt att hitta ett
              sådant samband. Om jag ska hänvisa till min egen begränsade erfarenhet,
              Konstfack, kan jag försäkra att det inte är någon politisk dominans
              av den styrelsen. Det är Gunilla som är socialdemokrat som är
              ordförande, så är det jag, och så tror jag att det finns en vakant
              plats som tidigare har innehafts av en moderat. Jag har fått uppfattningen
              att det kan bli en moderat där igen om man nominerar någon. I
              övrigt är det lärare, studenter och folk från branschen, från
              olika konstnärliga inriktningar och designinriktningar. Det är
              de erfarenheterna som helt och hållit dominerar den styrelsen.
            </seg>
          </u>
          <note type="speaker" n="8302deb3">
            Anf. 105 TOBIAS KRANTZ (fp):
          </note>
          <u who="tobias_krantz_56c063" xml:id="i-6e69dfa7c4faff22-6" n="b4c86d77">
            <seg n="ba5e09fa">
              Fru talman! Jag hade inte tänkt utnyttja mer tid, men efter det
              replikskifte jag hade med Göran Magnusson vill jag göra några
              kommentarer.
            </seg>
            <seg n="134a3479">
              För det första blandar Göran Magnusson ihop frågan om hur myndigheter
              ska styras, i den meningen som handlar om Regeringskansliets storlek
              och förhållande till myndigheterna, med frågan om hur formerna
              för styrningen ska vara. Det är den frågan vi diskuterar här.
              Hur ska formerna för styrningen vara? Ska vi ha politiskt tillsatta
              generaldirektörer, eller ska vi inte ha det? Det är det frågan
              gäller här.
            </seg>
            <seg n="30cc2b16">
              Göran Magnusson fokuserar väldigt mycket frågan om vilka generaldirektörer
              som ska avskedas vid ett eventuellt regimskifte. Frågan kan likaväl
              ställas till Göran Magnusson. Vilka personer med borgerlig partibok
              kommer Göran Magnusson och hans regering att låta bli att tillsätta
              om Socialdemokraterna får sitta kvar vid makten efter valet 2006?
              Det är en motfråga som Göran Magnusson måste kunna svara på. Det
              intressanta är frågan om vilka principer som ska gälla för utnämningspolitiken.
              Där har uppenbarligen jag och Göran Magnusson olika uppfattningar.
            </seg>
            <seg n="e43b3201">
              Det som Göran Magnusson måste svara på är frågan om det verkligen
              är rimligt såsom det är i dag att det på område efter område,
              på post efter post är en kraftig socialdemokratisk dominans. Vill
              Göran Magnusson att människor som lyssnar på den här debatten
              och tar del av den ska tro att det nästan enbart är socialdemokrater
              som är kompetenta att inneha de här posterna? Är det seriöst?
              Är det trovärdigt att föra en sådan debatt?
            </seg>
            <seg n="5b994472">
              Göran Magnusson säger att den borgerliga alliansen vill byta
              system. Det är ju ni som har bytt system i praktiken genom att
              ha tillämpat den här typen av väldigt tydliga politiska tillsättningar
              under så pass lång tid.
            </seg>
            <seg n="da2686d5">
              Mats Einarsson säger att det finns två olika linjer i den här
              debatten. Nej, det finns en linje. Det är att den partipolitiska
              proportionaliteten vid olika tillsättningar är ett tecken på att
              själva politiken är fel. Det är inte så att vi vill utjämna, men
              det är väldigt egendomligt om all kompetens är samlad i ett enda
              parti. Det är det vi har pekat på i vår kritik.
            </seg>
          </u>
          <note type="speaker" n="3ad6b793">
            Anf. 106 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-10" n="4c3170eb">
            <seg n="1a8017fe">
              Fru talman! Tobias Krantz försöker påstå att diskussionen här
              handlar om huruvida vi ska ha politiskt tillsatta generaldirektörer
              eller chefstjänstemän eller ej. Det är inte fallet att diskussionen
              handlar om det. I varje fall jag står för regeringsformens nuvarande
              utformning. Det Tobias Krantz försöker leda i bevis med svepande
              formuleringar är att det vimlar av socialdemokrater som är tillsatta
              inte på grund av förtjänst och skicklighet utan med hjälp av partibok.
              Det är väl i så fall huruvida det är på det sättet eller ej som
              KU har granskat och KU:s majoritet i varje fall har funnit att
              Tobias Krantz har fel.
            </seg>
            <seg n="614f8a1c">
              Enbart socialdemokrater varje statistiker kan ju konstatera att
              ordet enbart inte kan appliceras på en ordentlig undersökning
              av de här förhållandena. Det vet Tobias Krantz också, men det
              ingår i hans generaliserande och svepande retorik i det här frågorna.
              Jag tycker att det vore bra med en bättre nyansering av den här
              debatten. Den är alldeles för allvarlig för att föras i de här
              generella termerna.
            </seg>
          </u>
          <note type="speaker" n="87efb7a4">
            Anf. 107 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-7" n="b4c86d77">
            <seg n="1f31156f">
              Fru talman! Det jag reagerade emot i vårt förra replikskifte
              handlade om att Göran Magnusson blandade ihop frågan om hur stort
              Regeringskansliet ska vara med formerna för utnämningspolitiken.
              Där försöker Göran Magnusson blanda bort korten, enligt min uppfattning,
              och dessutom vantolka det som SNS har sagt i sin rapport.
            </seg>
            <seg n="008d074c">
              Det som är den springande punkten och som jag inte har hört Göran
              Magnusson över huvud taget reflektera över, försvara eller fundera
              över, är att vi nu ser att det på område efter område är en sådan
              förkrossande majoritet av människor som innehar högre statliga
              tjänster som har socialdemokratisk partibok. Vill Göran Magnusson
              att människor som lyssnar på den här debatten ska tro att kompetensen
              att leda statliga utredningar, sitta i universitets- och högskolestyrelser
              eller vara generaldirektör är så otroligt koncentrerad till ett
              enda parti? Det är det som är frågan. Självklart ska kompetens,
              förtjänst och skicklighet avgöra. Det är ju det vi säger. Men
              då måste Göran Magnusson kunna förklara och säga att socialdemokrater
              är mycket mer kompetenta att sitta i universitets- och högskolestyrelser,
              leda statliga verk eller sitta på andra ledande poster i statliga
              bolagsstyrelser. Om du kan leda det i bevis har det skett enligt
              förtjänst och skicklighet. Problemet är att jag har svårt att
              se hur en sådan argumentation ska se ut och att Göran Magnusson
              ska kunna leda det i bevis. Men Göran Magnusson måste ju reflektera
              över detta faktum. Ingen människa utanför den här salen som lyssnar
              på debatten tror ju på det du säger nu, Göran Magnusson.
            </seg>
          </u>
          <note type="speaker" n="c8804ba0">
            Anf. 108 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-11" n="4c3170eb">
            <seg n="c52599c3">
              Fru talman! Det sista uttalandet vet jag inte vad Tobias Krantz
              har för empiri för att göra. Det kan väl tillhöra den politiska
              retoriken kanske.
            </seg>
            <seg n="5cb25efd">
              Huruvida de har partibok eller ej undrar jag om Tobias Krantz
              vet. Det vet i varje fall inte jag. Det är möjligt att Tobias
              Krantz och alliansen har kläm på sådana saker. Men om det vore
              hälften så många generaldirektörer och andra med socialdemokratisk
              bakgrund är jag ganska säker på att Tobias Krantz skulle föra
              samma resonemang som han gör nu med hjälp av en statistik som
              säger att det är en viss andel av det hela som innehas av socialdemokrater.
              Jag tycker kanske att den diskussionen förd på statistik inte
              är särskilt klok. Man får i så fall i stället diskutera på punkt
              efter punkt vad som sakligt sett är det korrekta att ha som utgångspunkt
              i de här resonemangen. Det har jag inte hört Tobias Krantz tala
              om.
            </seg>
            <seg n="8fd963cb">
              Får jag avslutningsvis anknyta till frågan om kommittéordföranden,
              där Folkpartiet har en egen uppfattning jämfört med resten av
              konstitutionsutskottet. Det talas om att det vimlar av socialdemokrater
              där också. Det är ungefär 10 % av det totala antalet ordföranden
              som har partipolitisk bakgrund, om jag nu minns statistiken rätt,
              så det är en rätt liten del som i Tobias Krantz retorik blir en
              alldeles överväldigande stor del.
            </seg>
          </u>
          <note type="speaker" n="edc2bf1a">
            Anf. 109 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-8" n="b4c86d77">
            <seg n="7d79e0e1">
              Fru talman! Det är självfallet frågan om den politiska bakgrunden
              som står i fokus för diskussionen. Det ska inte ske en total utjämning.
              Vi ska inte ha kvotering. Det är det vi vill komma ifrån. Poängen
              är att den fördelning som i dag finns på olika högre tjänster
              i den statliga förvaltningen enligt min och de flestas uppfattning
              tror jag pekar på att någonting är galet i utnämningspolitiken.
              Det är inte enstaka siffror och enstaka tillfällen där det har
              dykt upp. Vi måste våga se mönstret. Mönstret är att det på punkt
              efter punkt, på område efter område, i rapport efter rapport,
              i studie efter studie visas på samma sak. Man kan inte förklara
              bort det som enskildheter. Det är ett tydligt mönster att överallt
              i den statliga förvaltningen är det en kraftig dominans av socialdemokrater.
            </seg>
            <seg n="c5d7cc79">
              Göran Magnusson säger att vi ska granska de enskilda ärendena.
              Gärna det. Problemet är ju, vilket också riksdagen har ställt
              sig bakom, att det inte går att granska enskilda utnämningar därför
              att de kravprofiler som regeringen ställer upp inför utnämningar
              eller åtminstone påstår sig ställa upp inte är offentliga och
              inte kan granskas i efterhand. Det är det som är problemet. Om
              Göran Magnusson pratar med sina partikamrater och ser till att
              riksdagens beslut verkställs då ska vi gärna granska också enskilda
              utnämningar.
            </seg>
          </u>
          <note n="d7128ba4">
            Statsminister Göran Perssons handläggning av processen att utse
            kandidat till svensk EU-kommissionär (avsnitt 3.2), Utrikesminister
            Laila Freivalds information till EU-nämnden angående ny kommissionsordförande
            (avsnitt 3.3) och Regeringens hantering av vapenembargot mot Kina
            (avsnitt 3.4)
          </note>
          <note type="speaker" n="7da38932">
            Anf. 110 GÖRAN LENNMARKER (m):
          </note>
          <u who="goran_lennmarker_c3704a" xml:id="i-9471d92aadc25aa2-6" n="464be7fa">
            <seg n="d5be76a0">
              Fru talman! Jag ställer mig i startställning för att minska tidsutdräkten.
            </seg>
            <seg n="1713768d">
              Jag vill ta upp två frågor. Den ena gäller information till EU-nämnden
              angående principer som ska ligga till grund för nominering av
              ny ordförande i EU:s kommission.
            </seg>
            <seg n="ca7b0999">
              Den frågan togs upp av företrädare för många partier fem veckor
              före det toppmöte som hölls i juni 2004. Jag tror att hela oppositionen
              och praktiskt taget alla tog upp det. Den frågan, som gällde principerna
              för hur man skulle nominera kommissionsordförande, kunde ha tagits
              upp i god tid. I stället kom det enbart att ske ett samråd dagen
              före toppmötet, nämligen den 16 juni. Här uttalar vi fem partier
              kritik från reservanternas sida. Vi menar att detta borde ha skett
              i god tid.
            </seg>
            <seg n="e50450dc">
              När man begär att man ska diskutera frågan i god tid och oppositionen
              i god mening säger att det vore konstruktivt att göra det, är
              det orimligt att ingenting sker förrän dagen innan.
            </seg>
            <seg n="73e69b66">
              Det är ett förhållande som inte är bra. Därför har vi i reservationen
              poängterat detta.
            </seg>
            <seg n="e039091e">
              Den andra frågan handlar om hanteringen av vapenembargot mot
              Kina.
            </seg>
            <seg n="0f29c117">
              Här har det inom EU-nämnden varit en mycket tydlig inriktning
              av politiken. Utskottsmajoriteten säger och det är det centrala
              i deras argumentation att regeringen inte har avvikit från de
              ståndpunkter som EU-nämnden har angivit. I reservationen säger
              vi även här fem partier att det inte räcker med att inte avvika.
              Man har också skyldighet att driva dessa ståndpunkter. Vi konstaterar
              att man av utredningen kan utläsa att regeringen inte med kraft
              har drivit den i EU-nämnden fastlagda svenska linjen. Här finns
              en mycket viktig principiell skillnad.
            </seg>
            <seg n="bb9f63c2">
              Fru talman! Det är därför vi från de fem partierna har yrkat
              på godkännande av de två reservationer som innehåller detta.
            </seg>
          </u>
          <note type="speaker" n="0e602d67">
            Anf. 111 TOBIAS KRANTZ (fp):
          </note>
          <u who="tobias_krantz_56c063" xml:id="i-6e69dfa7c4faff22-9" n="b4c86d77">
            <seg n="7cf86c67">
              Fru talman! Jag vill säga något mycket kort om de tre ärenden
              som nu behandlas och som handlar om regeringens agerande inom
              EU.
            </seg>
            <seg n="96d20372">
              Jag börjar med vapenembargot. Det är ju en process som har pågått
              under drygt ett år. Den är ju inte avslutad. Man kan säga att
              det finns ett par olika skeden i processen.
            </seg>
            <seg n="694d4703">
              När frågan om att det skulle ske en översyn av vapenembargot
              väcktes inom ramen för Europeiska unionen menar jag och många,
              tror jag att regeringen var alldeles för passiv. Regeringen borde
              ha satt klackarna i backen och sagt: Det ligger inte i Sveriges
              intresse. Det är inte Sveriges uppfattning att det över huvud
              taget bör göras en översyn av vapenembargot mot Kina eftersom
              vi vill att vapenembargot ska vara kvar.
            </seg>
            <seg n="0a058ac7">
              I den andra delen av processen, när översynen väl var i gång,
              fanns det mycket tydliga uttalanden från EU-nämnden. Vid åtminstone
              ett tillfälle sammanfattade ordföranden tydligt och klart att
              det fanns en majoritet mot den ståndpunkt som regeringen tidigare
              hade intagit. Trots det har regeringen inte brytt sig om detta
              utan drivit sin egen uppfattning inom ramen för Europeiska unionen.
            </seg>
            <seg n="43beda16">
              Det är mycket allvarligt att så har skett.
            </seg>
            <seg n="e8665758">
              Det finns en tydlig parallell till det ärende vi hade för ett
              antal år sedan som gällde val av ordförande för Europeiska rådet.
              Då handlade regeringen på samma sätt.
            </seg>
            <seg n="1d376fd8">
              När det gäller frågan om val av EU-kommissionsordförande borde
              regeringen på ett mycket tidigare stadium ha gett oppositionspartierna
              och partierna i EU-nämnden möjlighet att komma med synpunkter
              på de kriterier och krav som regeringen ville ställa på den kommande
              kommissionsordföranden.
            </seg>
            <seg n="4f2d8b92">
              När det gäller frågan om utnämning av svensk EU-kommissionär
              har regeringen följt de regler och principer som gäller. Man har
              följt de riktlinjer och förfaranden som har gällt tidigare när
              det gäller utnämningen av svensk EU-kommissionär.
            </seg>
            <seg n="f3bffc2f">
              Vi är några partier som i ett särskilt yttrande pekar på att
              man bör överväga och hålla dörren öppen för en förändring av den
              praxis som hittills har gällt. Frågan om vem som ska vara svensk
              EU-kommissionär är inte vilket ärende som helst. Det har rätt
              stor betydelse för Sveriges position i det europeiska samarbetet.
              Det kan vara aktuellt och lämpligt att bereda den frågan på samma
              sätt som andra ärenden som ska avgöras inom ramen för Europeiska
              unionen.
            </seg>
            <seg n="eacc8be9">
              Det är en fråga där vi menar att regeringen bör fundera igenom
              om inte en ny praxis bör införas.
            </seg>
          </u>
          <note type="speaker" n="73f4200e">
            Anf. 112 INGVAR SVENSSON (kd):
          </note>
          <u who="ingvar_svensson_8b2598" xml:id="i-3eda5d60ef90b0d1-5" n="6ac21104">
            <seg n="6542973c">
              Fru talman! Jag vill instämma i fru talmannens vädjan att vi
              ska försöka fixa den här debatten före klockan 16 så att vi kan
              genomföra voteringarna. Jag hoppas att alla känner sitt ansvar
              för det.
            </seg>
            <seg n="ccb26c63">
              Jag ska bara kort kommentera frågan om vapenembargot. Jag var
              själv med i nämnden när man hanterade detta.
            </seg>
            <seg n="4ccec035">
              Som tidigare har fastslagits ska regeringen följa vad nämnden
              säger. I det här fallet har man suttit med armarna i kors och
              låtit andra bestämma och så blir det en märklig process i slutändan
              med uppringning av moderatledaren och så vidare.
            </seg>
            <seg n="f5237679">
              I processen fram till dess att nämnden tog ny ställning har man
              varit alldeles för passiv. Det finns en annan parallell när det
              gäller diskussionen om val av ordförande i Europeiska rådet, och
              man diskuterade det i regeringskonferensen. Det var visserligen
              ett tydligare beslut med beslut av hela riksdagen som man kunde
              utgå ifrån. Här finns alltså grund för kritik mot passivitet.
            </seg>
          </u>
          <note type="speaker" n="46e7509a">
            Anf. 113 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-10" n="6fe163ad">
            <seg n="936c6564">
              Fru talman! Eftersom jag inte vill upprepa det som redan har
              sagts yrkar jag på godkännande av reservationen på den här punkten.
            </seg>
          </u>
          <note type="speaker" n="0af0bbed">
            Anf. 114 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-18" n="79602c91">
            <seg n="baf120c0">
              Fru talman! Låt mig först konstatera att riksdagen på tre punkter
              återigen väntas tydliggöra sin roll i EU-politiken. Det gäller
              alla delar som är aktiva regeringen och riksdagen att det har
              varit ett visst trevande för att hitta formerna under det dryga
              decennium som Sverige har varit medlem i Europeiska unionen.
            </seg>
            <seg n="50f395c7">
              Vi fastslår de principer som vi tidigare har fastslagit när det
              gäller hur regeringen ska lyssna till riksdagens tungt vägande
              ord om EU-politiken.
            </seg>
            <seg n="795af3b2">
              Här har nämnts den parallellitet som finns mellan det som konstitutionsutskottet
              och riksdagen tidigare har kritiserat regeringen för, nämligen
              att man inte drev riksdagens linje vad gällde det som kallades
              för en EU-president och att man nu inte tillräckligt tydligt har
              drivit riksdagens linje vad gäller vapenembargot mot Kina.
            </seg>
            <seg n="03d93585">
              Jag återupprepar att det inte går att ha två positioner samtidigt.
              Regeringen ska driva den linje som är fastlagd i EU-nämnden.
            </seg>
            <seg n="002ae0c9">
              Jag vill fästa kammarens och eventuella protokolläsares uppmärksamhet
              på den fråga som jag ställde till statsminister Göran Persson
              i KU:s utfrågning den finns på s. 228 i bil. B 13 till KU:s betänkande
              rörande just parallelliteten mellan dessa två fall. Jag frågade
              hur det kom sig att det som sammanlänkade de här båda fallen var
              att Socialdemokraterna hade en uppfattning och övriga partier
              en annan.
            </seg>
            <seg n="61ca1939">
              Göran Persson sade att det är det som är kriteriet på att situationen
              ska inträffa.
            </seg>
            <seg n="63d6b35b">
              Med andra ord: När riksdagens majoritet går Socialdemokraterna
              emot är det inte lika viktigt att driva EU-nämndens linje i EU.
              Det är en av grunderna till att vi nu riktar kritik.
            </seg>
          </u>
          <note type="speaker" n="41e890f3">
            Anf. 115 HELENE PETERSSON (s):
          </note>
          <u who="helene_petersson_24cd69" xml:id="i-dd6007874ee4c6df-0" n="6ed26157" next="i-e5e0dcbdb11de2b4-0">
            <seg n="c059c3c0">
              Fru talman! I detta ärende granskar vi ju om utrikesminister
              Laila Freivalds har uppfyllt informations- och samrådsplikten
              med avseende på Sveriges hållning i fråga om ny kommissionsordförande.
            </seg>
          </u>
          <note n="7cc6176f">
            Den grundläggande bestämmelsen om samråd inom ramen för det europeiska
            samarbetet återfinns i regeringsformen 10 kap. 6 §.
          </note>
          <note n="9e8e6f7a">
            Också i riksdagsordningen 10 kap. 5 § behandlas närmare de skyldigheter
            regeringen har att underrätta och rådgöra med EU-nämnden.
          </note>
          <u who="helene_petersson_24cd69" xml:id="i-e5e0dcbdb11de2b4-0" n="6ed26157" prev="i-dd6007874ee4c6df-0">
            <seg n="0f113c9f">
              Regeringen ska underrätta EU-nämnden om frågor som avses bli
              behandlade i Europeiska rådet. Regeringen ska också rådgöra med
              nämnden om hur förhandlingar i rådet ska föras inför beslut som
              regeringen bedömer som betydelsefulla och i andra frågor som nämnden
              bestämmer.
            </seg>
            <seg n="e505cf4f">
              Information och samråd kan ske på olika sätt. Riksdagens ledamöter
              har möjlighet att genom frågor, både skriftliga och muntliga,
              informera sig om läget i aktuella frågor. Interpellation är ett
              annat sätt. I det aktuella fallet ställdes en skriftlig fråga,
              som statsministern lämnade ett svar på den 26 maj, om just Sveriges
              syn på kriterierna kring nomineringen. Informella kontakter och
              konsultationer med ledande företrädare för samtliga riksdagspartier
              genomfördes också mellan den 14 och den 16 juni.
            </seg>
            <seg n="6c157884">
              Frågor, interpellationer och informella kontakter får givetvis
              inte ersätta de formella samråd som ska ske enligt regeringsformen
              eller riksdagsordningen eller som utvecklats genom praxis, vilka
              vi alla tycker är helt korrekta. Men det bör också finnas något
              med substans att samråda kring, och samrådet bör ske med det statsråd
              som har att hantera frågan.
            </seg>
            <seg n="268538db">
              Det är viktigt med en bred förankring kring de frågor som behandlas
              inom unionen. För att få legitimitet för både det arbete som utförs
              och de beslut som fattas inom den europeiska gemenskapen är information
              och samråd grundläggande. Här finns inga delade meningar. För
              att man ska kunna vara delaktig i processen är det också viktigt
              med diskussion och information i ett så tidigt skede som möjligt.
              Inte heller här råder vad jag ser några delade meningar.
            </seg>
            <seg n="54d4afe1">
              Konstitutionsutskottets uppgift är att granska varje anmälan
              ur konstitutionell synvinkel. Utskottets majoritet betonar vikten
              av samråd så tidigt som möjligt men kan inte se att något konstitutionellt
              fel är begånget och finner således ingen anledning att rikta någon
              form av kritik mot utrikesminister Laila Freivalds.
            </seg>
          </u>
          <note n="b68f5d8c">
            Den aktuella anmälan rör vilka kriterier regeringen hade beträffande
            valet av kommissionsordförande. Nominering av kommissionsordförande
            behandlas på stats- och regeringschefsnivå. Regeringen har ingen
            skyldighet enligt riksdagsordningen att samråda med EU-nämnden
            inför möten med Europeiska rådet eller under regeringskonferensen.
            En praxis har dock utarbetats med ett samrådsförfarande, och den
            16 juni ägde samråd med EU-nämnden rum i den aktuella frågan.
            Den praxis som utvecklats fullföljdes alltså.
          </note>
          <note type="speaker" n="021d25d4">
            Anf. 116 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-7" n="464be7fa">
            <seg n="4318c0c3">
              Fru talman! Den springande punkten är ju när samrådet skedde.
              Fem veckor innan begärde partierna i EU-nämnden att man skulle
              ha ett samråd i frågan om kriterierna. Det är ju sådant man kan
              fastställa i god tid. Man behöver inte vänta tills de aktuella
              kandidaterna finns på plats, för som var och en kan inse kan detta
              ske ganska tätt inpå ett toppmöte. Och så väljer man att inte
              diskutera detta förrän dagen innan. Det kan väl ändå inte vara
              rimligt, fru talman, att ha det som kriterium för om man ska samråda.
              Det hade varit klokt att göra detta ganska snart efter det att
              partierna begärt det. Då kunde man ha haft den här diskussionen,
              och då hade vi sluppit denna KU-anmälan.
            </seg>
          </u>
          <note type="speaker" n="fd4a5365">
            Anf. 117 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-0" n="6ed26157">
            <seg n="dcf057af">
              Fru talman! I reservationen skriver man att det borde gått att
              göra. Självklart finns det önskemål, viljeinriktningar och viljeyttringar
              om att man borde ha gjort saker och ting tidigare, men det måste
              ju också finnas något av substans att samråda kring. Statsministern
              talar i frågesvaret ganska brett om kriterierna. Jag tror att
              detta är den springande punkten här: Vad fanns det att samråda
              kring? Sverige är ju inte ensamt i den här frågan. Det är nog
              ganska svårt att gå ut och låsa sig i väldigt strikta kriterier.
            </seg>
            <seg n="ee5a33d7">
              Vill vi ha ett samrådsförfarande tidigare och på ett annat sätt
              måste vi gå in och ändra i grundlagen. Om vi vill göra denna praxis
              i dag till något reglerat får vi göra en grundlagsförändring.
            </seg>
          </u>
          <note type="speaker" n="04477745">
            Anf. 118 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-8" n="464be7fa">
            <seg n="afac71c8">
              Fru talman! Men poängen är ju att det handlade om att diskutera
              kriterierna. Det kan man göra långt i förväg. Det här innehöll
              framför allt en mycket viktig principiell fråga, nämligen frågan
              om detta skulle återspegla till exempel en majoritet i Europaparlamentet
              en fråga som man alls inte behöver vänta med att diskutera till
              dagen före toppmötet.
            </seg>
            <seg n="156a2108">
              Sedan kan jag hålla med om att man inte behöver lägga fast kriterierna,
              men nämnden ska naturligtvis diskutera detta. Det är en alldeles
              central fråga vilka kriterier Sverige ska ha för att stödja en
              ordförande i EU-kommissionen. Det är naturligtvis rimligt att
              riksdagens EU-nämnd har synpunkter på detta i god tid. Sedan kan
              namnen komma upp sent, vilket kan vara naturligt när det handlar
              om namn. Det var dock inte det frågan gällde, utan den gällde
              kriterierna. Man behöver inte låsa fast kriterierna. Man kan överväga
              om man ska göra det, men det ligger inte i sakens natur att man
              måste låsa fast dem. Att diskutera dem i lugn och ro och i god
              tid är dock viktigt.
            </seg>
          </u>
          <note type="speaker" n="c0a7cc2f">
            Anf. 119 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-1" n="6ed26157">
            <seg n="088eb19b">
              Fru talman! Är det också rimligt att diskutera den sakfråga det
              gäller med det ansvariga statsrådet i stället för ett annat statsråd?
              Den frågan tycker jag också att man kan ställa sig. De statsråd
              som kommer till EU-nämnden har ju sina sakfrågor på dagordningen.
              Man ställde en fråga, och ordföranden i EU-nämnden sade att det
              var okej att ställa frågan men att man kanske inte kunde förvänta
              sig ett svar.
            </seg>
            <seg n="23fb4156">
              Det är också skillnad på en diskussion och ett samråd, och det
              är samrådet vi har att prata om. En diskussion kan man föra genom
              exempelvis en interpellation. Man har möjlighet att interpellera
              exempelvis statsministern och ta en diskussion om de här kriterierna.
            </seg>
            <seg n="84d9c982">
              Om det sedan är lämpligt att ta detta i öppen form eller i mer
              sluten form som EU-nämnden kan man också diskutera.
            </seg>
          </u>
          <note type="speaker" n="e3bfe477">
            Anf. 120 GÖRAN MAGNUSSON (s):
          </note>
          <u who="goran_magnusson_d75314" xml:id="i-20bd37b4080761a3-12" n="4c3170eb">
            <seg n="5a4d6b12">
              Fru talman! Låt mig börja med en reflexion kring samråd om ordförandeskapet
              i kommissionen. Göran Lennmarker säger att man kan diskutera huruvida
              det skulle återspegla majoritetsförhållandena i parlamentet. Man
              kan också diskutera huruvida det ska återspegla majoritetsförhållandena
              i rådet. De kan ju faktiskt vara olika. Det är inte självklart
              att kommissionsordföranden ska ha majoritet i parlamentet, utan
              man kan ha en annan syn på den saken.
            </seg>
            <seg n="2ab13a1c">
              Fru talman! Min del i detta är snarare EU-nämnden och den faktiska
              händelseutvecklingen beträffande vapenembargot mot Kina. Där har
              det sagts att regeringen inte med kraft har drivit EU-nämndens
              ståndpunkt; det var den moderata formuleringen. Folkpartiet har
              uppfattningen att regeringen har drivit en egen uppfattning och
              kd att regeringen har suttit med armarna i kors inför den här
              utvecklingen. Ansvaret vilar tungt på Göran Persson för den faktiska
              händelseutvecklingen, säger man.
            </seg>
            <seg n="ee0a4339">
              Frågan är om inte ansvaret vilar ganska tungt också på Fredrik
              Reinfeldt, som ju möjliggjorde den svenska ståndpunkten och gjorde
              att det fanns majoritet i riksdagen, i varje fall bland riksdagens
              partier, för denna ståndpunkt. Vore det inte intressant, Göran
              Lennmarker, att fundera på varför Fredrik Reinfeldt körde över
              sina partivänner i EU-nämnden och sade: Okej, vi veterar inte
              den här frågan vid Europeiska rådets möte?
            </seg>
            <seg n="1e7d3b86">
              Då kommer man dock över på ett faktiskt beslutsfattande. Granskningen
              här är ju mer inriktad på ett teoretiskt resonemang om hur man
              i ett förhandlingsskede kan förfara i förhållande till vad som
              har sagts i EU-nämnden.
            </seg>
            <seg n="efc33636">
              Den intressanta frågan till Göran Lennmarker och andra är alltså:
              Varför körde Fredrik Reinfeldt över sina partivänner och majoriteten
              i EU-nämnden? Det var ju han som möjliggjorde den svenska regeringens
              agerande om den svenska regeringen ville ha majoritet för sin
              ståndpunkt. Det vore intressant att få svar på frågan varför Fredrik
              Reinfeldt gjorde som han gjorde och dessutom sedan försvarade
              det, bland annat med att det mer låg i linje med svenska intressen
              att inte säga nej och vetera den här frågan i Europeiska rådet.
            </seg>
          </u>
          <note type="speaker" n="bb915f04">
            Anf. 121 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-10" n="b4c86d77">
            <seg n="36ebb3a6">
              Fru talman! Den här frågan har ju funnits i lite olika stadier.
              Det första stadiet var när det beslöts i EU-kretsen att det skulle
              ske en översyn av EU:s vapenembargo mot Kina. Detta beslut togs
              på initiativ av Frankrike den 1213 december 2003. Då fanns naturligtvis
              möjlighet för regeringen att sätta klackarna i backen och säga:
              Nej, vi vill inte ha en översyn av vapenembargot mot Kina. Trots
              det gjorde regeringen inte det utan lät processen sätta i gång.
            </seg>
            <seg n="3d71329e">
              Under 2004 har det vid flera olika tillfällen i EU-nämnden funnits
              en tydlig opinion, sammanfattad av mötesordföranden. Den 23 januari,
              den 23 april och den 8 oktober har det funnits en tydlig majoritet
              mot att vapenembargot mot Kina skulle hävas. Trots det har den
              socialdemokratiska regeringen inte drivit den ståndpunkten i EU-kretsen
              utan faktiskt passivt låtit skeendet fortgå.
            </seg>
            <seg n="68aade1d">
              Majoriteten försvarar sig med att regeringen inte har gjort någonting
              som står i strid med EU-nämndens inriktning. Det tycker jag i
              och för sig att man kan tveka om, men poängen med de regler vi
              har och som vi har varit överens om är att det inte räcker att
              regeringen inte gör något som inte står i strid med det som EU-nämnden
              har sagt, utan EU-nämndens rekommendationer och synpunkter ska
              aktivt drivas av den regering som sitter. Det är det svårt att
              komma ifrån att regeringen faktiskt inte har gjort i det här fallet.
            </seg>
            <seg n="9161c50a">
              Vid ett par tillfällen har exempelvis utrikesministern sagt att
              riksdagen har en ståndpunkt och regeringen har en annan och framfört
              det budskapet till EU-kretsen. Det är klart att med en sådan politik
              är det svårt att få genomslag för den svenska uppfattningen och
              för den uppfattning som EU-nämnden har slagit fast.
            </seg>
          </u>
          <note type="speaker" n="8f4764ea">
            Anf. 122 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-13" n="4c3170eb">
            <seg n="0f50c7a2">
              Fru talman! Hur vet Tobias Krantz och hans kolleger i den möjliga
              majoriteten på den här punkten att regeringen inte har drivit
              den här frågan? Hur vet man det? Att man inte nådde ända fram
              och inte lyckades är ju inte kriteriet för huruvida man har drivit
              frågan eller ej. Det är det intressanta. Hur vet man det? Ett
              av problemen är ju att de här förhandlingarna inte är offentliga,
              vilket den nya konstitutionen medger visserligen gäller det inte
              lagstiftning men den medger ändå bättre möjligheter. Hur vet man
              det ens?
            </seg>
            <seg n="c01f92bf">
              Den intressanta frågan är väl inte vad som hände till en början.
              Det vi granskar är ju EU-nämndens beslut om fullföljandet. Varför
              körde Fredrik Reinfeldt över Tobias Krantz i EU-nämnden? Det tycker
              jag är den intressanta frågan. Det är ett faktiskt beslutsfattande
              som vi då diskuterar, inte teoretiska resonemang om huruvida man
              agerat med kraft eller med armarna i kors eller har drivit en
              egen uppfattning. Varför körde Fredrik Reinfeldt över Tobias Krantz
              och de övriga i EU-nämnden i den här frågan och bestämde tillsammans
              med Göran Persson att Sverige inte skulle vetera frågan, som det
              heter på EU-språk.
            </seg>
          </u>
          <note type="speaker" n="54f3dd88">
            Anf. 123 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-11" n="b4c86d77">
            <seg n="dac5170a">
              Fru talman! Frågan om vad Fredrik Reinfeldt gjorde vid olika
              tillfällen bör ställas till Fredrik Reinfeldt. Den kan faktiskt
              inte jag svara på.
            </seg>
            <seg n="ead89de0">
              Men rent allmänt kan man säga att det här har varit en process
              i flera olika stadier. Det var en förberedelseprocess. Det var
              en process när de här diskussionerna pågick, och det fanns ett
              kritiskt skede. Det intressanta är att man inte bara kan göra
              som Göran Magnusson gör, gå in i det kritiska skedet och diskutera
              det, utan det har ju varit ett förlopp dessförinnan. Där menar
              jag att det är uppenbart att regeringen inte har drivit den ståndpunkten
              så aktivt som regeringen borde ha gjort.
            </seg>
            <seg n="858f0f6c">
              Göran Magnusson frågar hur vi vet det. Vi kan lyssna på vad utrikesministern
              själv säger i ett interpellationssvar i oktober 2004, när EU-nämnden
              tidigare vid ett flertal tillfällen hade sagt att vapenembargot
              inte skulle hävas: Frågan har väckts, och den måste beredas. EU
              har inte tagit ställning. Sverige har inte tagit ställning för
              sin del. Jag har inte tagit ställning. Frågan måste naturligtvis
              utredas, diskuteras och därigenom beredas för att så småningom
              leda till ett ställningstagande.
            </seg>
            <seg n="e7bdad19">
              Detta säger utrikesministern när EU-nämnden vid flera tillfällen
              redan har tagit ställning för att vapenembargot inte ska hävas.
              Då säger utrikesministern i en interpellationsdebatt att Sverige
              inte har tagit ställning. Sverige hade tagit ställning vid den
              tidpunkten. Utifrån detta enkla interpellationssvar tycker jag
              att man kan säga att regeringen åtminstone inte med kraft har
              drivit ståndpunkten att vapenembargot mot Kina inte skulle hävas.
            </seg>
          </u>
          <note type="speaker" n="c8f69b37">
            Anf. 124 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-14" n="4c3170eb">
            <seg n="18a3d467">
              Fru talman! Vi får konstatera att Tobias Krantz anser att regeringen
              inte med kraft har drivit detta. Han vet inte utan han anser med
              hänsyn till omständigheterna att det förhåller sig på det sättet.
              Det är klart att det inte är någonting som jag kan ändra på.
            </seg>
            <seg n="1173cae0">
              Sedan har man i alliansen inte tagit reda på varför Moderaterna
              intog en annan ståndpunkt än de andra tre borgerliga partierna
              i den här frågan. Jag noterar bara att det har man inte gjort.
              Jag har respekt för att Tobias Krantz inte har frågat Fredrik
              Reinfeldt. I så fall skulle han ju ha kunnat redovisa en ståndpunkt
              här.
            </seg>
            <seg n="b4a6da15">
              Förhållandet mellan regeringen och EU-nämnden är dock något mer
              nyanserad än vad Tobias Krantz försöker ge sken av. Det är faktiskt
              så att EU-nämnden inte kan binda regeringen vid en ståndpunkt.
              Det är ett samråd mellan regeringen och EU-nämnden, och regeringen
              har med konstitutionellt ansvar möjligheter att i en förhandlingsprocess
              inta en annan ståndpunkt. Det var precis det man gjorde i det
              här sammanhanget tillsammans med Fredrik Reinfeldt och hans parti.
              Därför är den diskussionen den mest intressanta i det avseendet,
              varför Reinfeldt valde att köra över EU-nämnden egentligen.
            </seg>
            <seg n="d739c4e4">
              Får jag också säga, fru talman, att mycket av den här diskussionen
              också visar på problemet med låsta mandat i en förhandlingssituation.
              Om regeringen är till 110 % bunden av vad EU-nämnden har sagt
              kan man ju faxa ned det papperet till Bryssel för att meddela
              den svenska ståndpunkten. Hela EU-systemet är ju ett förhandlingssystem.
              Det tycker jag till och med att Tobias Krantz och andra borde
              ta till sig.
            </seg>
          </u>
          <note type="speaker" n="1be6f8b1">
            Anf. 125 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-3eda5d60ef90b0d1-6" n="6ac21104">
            <seg n="6d94a5df">
              Fru talman! Sju års erfarenhet av debatter tillsammans med Göran
              Magnusson har lärt mig att han är expert på att tala om annat.
            </seg>
            <seg n="c29ef545">
              Jag hävdar att EU-nämndens beslut gäller fram tills EU-nämnden
              har fattat ett nytt beslut i samma ämne. Jag har bara en enda
              enkel fråga till Göran Magnusson. Avser vår granskning relationen
              mellan regering och EU-nämnd eller avser vår granskning informella
              kontakter mellan Göran Persson och Fredrik Reinfeldt?
            </seg>
          </u>
          <note type="speaker" n="2faa78d5">
            Anf. 126 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-15" n="4c3170eb">
            <seg n="62c5e808">
              Fru talman! Det vore förvisso intressant att granska det senare
              avsnittet, kontakterna mellan Göran Persson och Fredrik Reinfeldt.
              Då skulle vi möjligen få ytterligare några argument på bordet
              i den här frågan.
            </seg>
            <seg n="ea012073">
              Jag håller med Ingvar Svensson om att man ibland måste tala om
              hela frågan, inte bara det som motdebattören tycker är den intressanta
              biten. Jag har naturligtvis vidgat debatten ibland. Det är uppenbart
              att Ingvar Svensson har lärt sig åtminstone den debattaspekten.
            </seg>
            <seg n="9775a4d6">
              Men Ingvar Svensson sade att EU-nämndens beslut gäller till dess
              att EU-nämnden har fattat ett annat beslut. Det är alldeles korrekt.
              Men EU-nämnden var ju överkörd utanför beslutsfattandet. Det är
              det som möjligen skulle vara en ännu intressantare granskningsaspekt.
              Det intressanta är ju inte att Göran Persson talade med Reinfeldt
              enbart. Han hade ju kunnat tala med Folkpartiet i stället eller
              med Folkpartiet också eller med ytterligare partier. Men det blev
              ju en betryggande majoritet i kammaren genom samtalet till Fredrik
              Reinfeldt. Det är väl det faktiska resultatet som är den intressanta
              frågan och inte bara processen.
            </seg>
          </u>
          <note type="speaker" n="61615a78">
            Anf. 127 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-3eda5d60ef90b0d1-7" n="6ac21104">
            <seg n="f393d976">
              Fru talman! Jag har bara en kommentar. Den intressanta frågan
              är granskningen av regeringen och inte granskningen av Göran Persson
              och relationen till Fredrik Reinfeldt.
            </seg>
          </u>
          <note type="speaker" n="86ea98bc">
            Anf. 128 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-16" n="4c3170eb">
            <seg n="0b371fae">
              Fru talman! Men Göran Persson tillhör faktiskt också regeringen.
            </seg>
          </u>
          <note type="speaker" n="34bd71d7">
            Anf. 129 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-9" n="464be7fa">
            <seg n="ca858d44">
              Fru talman! Jag blir faktiskt något häpen över att vice ordföranden
              väljer att smita från debattens själva kärna. Det är ju fråga
              om hur regeringen ska uppfylla sina förpliktelser mot EU-nämnden.
              Det finns två versioner.
            </seg>
            <seg n="8d5dbd46">
              En är, som majoriteten säger, att man inte har avvikit från dessa
              ståndpunkter och en annan, det vi reservanter säger, är att man
              med kraft ska driva den i EU-nämnden fastlagda svenska linjen.
              Det är här själva principfrågan ligger. Att sedan statsministern
              efter att man har misslyckats med att driva den svenska linjen
              hamnar i en tvångssituation och ringer till Fredrik Reinfeldt
              har inte med den här saken att göra. Den situationen borde egentligen
              inte ha uppstått om man drivit frågan ordentligt.
            </seg>
            <seg n="aaea354d">
              I efterklokhetens namn, när man senare sett vad som har hänt,
              kan man väl säga att det hade varit ganska goda möjligheter för
              Sverige att driva den här linjen med större kraft än som gjordes.
              Men det omfattar inte den här granskningen.
            </seg>
            <seg n="84c7e4c0">
              Tillbaka till själva frågan. Regeringen skall väl ändå med kraft
              driva den av EU-nämnden fastställda svenska linjen. Det måste
              vi väl ändå vara överens om.
            </seg>
          </u>
          <note type="speaker" n="d8310de2">
            Anf. 130 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-17" n="4c3170eb">
            <seg n="1d5979f6">
              Fru talman! Om med kraft driva ska vara ett konstitutionellt
              uttryck har vi många möjligheter till granskning i framtiden.
              Det är ju fråga om en bedömning i alla dess avseenden. Jag har
              ingen annan mening än att regeringen ska driva EU-nämndens uppfattning.
            </seg>
            <seg n="5461c044">
              Frågan är naturligtvis om EU-nämnden hade fattat beslut om att
              Sverige skulle vetera frågan. Det var den beslutssituationen som
              regeringen hamnade i i slutförhandlingarna. Hade EU-nämnden fattat
              beslut om att Sverige skulle säga nej vetera?
            </seg>
            <seg n="f1c64e31">
              Jag är lite besviken på Göran Lennmarkers medverkan i den här
              frågan. Jag trodde att vi nu fick en expert på moderat politik
              på arenan och att vi kunde få reda på varför Fredrik Reinfeldt
              körde över sina partikamrater och andra i EU-nämnden. Jag ställer
              den frågan igen. Man ska inte ge upp så lätt har jag lärt mig
              på utfrågningar. Man får upprepa frågan gång på gång.
            </seg>
          </u>
          <note type="speaker" n="813bb815">
            Anf. 131 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-10" n="464be7fa">
            <seg n="0e236c23">
              Fru talman! Jag konstaterar att vi tydligen ändå är överens om
              att regeringen ska driva den linje som fastläggs i EU-nämnden.
              Det är centralt. Om det är Göran Magnussons ståndpunkt närmar
              han sig den ståndpunkt som finns i reservationen. Då kanske vi
              kan bli ense i voteringen om detta.
            </seg>
            <seg n="99943256">
              Fredrik Reinfeldt körde naturligtvis inte över. Man hamnade i
              den situationen på toppmötet som man gjorde därför att man inte
              hade drivit frågan. Då satt man plötsligt i en tvångssituation.
              Jag antar att Göran Persson desperat ringde runt för att försöka
              rädda Sverige ur denna pinsamma situation.
            </seg>
          </u>
          <note type="speaker" n="c886b8a0">
            Anf. 132 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-18" n="4c3170eb">
            <seg n="08d5bc3e">
              Fru talman! Den intressanta frågan är om Göran Persson med kraft
              eller med armarna i kors hade drivit ståndpunkten. Då kom man
              ändå till sist i en situation där det inte hjälpte att säga att
              den svenska EU-nämnden hade en uppfattning. Det fanns 24 andra
              som hade en annan uppfattning. Då kom man i veteringsläget, det
              vill säga att inlägga sitt veto mot fortsättningen i den här frågan.
              Förvisso är vapenembargot inte hävt utan det är en process som
              pågår.
            </seg>
            <seg n="965678c4">
              Man måste tänka hela tanken ut. EU-nämnden kan i så fall inte
              nöja sig med att bara föreskriva att med något slags grad av aktivitet
              driva en fråga. Man måste se igenom hela frågan och säga: När
              ni kommer till det läget ska ni göra så och när ni kommer till
              det läget ska ni göra så. Det hade uppenbarligen EU-nämnden inte
              gjort. Man hade nöjt sig med en bombastisk deklaration om att
              det var förfärligt med de mänskliga rättigheterna i Kina och annat
              och att det inte skulle göras några som helst förändringar i politiken.
              Det är en uppfattning som Fredrik Reinfeldt några dagar senare
              inte delade. Han delade den uppfattning som statsministern och
              regeringen då hade, nämligen att det inte var i Sveriges intresse
              att som enda land i frågan lägga in sitt veto.
            </seg>
          </u>
          <note type="speaker" n="d73ede9a">
            Anf. 133 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-8" n="98b8ccda">
            <seg n="c34ecb20">
              Fru talman! Det är redan noterat att vi inte granskar förhållandet
              mellan Göran Persson och Fredrik Reinfeldt och heller inte den
              interna partidemokratin i Moderaterna. Det är väl både vi och
              Moderaterna glada för.
            </seg>
            <seg n="e96851dd">
              Från Vänsterpartiets sida instämmer vi i kritiken mot regeringen
              vad gäller sättet att hantera frågan om vapenembargot mot Kina.
              Vi menar att regeringen inte tillräckligt tydligt, konsekvent
              och kraftfullt har företrätt den ståndpunkt som har formulerats
              i EU-nämnden. Man förefaller att på ett ganska tidigt stadium
              ha accepterat att hävandet skulle komma att ske. Man förefaller
              också ha tyckt att det var viktigare att inte bli sist kvar, så
              att säga, än att faktiskt gå in för att stoppa ett hävande.
            </seg>
            <seg n="19810397">
              Med detta sagt kan vi ändå konstatera att det som regeringen
              har gjort måste anses ligga inom det område som regeringsform
              och praxis sätter upp när det gäller regeringens möjlighet att
              hantera sådana här ståndpunkter i en förhandlingssituation inom
              EU-systemet.
            </seg>
            <seg n="154fb651">
              Jag har läst utskrifterna från EU-nämnden. Jag tycker inte att
              EU-nämndens ståndpunkt, majoritetens ståndpunkt, är så där oerhört
              tydlig om man ska säga något till regeringens försvar. Det är
              helt klart att det i EU-nämnden finns en majoritet som inte anser
              att tiden är mogen för ett hävande av vapenembargot. Man hänvisar
              i synnerhet till situationen för mänskliga rättigheter i Kina.
            </seg>
            <seg n="b5b35a18">
              Vad regeringen sedan gör är att i och för sig inte gå på den
              linjen att till varje pris lägga in sitt veto mot ett hävande
              utan i stället försöka se till att ett sådant hävande blir villkorat
              med hänvisning till situationen för mänskliga rättigheter. Det
              skulle väl regeringen med lite god vilja kunna hävda är i enlighet
              med den ståndpunkt som har uttryckts i EU-nämnden. Jag antar att
              det inte är en principfråga för EU-nämnden att vapenembargot mot
              Kina ska vara kvar utan att det hänger samman med situationen
              i det landet.
            </seg>
            <seg n="1ffcd8d3">
              Så kan man resonera. Min poäng här är inte att rädda regeringen.
              Som jag sade tidigare tycker jag att det finns anledning att vara
              kritisk mot regeringen på den punkten. Jag tycker inte att man
              har varit tillräckligt kraftfull och tydlig.
            </seg>
            <seg n="7f176e94">
              Men man måste konstatera att den friheten har regeringen, och
              måste regeringen ha, när det gäller att hantera en svensk ståndpunkt
              i en förhandlingssituation. Därav har vi kommit fram till att
              det inte finns möjlighet att rikta någon konstitutionell kritik
              mot regeringen i den här saken.
            </seg>
          </u>
          <note type="speaker" n="3df3902e">
            Anf. 134 CARL B HAMILTON (fp):
          </note>
          <u who="carl_b_hamilton_f03c03" xml:id="i-45b36db29a2c05a3-0" n="6a5a1079">
            <seg n="fb04dd0b">
              Fru talman! Det är eländigt att vi ska ha så ont om tid. Jag
              tycker att EU-frågornas hantering i regering och riksdag är konstitutionellt
              intressanta. De är en ny faktor i svensk politik sedan medlemskapet.
              Här har det ända sedan vi blev medlemmar pågått en dragkamp mellan
              riksdagen och regeringen om makten över EU-frågorna, där riksdagen
              successivt har flyttat fram sina positioner för att kontrollera
              regeringens agerande i Europeiska unionen. Det beror väl delvis
              också på att vi har minoritetsregeringar i Sverige.
            </seg>
            <seg n="107307d2">
              Jag ska ta upp några frågor. Frågan om ordförande i kommissionen
              som senare blev Barroso ledde till ett unikt uppträdande av utrikesministern
              i EU-nämnden. Jag har som vice ordförande aldrig varit med om
              att ett statsråd har blånekat till att samråda på det sätt som
              Laila Freivalds gjorde. Hon upprepade vägransbeteendet. Det var
              för mig uppenbart att hon helt enkelt inte visste vad hon skulle
              svara därför att statsministern inte ville involvera sin utrikesminister
              i denna fråga.
            </seg>
            <seg n="cad6055a">
              Den andra frågan gäller vapenembargot och Kina. Detta är en mycket
              stor fråga. Den påverkar relationerna mellan Europeiska unionen
              och Kina. Den påverkar relationerna mellan Europeiska unionen
              och Förenta staterna eftersom de har en annan uppfattning än Europeiska
              unionen inte minst den amerikanska kongressen. Den påverkar också
              Europeiska unionens och européernas trovärdighet i världen i fråga
              om mänskliga rättigheter om man står upp för mänskliga rättigheter
              eller inte. Denna fråga påverkar också säkerhetssituationen i
              nordöstra Asien.
            </seg>
            <seg n="66decb6e">
              Det är allvarligt om regeringen inte följer den position den
              har fått sig ålagd i EU-nämnden. Jag säger detta med de skarpa
              ordalagen har fått sig ålagd. I konstitutionsutskottets betänkande
              från den tidpunkt när vi hade frågan om det konstitutionella fördraget
              uppe framgår att regeringen i EU-nämnden ska få acceptans för
              sin position. Den position man sökte fick man inte acceptans för.
              Rättare sagt: Man förelades en opinion i EU-nämnden som var betydligt
              mer kritisk än regeringens.
            </seg>
            <seg n="3f707aa7">
              Jag ska inte gå vidare in i detta eftersom jag ska fokusera på
              nästa sak. Låt mig bara säga att historieskrivningen om kontakterna
              mellan Fredrik Reinfeldt och Göran Persson och EU-nämnden enligt
              min mening inte är korrekt. EU-nämndens moderata ledamöter överkördes
              inte. Det fanns tillfälle för samråd en fredagsmorgon, och det
              användes av Moderata samlingspartiet för att ändra partiets politik.
              Det var inte nödvändigtvis framförhandlat över telefon med Fredrik
              Reinfeldt.
            </seg>
            <seg n="824c83d5">
              Jag vill ta upp den här frågan om svensk EU-kommissionär, det
              som sedan blev Margot Wallström. Nu ser jag att tiden rinner i
              väg här, men jag ska ändå tala lite om detta. Det som står i konstitutionsutskottets
              betänkande är inte hela historien. Göran Persson har exploaterat
              detta formlösa tillfälle, då man skulle utse svensk kommissionär
              och det inte fanns några bestämda regler, på ett enligt min mening
              egenmäktigt sätt. Men det som saknas i konstitutionsutskottets
              betänkande i beskrivningen av det här är att frågan också var
              upp i Utrikesnämnden den 18 maj. Då sade Lars Leijonborg så här
              jag citerar:
            </seg>
            <seg n="74f12a32">
              Ers majestät! Utrikesnämnden ska användas för att samråda med
              riksdagen i utrikesfrågor som är viktiga. Vi har på olika sätt
              försökt få till stånd ett samråd med regeringen i en fråga som
              vi tycker är viktig, nämligen hur Sverige representeras i Europeiska
              unionen. Vi är inte riktigt tillfreds jag tror att jag delvis
              talar för alla borgerliga partier, som gemensamt har skrivit brev
              till statsministern med det sätt på vilket de svenska kommissionärerna
              har utsetts. Eller rättare sagt: Vid det första tillfället, för
              tio år sedan, uppnåddes en bred politisk enighet, men sedan har
              så inte skett. Vi borgerliga partiledare har tagit upp detta i
              brevet, som vi inte har fått något svar på. Vi har tagit upp det
              i riksdagens EU-nämnd, men vi får inte heller där något bra svar.
            </seg>
            <seg n="277b3b6a">
              Sedan avslutar Lars Leijonborg sitt inlägg i Utrikesnämnden den
              18 maj: I vilken form avser statsministern att samråda med övriga
              partier när det gäller frågan om svensk EU-kommissionär?
            </seg>
            <seg n="c8caeac8">
              Det är alltså så att regeringen har nekat att informera konstitutionsutskottet
              om den här hanteringen i Utrikesnämnden, vilket är väldigt allvarligt
              enligt min mening. Den här frågan i Utrikesnämnden har ju ingenting
              att göra med rikets säkerhet, så det är inga särskilt stränga
              krav på hemlighetsmakeri i denna fråga. Det är bara ett sätt att
              komma undan ansvaret. Det är därför regeringen inte har tagit
              upp den här aspekten.
            </seg>
            <seg n="58702ffa">
              Jag menar att det här är allvarligt eftersom statsminister Göran
              Persson har använt sig av de lösliga beslutsformer som har uppkommit
              i den här situationen den finns ju inte reglerad sedan EU-medlemskapet
              för maximal maktkoncentration och maximal ensamrätt till den relevanta
              informationen i det här utnämningsärendet och minimal insyn för
              andra partier och partiledare. Det här är fel och främmande och
              ett missbruk av ställningen som statsminister i en modern demokrati
              av skandinavisk modell.
            </seg>
          </u>
          <note type="speaker" n="6aa5bb4b">
            Anf. 135 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-19" n="4c3170eb">
            <seg n="96945bad">
              Fru talman! Det är kanske ett sidospår men jag tänker på de här
              uppläsningarna ur Utrikesnämndens protokoll. Är inte de hemliga?
              Det är mer en reflexion. Jag har i alla fall aldrig sett att jag
              har fått dem, men det är möjligt att man kan hantera dem på lite
              olika sätt.
            </seg>
            <seg n="9807045e">
              Fru talman! Jag begärde egentligen ordet av historieskrivningsskäl,
              för Carl B Hamilton har ju ägnat sig rätt mycket åt att tala om
              hur det verkligen förhåller sig. Jag tycker att man i debatten
              om vapenembargot mot Kina också bör nämna utrikesutskottets betänkande,
              där socialdemokrater och moderater har förenat sig om en skrivning
              och där Folkpartiet, kd och c är reservanter. Det finns alltså
              tydligen mer av gemensam syn på vapenembargot mot Kina mellan
              socialdemokrater och moderater än vad som avspeglades enbart i
              det här veteringsläget i Europeiska rådet. Jag begär egentligen
              inte att Carl B Hamilton ska svara på det här. Jag vill bara notera
              att den samsyn som uppstod mellan s och m faktiskt också har manifesterats
              i utrikesutskottets betänkande kring de här frågorna.
            </seg>
          </u>
          <note type="speaker" n="b747bdee">
            Anf. 136 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-45b36db29a2c05a3-1" n="6a5a1079">
            <seg n="48872ab3">
              Fru talman! Det senaste var väl nästan ett rekord i att blanda
              bort korten. Det här är alltså ett betänkande som inte ens är
              diskuterat i kammaren ännu. Låt oss gå tillbaka till sakfrågan,
              Göran Magnusson!
            </seg>
            <seg n="e97afebe">
              Är de här protokollen hemliga? Det som jag läste upp var Lars
              Leijonborgs inlägg. Och Lars Leijonborg är med på att jag läser
              upp hans inlägg här. Det är inte taget från protokollet utan från
              hans anteckningar.
            </seg>
            <seg n="20e2dc3b">
              Tycker Göran Magnusson att det är ett bra exempel på hur man
              bedriver demokratisk politik i ett skandinaviskt land år 2004
              som det här var fråga om nuförtiden alltså det sätt som statsministern
              gjorde på? Han exploaterade den här situationen, den formlösa
              situationen, genom att ha bilaterala telefonkontakter med olika
              partiledare för att på så sätt undvika att de kunde avlyssna varandras
              argumentation, instämma eller ta avstånd från den och ha en diskussion
              på det sätt som man normalt har till exempel i ett sammanträdesrum
              för ett utskott.
            </seg>
            <seg n="12ce8215">
              Det är inte ett bra förfarande, särskilt inte som det fanns och
              finns ett forum för detta som heter Utrikesnämnden och där ett
              av partierna försökte ta upp frågan. Jag tycker att det här är
              fel, och jag tycker att det är skruttig demokrati. Det är en nonchalant
              inställning till hur man i en modern parlamentarisk demokrati
              hanterar en så här viktig fråga.
            </seg>
          </u>
          <note type="speaker" n="689ab5c6">
            Anf. 137 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-20" n="4c3170eb">
            <seg n="ccd26d68">
              Fru talman! Först får jag säga att Lars Leijonborg förfogar väl
              inte över sekretessen i Utrikesnämnden? Han förfogar inte över
              sekretessen i Utrikesnämnden. Det är väl det oomkullrunkeliga
              faktum som kan slås fast i det här sammanhanget: Lars Leijonborg
              förfogar inte över Utrikesnämndens sekretess.
            </seg>
            <seg n="a02c849a">
              När det sedan gäller samrådet, det som skedde genom att Göran
              Persson talade med partiledarna, har jag inga djupare synpunkter
              på det. Det är väl ett förhållandevis vanligt sätt att samråda
              mellan partierna. Den intressanta frågan är ju, Carl B Hamilton,
              om Lars Leijonborg har avslöjat att han i det här samrådet krävde
              att det skulle ske ett formellt samråd i ett formellt forum eller
              motsatt sade att om det inte blir det avstår jag från att delta
              i detta samråd. Jag vill inte ha det här informella samrådet.
              Jag avstår från att delta i beredningen av svensk kommissionär.
              Det hade varit principiellt viktigt och bra. Det hade varit något
              att gå ut med och säga att han hade haft den ståndpunkten. Var
              det så, Carl B Hamilton, att Leijonborg krävde att det skulle
              ske samråd i helt andra former där alla fick vara med samtidigt
              även Miljöpartiet och Vänsterpartiet då, kan jag tänka mig?
            </seg>
          </u>
          <note type="speaker" n="fd097c74">
            Anf. 138 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-45b36db29a2c05a3-2" n="6a5a1079">
            <seg n="b6f93cbb">
              Fru talman! Först säger Göran Magnusson att Lars Leijonborg inte
              ens får tala om vad han själv har sagt. Jag tror ändå att han
              får göra det, särskilt i en fråga som inte har med rikets säkerhet
              att göra. Det är ju ett väldigt viktigt tillägg.
            </seg>
            <seg n="5621b48a">
              Sedan säger Göran Magnusson att jag ska gå utöver detta och tala
              om ifall Lars Leijonborg hade sagt något därutöver. Nej, jag vet
              inget annat än vad Lars Leijonborg sade i sitt skriftliga inlägg.
              Det är vad jag vet.
            </seg>
            <seg n="7c458074">
              Men du har ändå inte svarat på frågan, Göran Magnusson. Är det
              här ett lämpligt uppträdande i en modern parlamentarisk demokrati
              av skandinavisk modell? Vi som svenskar hyllar offentlighetsprincipen.
              Vi talar om insyn i andra sammanhang, och vi försöker exportera
              detta. Är det då lämpligt att uppträda på motsatt sätt?
            </seg>
          </u>
          <note type="speaker" n="a6a6d1f0">
            Anf. 139 GÖRAN MAGNUSSON (s):
          </note>
          <u who="goran_magnusson_d75314" xml:id="i-20bd37b4080761a3-21" n="4c3170eb">
            <seg n="076349fd">
              Fru talman! Egentligen kräver inte Hamiltons retoriska resonemang
              om vad som är värdigt en skandinavisk eller nordisk demokrati
              något svar. Det där är ju folkpartiretorik i ett desperat läge
              där man är mer och mer marginaliserad i politiken. Det är ju så
              att ingen har kommit fram till att det har skett något brott mot
              någon av de regler som vi har i det här sammanhanget. Jag tror
              att Carl B Hamiltons magsurhet i den här frågan mer hänger samman
              med att det var Reinfeldt som fick äran av att bilda en majoritet
              i frågan om vapenembargot mot Kina och inte något annat parti.
              Jag tycker kanske att det är något förmätet att säga att vi exporterar
              öppenhet och insyn till andra men har en annan politik inrikes.
              Det är ju inte det faktiska förhållandet, Carl B Hamilton.
            </seg>
            <seg n="2549584d">
              Lars Leijonborg blev informerad, och han hade möjligheter att
              samråda med sin partistyrelse. Han hade alla möjligheter i den
              här processen.
            </seg>
            <seg n="438bc2bf">
              Vi har i konstitutionsutskottet vid några tillfällen tagit upp
              detta. Det gällde den lite misslyckade bojkotten av Österrike
              sedan Jörg Haider hade fått för stort inflytande där. Då skedde
              det också ett samråd mera informellt. Vi uttalade då att man bör
              söka de formella samrådsmöjligheter som kan finnas, men det var
              närmast en utrikesnämndsfråga eller möjligen en EU-nämndsfråga.
              Frågan om kommissionär har ju lite annan karaktär. Jag har svårt
              att se att det finns anledning att vara särskilt uppbragt över
              den processen i annan mening än att man kanske inte fick den kommissionär
              som man ville ha i det här sammanhanget, men det är en annan fråga
              än en fråga om demokratin håller tillräcklig kvalitet eller ej.
            </seg>
            <seg n="7da7e79a">
              Justitieminister Thomas Bodströms agerande gentemot SVT gällande
              ett tv-program (avsnitt 4.1)
            </seg>
          </u>
          <note type="speaker" n="bf000774">
            Anf. 140 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-3de4fd47405e7dde-5" n="8d4f7a49">
            <seg n="0cb6c551">
              Fru talman! Konstitutionsutskottet har vid åtskilliga tillfällen
              under åren haft anledning att påpeka att ministrar bör iaktta
              stor försiktighet i förhållande till, i synnerhet, public service
              -medierna.
            </seg>
            <seg n="0e4070c5">
              En vidsträckt tryck- och yttrandefrihet är bland de viktigaste
              fundamenten i en demokrati och i konsekvens härmed också mediernas
              frihet inom ramen för gällande regelverk.
            </seg>
            <seg n="500f2626">
              Denna yttrandefrihet tillkommer givetvis även ministrar, men
              på grund av deras speciella maktställning är deras ageranden och
              låtanden, till exempel gentemot public service -redaktioner, särskilt
              känsliga och bör föranleda stor aktsamhet.
            </seg>
            <seg n="347f9d20">
              Fallet med justitieminister Thomas Bodströms agerande gentemot
              redaktionen för underhållningsprogrammet Grynets Megashow illustrerar
              detta ganska tydligt.
            </seg>
            <seg n="27e743ad">
              Ett inslag i programmet med Thomas Bodström var redan inspelat
              och annonserat för sändning lördagen den 25 september 2004. Den
              23 september, alltså två dagar innan, hade några intagna vid kriminalvårdsanstalten
              i Mariefred avvikit med gisslan, i vilken någon möjligen, enligt
              polisinformation som Justitiedepartementet förfogade över, kunde
              befaras ha fått sätta livet till.
            </seg>
            <seg n="669b84b8">
              Den 24 september, mellan fri- och gisslantagningen vid anstalten
              och sändningsdagen den 25 september lät justitieministern sin
              pressekreterare ringa upp redaktionen för underhållningsprogrammet
              och informera om vad som hade utspelat sig på Mariefredsanstalten.
              Thomas Bodström ansåg att det skulle kunna verka anstötligt om
              landets justitieminister medverkade i ett humorprogram samtidigt
              som ett nationellt krisläge kunde anses råda.
            </seg>
            <seg n="42a2bb2c">
              Programredaktionen fattade därefter, självständigt som det heter,
              beslutet att inte sända det förinspelade inslaget med Thomas Bodström
              som planerats och annonserats till den 25 september.
            </seg>
            <seg n="5cc25009">
              Ett långt ifrån ovanligt alternativ i sådana här fall hade för
              Sveriges Televisions del kunnat vara att låta en programpresentatör
              informera tv-publiken före och efter programmet om att det var
              inspelat i förväg, innan händelserna vid Mariefredsanstalten blev
              aktuella. Jag talar, fru talman, lite av egen erfarenhet, efter
              13 år på Sveriges Television.
            </seg>
            <seg n="4f7edc64">
              Det är svårt att komma till annan slutsats i det här fallet än
              att syftet bakom justitieministerns uppmaning till sin pressekreterare,
              att upplysa redaktionen för Grynets Megashow om vad som enligt
              spekulation kunde ha timat med gisslantagandet, var just att undvika
              att justitieministern skulle komma att framstå i oförmånlig dager
              därest den förannonserade och programsatta sändningen kom till
              stånd.
            </seg>
            <seg n="7ccd73dd">
              Yttrandefrihetsgrundlagen uppställer strikta krav på frihet.
              Således får inga åtgärder verka hindrande för offentliggörande
              eller spridning av framställningar i grundlagsskyddade medier,
              till exempel tv-program. Det kan till och med vara tillräckligt
              om menligt påverkande eller försvårande åtgärder vidtas för att
              de ska anses otillåtna.
            </seg>
            <seg n="7566445b">
              Avslutningsvis nöjer jag mig, fru talman, med att konstatera
              att den borgerliga alliansen i reservation nr 11 menar att åtgärden
              från Justitiedepartementets sida i detta fall inte står i god
              överensstämmelse med principerna för tryck- och yttrandefriheten
              och att, med beaktande av deras centrala och grundläggande roll
              i vårt samhälle, departementets åtgärd därför inte borde ha vidtagits.
            </seg>
          </u>
          <note type="speaker" n="ed1633b8">
            Anf. 141 LISELOTT HAGBERG (fp):
          </note>
          <u who="liselott_hagberg_0b2a5f" xml:id="i-2332441cb6cd6ce0-5" n="6f67b580">
            <seg n="e3831349">
              Fru talman! Jag vill bara säga att jag tycker att Henrik S Järrel
              beskrev ärendet på ett heltäckande, förtjänstfullt och bra sätt.
              Jag kan instämma i det Henrik har sagt. Jag behöver inte återupprepa
              det. Jag ställer mig helt bakom Henriks inlägg.
            </seg>
          </u>
          <note type="speaker" n="251de64f">
            Anf. 142 INGVAR SVENSSON (kd):
          </note>
          <u who="ingvar_svensson_8b2598" xml:id="i-3eda5d60ef90b0d1-8" n="6ac21104">
            <seg n="1553cd04">
              Fru talman! Jag har inte gett upp hoppet om att vi ska kunna
              klara av det här till klockan 16. Jag ska visserligen inte hålla
              ett så kort anförande som Liselott Hagberg men ändå föredömligt
              kort.
            </seg>
            <seg n="5913322f">
              Fru talman! Det här ämnet intresserar mig väldigt mycket. Justitieministerns
              pressekreterare ringer upp till Sveriges Television den här dagen
              och meddelar att det vore anstötligt, eller åtminstone är syftet
              att påpeka att det vore anstötligt, om landets justitieminister
              medverkar i ett skämtprogram samtidigt som en enskild människas
              liv står på spel.
            </seg>
            <seg n="bf88d4fa">
              Regelverket säger att det är otillåtet för myndigheter och därmed
              också för regeringen att ingripa i produktionsprocessen, till
              exempel när det gäller ett program. Slutsatsen är att direkt eller
              indirekt var samtalet till Sveriges Television ett försök till
              ingrepp i produktionsprocessen. Därmed skulle också justitieministern
              ha förtjänat samma kritiska meningar som Berit Andnor i Flickaprojektet.
            </seg>
          </u>
          <note type="speaker" n="990cea9a">
            Anf. 143 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-11" n="6fe163ad">
            <seg n="05ef4d75">
              Fru talman! Även här skulle jag kunna vara föredömligt kort,
              men för att inte helt förstöra könsbalansen i talarstolen tänker
              jag uppehålla mig en liten stund vid denna fråga.
            </seg>
            <seg n="e94de6a0">
              Man kan, som sagt, ställa sig den grundläggande frågan: Förelåg
              det en risk för att regeringen, ett offentligt organ, och särskilt
              statsrådet Bodström skulle ha fått en förmån av att Grynets Megashow
              inte sändes den aktuella kvällen med Bodström medverkande?
            </seg>
            <seg n="f99a7510">
              Ja, vi har fått ett svar från Thomas Bodström själv där han anför
              att det skulle ha verkat anstötligt. Av det kan man väl inte dra
              någon annan slutsats än att man åtminstone inte kan säga att det
              inte förelåg en risk för att det var en förmån som skulle erhållas
              för Thomas Bodström, för regeringen, till följd av att det här
              programmet ställdes in.
            </seg>
            <seg n="84ba56c0">
              Man kan också fråga sig, mot bakgrund av vad som hände, varför
              pressekreterare och andra tog de här kontakterna och varför det
              var just det här programmet? Man brydde sig inte om andra funderingar
              i den delen. Det är alldeles uppenbart att det förelåg en risk
              och att vi i vårt agerande har alla skäl att peka på att detta
              inte får förekomma.
            </seg>
            <seg n="f21d2bb6">
              Mot den bakgrunden står vi bakom den reservation vars anmälan
              jag inte, för tids vinnande, yrkar på godkännande av .
            </seg>
          </u>
          <note type="speaker" n="6de33af1">
            Anf. 144 ANDERS BENGTSSON (s):
          </note>
          <u who="anders_bengtsson_84bcf7" xml:id="i-b4fd098812325063-3" n="4c3c0c30">
            <seg n="86d5a510">
              Fru talman! I slutet av september förra året hände något mycket
              exceptionellt. Det var inte rymningarna i sig, däremot gisslantagandet
              som skedde. Det är inte särskilt ofta det sker i Sverige, inte
              på det viset i alla fall.
            </seg>
            <seg n="b0008abf">
              Den information som vid det tillfället framgick från polisens
              sida var att sannolikt hade gisslan också bragts om livet. Den
              informationen var inte känd för några andra just vid det tillfället,
              inte ens för medierna. Den var inte tillgänglig någonstans.
            </seg>
            <seg n="c728f00d">
              Justitiedepartementet valde då att informera ett medieföretag
              om denna händelse, SVT, Sveriges Television. Men det är inget
              brott mot tryck- och yttrandefriheten att delge någon information
              om en speciell händelse. Det har utskottet mycket klart konstaterat
              i sitt betänkande. Om resonemanget i reservationen fullföljs måste
              slutsatsen bli att reservanterna menar att justitieministern farit
              med osanning i samband med konstitutionsutskottets utfrågning.
              Där förklarade han klart och tydligt att syftet med samrådet var
              att ge SVT all nödvändig information om en mycket speciell händelse
              vid ett speciellt tillfälle.
            </seg>
            <seg n="1d53c49d">
              Att rikta en anmärkning mot ministern enbart därför att man inte
              tror på hans ord är att sätta en farlig standard för hur granskningarna
              ska gå till och hur resultatet av dem ska utvärderas.
            </seg>
          </u>
          <note n="8616a856">
            Därför, fru talman, yrkar jag på godkännande av utskottets anmälan
            och avslag på godkännande av anmälan i reservationen.
          </note>
          <note type="speaker" n="a5fca9e5">
            Anf. 145 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-3de4fd47405e7dde-6" n="8d4f7a49">
            <seg n="8040e9ad">
              Fru talman! Det är, som Anders Bengtsson säger, så att justitieministern
              eller hans pressekreterare tog initiativet till att informera
              programredaktionen om vad som hade utspelat sig med gisslan. Syftet
              bakom den informationen kan inte vara annat än att försöka underförstått,
              man uttalade det naturligtvis inte för programredaktionen säga:
              Lyft ut det här inslaget för det skulle se tokigt ut om jag medverkar
              i ett humorprogram och denna allvarliga sak sker. Det måste ändå
              förutsättas vara syftet bakom att man informerar om detta. Sedan
              tog programredaktionen sitt så kallade självständiga beslut.
            </seg>
            <seg n="6ed28846">
              Det här är ändå ett uttryck för ett slags påverkan. Som jag sade
              i mitt huvudanförande finns det alla möjligheter för ett programföretag
              att informera tv-publiken, både före och efter programmet, om
              att det här var ett förinspelat program. Justitieministern kunde
              inte ha kännedom om vad som skulle komma att ske på Mariefredsanstalten
              under medverkan i programmet. På det viset skulle man ändå ha
              kunnat ge tv-publiken uppfattningen att det inte ska läggas justitieministern
              till last att han medverkar i ett humorprogram medan det allvarliga
              inträffar. Man kan alltså förfara på det sättet. Jag har själv
              varit med om att agera på det sättet.
            </seg>
            <seg n="f5202c58">
              Jag kan ändå inte frigöra mig från intrycket att syftet måste
              ha varit att försöka få programredaktionen att återkalla eller
              avstå från att sända programmet för att just skydda justitieministern
              i det här läget.
            </seg>
          </u>
          <note type="speaker" n="dad06dac">
            Anf. 146 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-b4fd098812325063-4" n="4c3c0c30">
            <seg n="3fc44450">
              Fru talman! Ja, visst hade det sett ganska märkligt ut om Thomas
              Bodström i den ena kanalen vid den tidpunkten hade suttit och
              lekt i Grynets show, som för övrigt är en mycket trevlig show,
              och i den andra kanalen samtidigt pratat om om vi nu föreställer
              oss det värsta som kunde hända att en av de anställda på våra
              anstalter tyvärr har avlidit i ett gisslandrama. Att informationen
              i sig kom fram på det viset är inte fel.
            </seg>
            <seg n="df184b2e">
              Jag måste upplysa Henrik S Järrel om att det faktiskt inte är
              SVT som vi granskar. Henrik sade i sitt huvudanförande, och nu
              i sin replik, att man självständigt har fattat det här beslutet.
              Javisst, SVT hade många möjligheter, som Henrik själv har påpekat
              ett antal gånger, att välja hur de lägger upp sin sändning och
              sitt program om de vill gå in i programmet och informera eller
              om de vill göra det före eller efter programmet. De gjorde ett
              självständigt val.
            </seg>
          </u>
          <note type="speaker" n="40938f64">
            Anf. 147 HENRIK S JÄRREL (m) replik:
          </note>
          <u who="henrik_s_jarrel_f002ff" xml:id="i-3de4fd47405e7dde-7" n="8d4f7a49">
            <seg n="fcadc6e1">
              Fru talman! Rent praktiskt är det väldigt svårt för en regering
              i ett sådant här läge att gå in och säga att nu tar vi bort den
              här sändningen. Det går inte att göra på det viset. Det är alla
              medvetna om. Men att påverka måste ändå ha varit syftet, jag återkommer
              till det. Annars finns det ingen anledning att ringa upp om man
              inte vill tända funderingen, tanken, hos programredaktionen: Ska
              man sända programmet eller ska man inte sända det därför att justitieministern
              medverkar?
            </seg>
            <seg n="2568e224">
              Låt mig också säga en annan sak till Arne Bengtsson. Det händer
              väldigt mycket dagligen i vårt land och runtom i världen. Det
              kan vara händelser som i så fall kanske ska relateras till förbandade
              program och inslag som kommer att sändas och där man skulle kunna
              tycka att det vore känsligt med någons medverkan därför att det
              inte är riktigt passande med hänsyn till de allvarliga ting som
              inträffar, olyckor och liknande. Det går inte att dra alltför
              hårda slutsatser och säga hur man ska agera från departement i
              sådana lägen för att, om möjligt, försöka rädda statsråd från
              att delta i sammanhang som kan verka anstötliga. Då blir det fullständigt
              omöjligt att skildra nyheter och liknande.
            </seg>
          </u>
          <note type="speaker" n="d0055141">
            Anf. 148 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-b4fd098812325063-5" n="4c3c0c30">
            <seg n="98deeefb">
              Fru talman! Man kan inte konstitutionellt kritisera en regering
              för att man ger information till ett medieföretag, däremot om
              man hindrar dem att göra någonting. Det har utskottet kommit fram
              till att man inte har gjort.
            </seg>
            <seg n="a4056d86">
              Bara som en parentes det är inte SVT vi granskar. Eftersom Henrik
              har 30 års erfarenhet av SVT borde han veta att det inte är något
              ovanligt att SVT lägger om i sin programtablå beroende på vad
              som händer ute i världen. Man ändrar ganska ofta i sin programtablå
              på grund av att det händer saker i vår omvärld. Då är det viktigt
              att public service är uppdaterat och ger korrekt information vid
              rätt tillfälle och också plockar bort program som verkar anstötliga
              för publiken beroende på saker och ting som händer i omvärlden
              eller i Sverige.
            </seg>
          </u>
          <note type="speaker" n="6858f69b">
            Anf. 149 MATS EINARSSON (v):
          </note>
          <u who="mats_einarsson_7b24f2" xml:id="i-0767b555fb2936fd-1" n="98b8ccda" next="i-87b3d3ebf3a3079d-1">
            <seg n="f1a87376">
              Fru talman! Vi har i ett tidigare ärende om projektet Flicka
              understrukit vikten av att ministrar håller sig inom de gränser
              som tryck- och yttrandefrihetslagstiftningen sätter upp. I en
              del fall kan det finnas anledning att påyrka ett visst så kallat
              respektavstånd till denna gräns, så att ministrarna så att säga
              inte står och hänger på staketet.
            </seg>
            <seg n="0b8bc741">
              Men vi får inte driva kravet på respektavstånd så långt att man
              utmanar löjet eller hamnar i helt absurda ståndpunkter. Jag tycker
              nog att reservanterna närmar sig den positionen här. Det är inte
              så svårt att sätta sig in den situation som rådde och som ju var,
              vilket har sagts här tidigare, ganska så exceptionell.
            </seg>
            <seg n="149fcedc">
              Med beaktande av dessa omständigheter och det är så man måste
              bedöma en sådan här sak och se den i dess faktiska sammanhang
              och inte bara på ett väldigt abstrakt plan och den reella innebörden
              av vad som sagts och gjorts kan jag inte komma fram till något
              annat än att detta befinner sig, gott och väl skulle jag till
              och med vilja säga, inom de gränser som ministrar har att hålla
              sig till. Vi kommer tillbaka till det i ett annat ärende.
            </seg>
            <seg n="f51a64f9">
              Jag är lite bekymrad över att vi kanske inte alltid resonerar
              om var någonstans gränsen lämpligen ska gå. Det handlar i stället
              om att flytta gränsen så långt som möjligt åt ett eller annat
              håll. Jag tror att det mer är det första förhållningssättet som
              vi ska försöka att ha. Jag tror att lagstiftningen, i det här
              fallet yttrande- och tryckfrihetslagstiftningen, vinner på att
              man har så väl avvägda gränser och tolkningar av lagstiftningen
              som möjligt snarare än så snäva gränser som möjligt vid varje
              tillfälle.
            </seg>
          </u>
          <note n="cbff0955">
            Meddelande om inställd votering
          </note>
          <note n="ee9311cb">
            Anf. 150 ANDRE VICE TALMANNEN:
          </note>
          <u who="mats_einarsson_7b24f2" xml:id="i-87b3d3ebf3a3079d-1" n="98b8ccda" prev="i-0767b555fb2936fd-1">
            <seg n="801477fe">
              Jag har ett meddelande att lämna. Vi kommer inte att kunna hinna
              med debatten i tid. Voteringen kl. 16.00 utgår, och vi får votera
              kring ärendet i morgon.
            </seg>
          </u>
          <note n="0ed786ad">
            Statsråds ansvar för uttalanden kring tvist i arbetsrättsfrågor
            (avsnitt 4.2)
          </note>
          <note type="speaker" n="059914f1">
            Anf. 151 INGER JARL BECK (s):
          </note>
          <u who="unknown" xml:id="i-be6307c89cfc5698-0" n="be464e57">
            <seg n="3e08b4ce">
              Fru talman! Arbetskonflikten i Vaxholm, där den svenska arbetsrätten
              delvis stod på spel, är bakgrunden till detta ärende.
            </seg>
            <seg n="36e9e558">
              Anmälan handlar om ett försök att tysta svenska statsråd när
              de försvarar de svenska intressena i denna konflikt på direkta
              propåer från den lettiska regeringen. Samtliga uttalanden av statsråd
              som anmälan tar upp är gjorda innan frågan väckts i svensk domstol.
            </seg>
            <seg n="645c8722">
              När frågan väcks där ska självfallet inget statsråd ge några
              anvisningar om hur en svensk domstol ska döma. Men i EU måste
              den svenska staten försvara Sveriges intresse.
            </seg>
            <seg n="6c5c8cf1">
              Ett enigt utskott konstaterar därför att regeringen självfallet
              måste försvara svenska lagar och svensk rättsuppfattning vid tvister
              i EU-domstolen. Allt detta vet också anmälaren.
            </seg>
            <seg n="4eb16e66">
              Fru talman! Varför gör han då denna anmälan? Här ser vi ett tydligt
              exempel på hur det partipolitiska behovet av att lämna in en anmälan
              för granskning för att försöka sätta press på enskilda statsråd
              under pågående politisk behandling av ett ärende får fritt spelrum.
            </seg>
            <seg n="918216f6">
              Anmälarens bakomliggande syfte blir därför tydligt avslöjat.
              Anmälan handlar bara om att störa statsråden i deras arbete så
              att man bakvägen kan få en ny ordning inom arbetsrätten fastlagd
              en ordning som bättre överensstämmer med anmälarens politiska
              uppfattning.
            </seg>
            <seg n="84f6c254">
              Nu är granskningsinstrumentet inte till för den här sortens politiska
              krypskytte, och den här typen av okynnesanmälningar tar vi socialdemokrater
              bestämt avstånd ifrån. I själva sakfrågan finns det ingen som
              tvivlar på att vi står för att försvara svensk arbetsrätt även
              när vi utsätts för massiva attacker i förtäckta former.
            </seg>
            <seg n="d4fecc23">
              Fru talman! Det råder som sagt total enighet i utskottet och
              i utskottets ställningstagande i det här ärendet.
            </seg>
          </u>
          <note n="96fa2f85">
            Statsrådet Ibrahim Baylans uttalande kring tillbakadragande av
            en rapport från Skolverket (avsnitt 5.1)
          </note>
          <note type="speaker" n="7c1fac69">
            Anf. 152 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-f1b0880c266b8423-3" n="311938a3">
            <seg n="1cb94bdb">
              Fru talman! Vad får ett statsråd säga? Ett statsråd för säga
              precis vad som helst, som alla andra människor. Men det finns
              en begränsning. Han får inte uttala sig på ett sådant sätt att
              han kan ge intrycket av att vilja avvika från grundlagen eller
              av att faktiskt avvika från grundlagen. Då är det dags att titta
              närmare på den övriga arbetsmarknaden.
            </seg>
            <seg n="dc2604ef">
              Denna del av granskningen, som handlar om statsrådet Baylans
              uttalande, är i grunden ganska enkel. Det råder inget tvivel om
              vad som har förevarit. Skolverket har publicerat en rapport som
              bland annat vissa befattningshavare på Utbildningsdepartementet
              har kritiserat. Statsrådet Baylan har i tv ifrågasatt Skolverkets
              beslut att publicera rapporten. Rapporten ska ha varit behäftad
              med vissa undersökningsfel, men den har av Skolverket publicerats
              i vederbörlig ordning. Rapporten innehöll uppgifter som har uppfattats
              som positiva till studieresultaten vid ett antal friskolor och
              positiva till vissa lärare utan formell behörighet.
            </seg>
            <seg n="2f50cef8">
              Det råder inte heller någon tvekan om att statsrådets uttalande
              i tv har uppfattats som en mycket tydlig kritik av Skolverkets
              offentliggörande av rapporten.
            </seg>
            <seg n="a4546255">
              Det finns här en uppenbar risk för att statsrådet ger en felaktig
              styrimpuls till Skolverket, vilket påpekades redan för sex timmar
              sedan i talarstolen av Tobias Krantz.
            </seg>
            <seg n="c7558e1f">
              Statsrådet har inte varit uppmärksam på hur han själv har uttryckt
              sig och om han har haft en annan mening än den som han uttryckte.
              Även om statsrådet säger att han inte har haft för avsikt att
              ge anvisningar till Skolverket så är det en del av det politiska
              uppdraget att vara så tydlig att det inte kan misstänkas att ett
              statsråd kan uppfattas ha avsikten att påverka en myndighet på
              annat sätt än vad grundlagen föreskriver. Om ett statsråd börjar
              bli suddig på den punkten så kommer det politiska ansvaret att
              bli mycket svårt att lokalisera och utkräva. En sådan utveckling
              är inte förenlig vare sig med rättsstaten eller demokratin.
            </seg>
            <seg n="8c2797ed">
              Statsrådet Baylan har vid utfrågningen även klart redovisat att
              han var mycket väl medveten om regeringsformens bestämmelser för
              hur styrning av statens myndigheter ska gå till.
            </seg>
            <seg n="82113b0c">
              Därmed, fru talman, är saken klar. Statsrådet Baylan har uttalat
              sig på ett sätt som inte ligger i linje med den av honom väl kända
              grundlagen. Det förtjänar kritik.
            </seg>
          </u>
          <note type="speaker" n="d569863d">
            Anf. 153 LISELOTT HAGBERG (fp):
          </note>
          <u who="liselott_hagberg_0b2a5f" xml:id="i-2332441cb6cd6ce0-6" n="6f67b580">
            <seg n="d4f31214">
              Fru talman! Konstitutionsutskottet har behandlat många granskningsanmälningar
              den här våren. Trots att debattiden har varit lång så ska åhörarna
              veta att vi debatterar långt ifrån alla anmälningar.
            </seg>
            <seg n="b0d881aa">
              En av de intressantare i granskningen tycker jag är den anmälan
              som vi behandlar just nu. Den handlar om Utbildningsdepartementets
              och skolministerns agerande samt agerandet inom Skolverket och
              kontakterna mellan departementet och Skolverket. Det kan vara
              så att någon reagerar nu, eftersom det egentligen inte är KU:s
              uppgift att granska Skolverket. Men i det här fallet har det visat
              sig att det blev en viktig och intressant del. Det gäller ju informationsinhämtandet
              för att ge en heltäckande och tydlig bild av själva händelseförloppet
              och det som så småningom ledde fram till det sensationella att
              en redan publicerad rapport från Skolverket drogs tillbaka efter
              ett uttalande i en morgon-tv-soffa av skolminister Baylan.
            </seg>
            <seg n="9d718042">
              Utbildningsdepartementet ger som bekant Skolverket uppdrag genom
              direktiv. Besluten fattas vid regeringens sammanträden. Förloppet
              i det här fallet visar på att Utbildningsdepartementets och ansvarig
              minister Baylans agerande kan uppfattas som styrande, vilket förstås
              är högst anmärkningsvärt. Granskningen har nämligen visat att
              kontakterna mellan Skolverket och Utbildningsdepartementet har
              varit många och täta efter rapportens publicering.
            </seg>
            <seg n="cc51c3da">
              Inom Skolverket, där rapporten producerades och där ansvaret
              för materialet låg, har kontakterna i stort sett varit obefintliga
              från det att rapporten godkändes till dess att beslut fattades
              om att den skulle dras tillbaka. Rapporten var nämligen redan
              publicerad och egentligen godkänd inom Skolverket i december.
              Det var först runt den 1920 januari, när kontakter uppstod mellan
              Skolverket och Utbildningsdepartementet, som det började hända
              saker och kontakterna började bli tätare.
            </seg>
            <seg n="219b707f">
              Det finns mycket som är anmärkningsvärt i det här, och det skulle
              ta lång tid om vi skulle räkna upp allt. Men jag tänker i alla
              fall räkna upp några saker. Utbildningsdepartementet har kritiserat
              metodvalet i rapporten. Redan det kan man ifrågasätta eftersom
              Skolverket självt väljer vilka metoder man använder när man arbetar
              med rapporter som verket presenterar.
            </seg>
            <seg n="ed6706fc">
              Indragningen av rapporten ägde rum efter det att statsrådet Baylan
              i en tv-soffa uttryckt att man kan ifrågasätta om rapporten över
              huvud taget borde ha släppts.
            </seg>
            <seg n="91d6e714">
              Trots att det fanns ett inplanerat möte mellan Skolverket och
              Utbildningsdepartementet dagen efter kritiken i tv-soffan togs
              ytterligare en kontakt, efter att många tagits tidigare, från
              Utbildningsdepartementet till Skolverket. Det skedde strax efter
              själva tv-framträdandet. Därefter fattades alltså beslutet på
              Skolverket om att rapporten skulle dras tillbaka.
            </seg>
            <seg n="13941326">
              De täta och många kontakterna från Utbildningsdepartementet till
              Skolverket och den tydliga kritiken vad gäller metodval och kvalitet
              och skolministerns tydliga kritik och uttalanden i en tv-soffa
              kan sammantaget egentligen inte uppfattas på annat sätt än som
              direktiv. Därför tycker jag att skolministern i det här fallet
              inte kan undgå att kritiseras av konstitutionsutskottet.
            </seg>
            <seg n="ab52ff1a">
              Jag vill också passa på, fast det gjorts tidigare, att yrka på
              godkännande av anmälan i reservation 12.
            </seg>
          </u>
          <note type="speaker" n="69e4f3a8">
            Anf. 154 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-d3fbfda86ab8b883-4" n="a09afd6c">
            <seg n="1ed49448">
              Fru talman! Skolverket måste självklart diskutera hur man ska
              hantera sina rapporter och dess eventuella svagheter. Det är en
              uppgift för Skolverket. Att man inte står bakom, inte ens delar
              eller till och med tar avstånd från slutsatsen i en rapport betyder
              ju inte automatiskt att man måste dra tillbaka den.
            </seg>
            <seg n="64f8c731">
              Skolminister Ibrahim Baylan uttalade sig i SVT:s morgonprogram
              på ett sådant sätt att det kunde uppfattas som att han önskade
              styra Skolverket att vidta en åtgärd, som man ju gjorde senare
              samma dag. Man drog nämligen tillbaka publiceringen av en rapport
              om skolornas effektivitet.
            </seg>
            <seg n="5311a8f2">
              Den här typen av övertramp kan inte bara uppfattas som ett försök
              till styrning, vilket vi i reservationen och riksdagen senare
              kommer att uttala kritik mot. Den här typen av övertramp riskerar
              också att skada kvaliteten på vår statsförvaltning genom att statsrådet
              på det här viset inte månade om oberoendet i myndigheternas arbete
              när det gällde att genomföra och publicera resultatet av vetenskaplig
              verksamhet. Jag tycker att den här frågan också bör ses i det
              ljuset.
            </seg>
            <seg n="173691c5">
              Utöver det som står i utskottets ställningstagande var det detta
              som jag ville tillföra till debatten.
            </seg>
          </u>
          <note type="speaker" n="d9a18f33">
            Anf. 155 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-12" n="6fe163ad">
            <seg n="863ff2f0">
              Fru talman! Självfallet har statsråd möjlighet att delta i den
              allmänna debatten. Men vi har i olika sammanhang uttryckt vikten
              av, och det görs också i majoritetens uttalande i det här ärendet,
              att göra det med varsamhet för att det inte ska riskera att uppfattas
              som styrning eller direktiv vid sidan om de former som finns för
              detta.
            </seg>
            <seg n="9f8a7dd0">
              I det här ärendet kan vi konstatera att det har varit en sedvanlig
              information från Skolverket till departementet med anledning av
              det uppdrag som gavs. Därefter var det återkommande samtal från
              departementet. Vi hörde att generaldirektören någon gång i det
              skedet, under helgen som föregick soffprogrammet, läste på och
              funderade. Det fördes en diskussion i Skolverket och man kom fram
              till, vilket kungjordes kvällen innan soffprogrammet gick av stapeln,
              att man avsåg att fånga upp andra perspektiv. Man avsåg också
              att remittera rapporten.
            </seg>
            <seg n="f47b9651">
              Sedan kom då morgonen och framträdandet av Ibrahim Baylan i SVT:s
              morgonprogram och det uttalande som det har relaterats till. Vi
              kan konstatera att någonting har hänt under den dagen som leder
              till att man drar in rapporten.
            </seg>
            <seg n="088eab66">
              Det som vi kan konstatera i vår reservation är att det kan uppfattas
              som att Ibrahim Baylan önskade styra Skolverket att vidta den
              åtgärd som man faktiskt gjorde. Uttalandet kan uppfattas som ett
              direktiv. För det kan inte ministern undgå kritik, därför att
              där har gränsen passerats.
            </seg>
            <seg n="7580255d">
              Som sagt har jag redan yrkat bifall i den här delen, fru talman.
            </seg>
          </u>
          <note type="speaker" n="7deb008e">
            Anf. 156 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-19" n="79602c91">
            <seg n="b08644cc">
              Fru talman! Om politiken ska bli så bra som möjligt i det här
              landet och om våra skattepengar ska användas på ett så effektivt
              sätt som möjligt, är det väldigt viktigt att värna myndigheternas
              oberoende när det handlar om att göra analyser och rapporter av
              läget inom olika områden och dra slutsatser av analyserna och
              rapporterna. Detta förutsätter givetvis att regeringens ledamöter,
              såväl som alla andra politiker, debattörer och tyckare, har möjlighet
              att kritisera den typen av slutsatser och har möjlighet att inte
              dela de analyser som görs, har möjlighet att försöka presentera
              alternativa verklighetsbilder och andra lösningar än de som presenteras.
              Den typen av debatter är otroligt viktig att värna, och den friheten
              för statsråden är otroligt viktig att värna.
            </seg>
            <seg n="25bc3ee7">
              Men jag anser inte att de regler vi har ger statsråden möjlighet
              att överpröva myndigheternas analysarbete på så sätt att man säger
              att det aldrig borde ha gjorts och att det inte borde ha presenterats.
              Då går man in i den sfär som myndigheten själv har, givetvis utifrån
              dess regleringsbrev och den formella styrningen, att avgöra hur
              den ska agera. Då går man in och styr vilka rapporter som ska
              släppas, vilket myndighetsarbete som ska göras, och då träder
              man över en gräns. Det är det som står i reservationen som jag
              ställer upp på.
            </seg>
            <seg n="8c197202">
              Fru talman! Det har här ifrågasatts om orsakssambanden verkligen
              är på det sätt som vi reservanter menar att de är, och jag tycker
              att talarna före mig på ett ytterst förtjänstfullt sätt har förklarat
              anledningen till att vi anser det vara så.
            </seg>
            <seg n="91a97039">
              Jag skulle också kunna peka på den fråga som jag mycket tydligt
              ställde till Skolverkets generaldirektör, Per Thullberg, när han
              utfrågades i utskottet. Jag frågade honom om frågan över huvud
              taget hade aktualiserats innan det nu så berömda soffuttalandet
              om att dra tillbaka rapporten. Per Thullberg svarade nekande.
              Han svarade att frågan inte hade varit uppe dessförinnan, att
              den dök upp efter det berömda soffuttalandet. Han var också vid
              några tillfällen tydlig på att en annan generaldirektör givetvis
              hade kunnat uppfatta situationen annorlunda. Det tycker jag ger
              oss grund att dra den slutsats som vi drar. Hade det varit, som
              Per Thullberg uttryckte det, en annan generaldirektör hade den
              här signalen kunnat uppfattas som styrning. Det är också det vi
              säger på det sätt som Kerstin Lundgren tidigare uttalade, att
              om ett uttalande kan uppfattas som styrning är det en grund för
              kritik.
            </seg>
          </u>
          <note type="speaker" n="9c154a5d">
            Anf. 157 HELENE PETERSSON (s):
          </note>
          <u who="helene_petersson_24cd69" xml:id="i-dd6007874ee4c6df-1" n="6ed26157" next="i-e5e0dcbdb11de2b4-1">
            <seg n="29662998">
              Fru talman! Vad får en minister säga och uttala sig om innan
              det övergår till ministerstyre och en myndighets självständighet
              riskerar att ifrågasättas? Det är en ofta återkommande fråga i
              konstitutionsutskottets granskningar.
            </seg>
          </u>
          <note n="d96e40e4">
            I anmälan hänvisar man till regeringsformen 11 kap. 7 §. Där
            står: Ingen myndighet, ej heller riksdagen eller kommuns beslutande
            organ, får bestämma hur förvaltningsmyndighet skall i särskilt
            fall besluta i ärende som rör myndighetsutövning mot enskild eller
            mot kommun eller som rör tillämpning av lag.
          </note>
          <u who="helene_petersson_24cd69" xml:id="i-e5e0dcbdb11de2b4-1" n="6ed26157" prev="i-dd6007874ee4c6df-1">
            <seg n="31b771f6">
              Granskningen rör skolminister Ibrahim Baylans uttalande kring
              tillbakadragandet av en rapport från Skolverket, en metodutvecklingsstudie
              som enligt Skolverket ska ses som ett led i myndighetens ambition
              att fördjupa den empiriska och metodmässiga kunskapen inom området
              resurser och resultat.
            </seg>
            <seg n="161e4f49">
              Skolminister Baylan kommer i kontakt med rapporten på morgonen
              den 24 januari genom medierna. Då har Skolverket, som flera av
              talarna här har påpekat, redan genom dess generaldirektör och
              dess ledningsgrupp börjat ifrågasätta om Skolverket verkligen
              kan ställa sig bakom analysen av studien. På tisdagsmorgonen svarar
              skolministern på en direkt fråga i SVT:s morgonprogram och ger
              sin syn på rapporten, dels som en egen reflexion, dels framför
              allt baserat på generaldirektören Per Thullbergs och Lärarförbundets
              uttalande i medierna under måndagen. På tisdagseftermiddagen väljer
              Skolverket efter ett enhälligt beslut av ledningsgruppen att dra
              tillbaka rapporten för att komplettera och förtydliga den. Det
              var tisdag, Kerstin Lundgren, inte måndag.
            </seg>
            <seg n="fcce9d62">
              Kan detta svar från statsrådet Baylan på en direkt fråga från
              en tv-journalist uppfattas som ett direktiv eller försök till
              styrning av en myndighet? Nej, utskottets majoritet anser inte
              det. Det rör inte myndighetsutövning mot enskild eller kommun
              eller tillämpning av lag.
            </seg>
            <seg n="e4b519b4">
              Ett statsråd ska iaktta försiktighet i sina uttalanden men har
              också en viktig roll i den allmänna debatten.
            </seg>
            <seg n="6caef909">
              Förekommer det eller ska det förekomma kontakter mellan statliga
              verk, myndigheter och departement? Självklart! I ett flertal utredningar
              har man slagit fast förhållandet mellan regeringen och myndigheterna,
              vad det är som är rimligt och gångbart och vad som kan vara nästan
              ett krav från både regeringens sida och myndigheterna.
            </seg>
            <seg n="4bdb7401">
              Skolverket har också ett återrapporteringskrav. Det kan vi titta
              på i direktiven. Det står väldigt tydligt vad deras uppdrag är,
              och det anges i regleringsbrevet. Tjänstemännen på Skolverket
              ska ha kontinuerliga kontakter med departementets tjänstemän för
              avstämning och rapportering. Skolverket ska presentera sina rapporter
              för departementet för att ge dem information om innehållet.
            </seg>
            <seg n="90bc6a50">
              Jag tror egentligen inte att någon, om man tänker efter, ifrågasätter
              dessa kontakter. Kan det då ifrågasättas om en minister bokar
              ett möte med en generaldirektör det var också vad som hände vid
              en av kontakterna för att få en korrekt och direkt information,
              i stället för att grunda sina uppgifter på medierapportering?
              Nej, det kan det inte.
            </seg>
            <seg n="08b9688f">
              Med de här utgångspunkterna, och med det som man har kommit fram
              till i sin konstitutionella granskning, anser utskottets majoritet
              att vad statsrådet har uttalat inte kan föranleda någon kritik
              från utskottet.
            </seg>
          </u>
          <note type="speaker" n="bae8117f">
            Anf. 158 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-2332441cb6cd6ce0-7" n="6f67b580">
            <seg n="638d9bb0">
              Herr talman! Ja, konstitutionsutskottets granskning av enskilda
              ärenden ska ge något slags vägledning inför framtiden. I första
              hand ska det inte ses som att man är ute efter att knäppa statsråd
              eller andra på näsan, utan det ska ses som goda råd inför framtiden.
              I många olika sammanhang hänvisas det också till konstitutionsutskottets
              olika ställningstaganden just som vägledning inför framtiden.
            </seg>
            <seg n="728dbc31">
              Då tycker jag att det är viktigt att få veta Helene Peterssons
              syn på det uttalande som skolministern gjorde i den berömda morgonsoffan.
              Kan det uttalandet ses som helt problemfritt?
            </seg>
          </u>
          <note type="speaker" n="77877328">
            Anf. 159 HELENE PETERSSON (s) replik:
          </note>
          <u who="helene_petersson_24cd69" xml:id="i-dd6007874ee4c6df-2" n="6ed26157" next="i-e5e0dcbdb11de2b4-2">
            <seg n="663bfc41">
              Herr talman! Uttalandet var detta: den här rapporten, som ju
              i sig är en produkt som man borde fundera på om den någonsin borde
              ha släppts ut från Skolverket. Så sade skolministern.
            </seg>
          </u>
          <note n="3a307b1a">
            Det var den ena medierapporten efter den andra dagen innan. Lärarförbundet
            var kritiskt.
          </note>
          <u who="helene_petersson_24cd69" xml:id="i-e5e0dcbdb11de2b4-2" n="6ed26157" prev="i-dd6007874ee4c6df-2">
            <seg n="b65a6f40">
              Det är alltså en metodutvecklingsstudie: Vilka metoder ska man
              använda för att kunna mäta resurser och effektivitet? Vad som
              var ifrågasatt var analyserna, och det var inte det Skolverket
              avsåg med rapporten. Det var det statsrådet Baylan betonade i
              sitt uttalande. Jag tycker inte att uttalandet är så konstigt.
            </seg>
            <seg n="f91f5452">
              Vad jag vill replikera till Liselott Hagberg gäller också kontakterna.
              Folkpartiet har väldigt mycket kritiserat de täta kontakterna
              mellan Skolverket och departementet. Göran Magnusson frågade tidigare
              Tobias Krantz om han stod bakom Daniel Tarschys utredningar han
              har gjort mängder med utredningar. Tobias Krantz sade att han
              gör det. Jag frågar Liselott Hagberg samma sak, för i dessa utredningar
              pekar man just på möjligheterna att ha kontakt och att det ska
              finnas kontakt.
            </seg>
          </u>
          <note type="speaker" n="fda450d3">
            Anf. 160 LISELOTT HAGBERG (fp) replik:
          </note>
          <u who="liselott_hagberg_0b2a5f" xml:id="i-2332441cb6cd6ce0-8" n="6f67b580">
            <seg n="59d81550">
              Herr talman! Helene Petersson säger att det uttalande som Ibrahim
              Baylan gjorde i morgonsoffan inte var så konstigt. Vi brukar från
              konstitutionsutskottets sida vara rätt generösa när det gäller
              statsråds rätt att uttala sig. Det följer en allmän tanke om att
              människor har rätt att säga vad de vill. Men i det här sammanhanget
              har det som ett statsråd säger viss påverkan.
            </seg>
            <seg n="55068896">
              Frågan om kontakterna, som Helene Petersson också tar upp, är
              sammantaget väldigt intressant. Det har varit täta kontakter mellan
              Skolverket och Utbildningsdepartementet, faktiskt tätare än inom
              Skolverket som egen organisation. Mellan de personer som står
              som ansvariga för rapportens innehåll och Skolverkets generaldirektör
              har det i stort sett inte varit några kontakter alls. Det är intressant
              att kontakterna har varit tätare mellan departementet och Skolverket.
            </seg>
            <seg n="872b07ce">
              Jag frågade Ibrahim Baylan vid vår hearing om en särskild kontakt.
              Den 24 januari tog Johnny Nilsson på Utbildningsdepartementet
              kontakt med Skolverket, och man beslutade då om ett möte mellan
              departementet och Skolverket den 26. Den 25 på morgonen satt Baylan
              i morgonsoffan. Därefter togs en förnyad kontakt från Utbildningsdepartementet
              med Skolverket. Efter den förnyade kontakten trots att man hade
              bestämt ett möte till dagen efter, den 26 bestämde man den eftermiddagen
              att dra tillbaka rapporten.
            </seg>
            <seg n="b776131d">
              Hela den här kronologin med möten, kontakter och uttalanden sammantaget
              kan inte tolkas på annat sätt än att det var en kedja av kontakter
              och att det var ett uttalande, och allt detta ledde sammantaget
              fram till att rapporten drogs tillbaka.
            </seg>
            <seg n="3772fa83">
              Det har aldrig hänt förut, utan det är unikt att en rapport dras
              tillbaka och att det sker med ett sådant händelseförlopp. Det
              är svårt att komma ifrån att det finns skäl att lämna kritik.
            </seg>
          </u>
          <note type="speaker" n="5afb6e4d">
            Anf. 161 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-2" n="6ed26157">
            <seg n="c48089df">
              Herr talman! När Liselott Hagberg säger så här underkänner hon
              hela ledningsgruppen på Skolverket, inte bara generaldirektören.
              De hade också börjat reagera över att det fanns saker som behövde
              utvecklas. Man drog tillbaka rapporten, inte för att säga att
              den inte existerade utan för att arbeta vidare med den och kunna
              lägga fram den igen. Det var ett ställningstagande som Skolverket
              gjorde.
            </seg>
            <seg n="f23e6383">
              Liselott Hagberg säger att man har haft täta kontakter. Jag kan
              bara läsa upp följande: Omvänt gäller att regeringen har ett stort
              behov av att i informella former få del av myndigheters kunnande
              och synpunkter i angelägna ämnen. Samma sak gäller att myndigheter
              också har ett behov av att ta del av departementets kommentarer
              och synpunkter.
            </seg>
          </u>
          <note type="speaker" n="4a548f59">
            Anf. 162 CARL-ERIK SKÅRMAN (m) replik:
          </note>
          <u who="carl-erik_skarman_2d81d8" xml:id="i-f1b0880c266b8423-4" n="311938a3">
            <seg n="187e55cb">
              Herr talman! Man kan fråga sig om inte just den upphetsade debatten
              den berömda måndagen borde ha föranlett och skolfolk från olika
              håll i landet var upprörda över att Skolverket hade beslutat att
              i vederbörlig ordning offentliggöra den här rapporten statsrådet
              att vara särskilt uppmärksam på hur han uttalade sig på tisdagsmorgonen
              i tv, just för att det inte skulle uppfattas som ett direktiv
              till verket. Man kan också fråga sig vad det berodde på att verket
              sedan på eftermiddagen prompt drog in rapporten.
            </seg>
            <seg n="5582ccb0">
              Nu försöker Helene Petersson framställa det som om majoriteten
              i utskottet har en helt annan uppfattning. Men så är inte fallet.
            </seg>
            <seg n="4edd5a9a">
              Utskottets majoritet skriver så här: Som konstitutionsutskottet
              tidigare anfört har ett statsråd i likhet med alla andra medborgare
              självfallet rätt att göra uttalanden i olika sammanhang. Samtidigt
              måste en viss försiktighet iakttas så att uttalanden inte kommer
              i konflikt med domstolars och myndigheters självständighet. Det
              är också angeläget att ett uttalande av ett enskilt statsråd inte
              riskerar att uppfattas som direktiv till en myndighet, vilka skall
              meddelas av regeringen kollektivt i form av t.ex. förordningar
              och regleringsbrev.
            </seg>
            <seg n="8f5430e1">
              Det är just detta som vi säger, men vi går ett steg längre och
              drar slutsatsen av detta och menar att statsrådet därför bör kritiseras.
              När majoriteten rannsakar sitt hjärta och sina njurar tror jag
              att den ska finna att det här finns ett stort skäl för det ställningstagande
              som vi från oppositionen har gjort.
            </seg>
          </u>
          <note type="speaker" n="f34fb9c5">
            Anf. 163 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-3" n="6ed26157">
            <seg n="39ea9e85">
              Herr talman! Det är precis som Carl-Erik Skårman säger, att ni
              drar en slutsats som vi inte drar. Att ett statsråd ska iaktta
              försiktighet, att man ska vara fundersam på vad man säger, det
              säger vi också. Det ska vara respektavstånd, ett berömt ord som
              man har använt.
            </seg>
            <seg n="1620141a">
              Men ni drar slutsatsen att statsrådet Ibrahim Baylan genom sitt
              uttalande, på en direkt fråga av en tv-journalist i en tv-soffa
              i ett morgonprogram, får hela Skolverket med dess generaldirektör
              i spetsen och hela ledningsgruppen att gå i totalt ledband och
              dra in en rapport. Om man drar sådana slutsatser skulle ju inget
              statsråd över huvud taget våga sig dit. Carl-Erik Skårman säger
              att detta är en unik händelse som aldrig tidigare har inträffat.
              Det kanske var Liselott Hagberg som sade det. I så fall ber jag
              om ursäkt. Men det är en unik händelse. Det har inte hänt. Därför
              kan man kanske inte ens över huvud taget reflektera över att det
              kan hända.
            </seg>
          </u>
          <note type="speaker" n="e5922635">
            Anf. 164 CARL-ERIK SKÅRMAN (m) replik:
          </note>
          <u who="carl-erik_skarman_2d81d8" xml:id="i-f1b0880c266b8423-5" n="311938a3">
            <seg n="2fa1765a">
              Herr talman! Vi drar en slutsats av de argument som ni har tagit
              fram. Och varför ni inte drar samma slutsats kan man faktiskt
              fundera på. Jag vet att ni i majoriteten och statsrådet Ibrahim
              Baylan har samma partitillhörighet. Men detta är någonting som
              allmänheten får avgöra.
            </seg>
          </u>
          <note type="speaker" n="b1dc38c4">
            Anf. 165 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-4" n="6ed26157">
            <seg n="7c7de51f">
              Herr talman! Jag utgår från att det inte har med partitillhörighet
              att göra utan att det handlar om vad man ska kunna uttala sig
              om. Och i den ena utredningen efter den andra har det faktiskt
              också påpekats att man ska ha kontakter och att man ska kunna
              arbeta mellan myndigheter och departement. Det är faktiskt ganska
              viktigt. En myndighet är ju inte ett självständigt organ, vilket
              man många gånger vill påskina, utan den har ett uppdrag från regeringen.
            </seg>
            <seg n="1e65df2c">
              Att regeringen sedan vill ha information om vad som händer, hur
              uppdraget fortskrider, analyser och slutsatser, hur det har hanterats
              och hur man arbetar med det och få information om de rapporter
              som kommer är inte så konstigt. Det är alltså uppdraget som ligger
              hos Skolverket och hos alla de andra myndigheterna. Dessa kontakter
              är inte så konstiga.
            </seg>
          </u>
          <note type="speaker" n="e5eaa397">
            Anf. 166 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d3fbfda86ab8b883-5" n="a09afd6c">
            <seg n="d351f961">
              Herr talman! Om jag har uppfattat Helene Petersson rätt så menar
              hon att eftersom Ibrahim Baylans uttalande inte rör myndighetsutövning
              mot enskild går det inte att kritisera statsrådet för uttalandet.
            </seg>
            <seg n="54ad9b45">
              Jag försökte i mitt anförande, och jag tyckte att Gustav Fridolin
              gjorde det på ett förtjänstfullt sätt, peka på vikten av myndigheters
              oberoende också när det gäller deras uppdrag att analysera samhällsutvecklingen
              och oberoendet i deras vetenskapliga arbete.
            </seg>
            <seg n="7b408e75">
              Jag vill fråga Helene Petersson om hon också anser att det även
              när det gäller denna aspekt av myndigheternas arbete är värt att
              värna deras oberoende.
            </seg>
          </u>
          <note type="speaker" n="c6aa03c0">
            Anf. 167 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-5" n="6ed26157">
            <seg n="794fd4b3">
              Herr talman! Regeringen kan egentligen inte ifrågasätta de slutsatser
              och analyser som Skolverket gör när man gör sina uppdrag och fullföljer
              de uppdrag som man har fått av regeringen. Självklart är det så.
            </seg>
            <seg n="56d9dd72">
              Man kan ta en diskussion om dem, och man ska få en information
              om dem för att man ska kunna ta den debatten. Det är självklart.
              Ett statsråd som presenterar en rapport får med ganska stor säkerhet
              medierna på sig. Då är det bra och nästan en förutsättning för
              att man ska kunna ta den debatten att departementet har fått en
              information.
            </seg>
            <seg n="54571a90">
              När det gäller de kontakter som har skett mellan departementet
              och Skolverket sägs det att statssekreteraren har haft väldigt
              mycket kontakt och ifrågasatt och kritiserat. Vad han har begärt
              är att få information. Han har frågat om rapporten är kvalitetssäkrad
              men har i övrigt inte haft några synpunkter på vad som har gjorts
              eller vad som ska kunna göras i framtiden.
            </seg>
          </u>
          <note type="speaker" n="3d5b0c2f">
            Anf. 168 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d3fbfda86ab8b883-6" n="a09afd6c">
            <seg n="c24aa61d">
              Herr talman! Helene Petersson säger att ett statsråd självklart
              ska kunna ifrågasätta. Lite välvilligt tolkat kan man säga att
              man ska kunna ifrågasätta och diskutera innehållet. Och det är
              självklart att ett statsråd ska kunna delta i den politiska debatten
              och kunna dra sina egna slutsatser och använda en rapport i sitt
              eget politiska arbete.
            </seg>
            <seg n="c8285370">
              Det uttalande som Ibrahim Baylan gör i morgonsoffan kan också
              tolkas på det sätt som flera har gjort. Och det blev ju en diskussion
              och en debatt direkt om detta var ett sätt att uppmana Skolverket
              att så att säga inte längre ställa sig bakom och inte publicera
              denna typ av material, det vill säga att man då undandrar det
              och skadar förtroendet för myndighetens oberoende när det gäller,
              i detta fall, metodutveckling och analys av utvecklingen på skolans
              område.
            </seg>
          </u>
          <note type="speaker" n="93980e3d">
            Anf. 169 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-6" n="6ed26157">
            <seg n="df214abf">
              Herr talman! Då drar man ju helt andra slutsatser än vad som
              är verkligheten. Skolverket har haft ett speciellt uppdrag att
              analysera, att koppla ihop effektivitet med resurser och se hur
              de har använts och hur man har organiserat detta.
            </seg>
            <seg n="7a0f350e">
              Man har använt denna metod för att utveckla något. Nu är vi egentligen
              inne på Skolverkets diskussion, där vi inte ska vara. Men man
              kommer från Skolverket, vilket jag också sade i mitt tidigare
              anförande, att återkomma med detta.
            </seg>
            <seg n="91aa99ee">
              Fortfarande hävdar vi från utskottets majoritet att Ibrahim Baylans
              uttalande inte kan leda till någon kritik i form av att han har
              påverkat Skolverket att dra tillbaka denna rapport.
            </seg>
          </u>
          <note type="speaker" n="8731ea02">
            Anf. 170 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-13" n="6fe163ad">
            <seg n="b44abc54">
              Herr talman! Jag diskuterar nog inte måndagar eller tisdagar.
              Jag diskuterar huruvida det kan uppfattas som styrning, som ett
              direktiv, eller inte.
            </seg>
            <seg n="67cb1a1a">
              Visst ska det finnas kontakt. Visst får myndigheterna uppdrag,
              och dem kan vi granska, och dem ska vi kunna granska. Det är en
              del av vår kontrollmakt att granska hur regeringen sköter sitt
              arbete att styra riket.
            </seg>
            <seg n="00df6a37">
              I denna del är det också viktigt att vi har en självständighet
              så att vi vet att när vi får en rapport från en myndighet är det
              en rapport som myndigheten så att säga själv står för och inte
              en rapport som ger det svar som regeringen vill ha. Det är viktigt
              för det allmänna samtalet.
            </seg>
            <seg n="bc7d34e8">
              Vi har kunnat se i detta ärende och i andra sammanhang när vi
              granskar frågan om formell och informell styrning att det glider
              in på många områden och att det finns ett intresse av en mer informell
              styrning som ger oss problem att granska i efterhand och bedöma.
            </seg>
            <seg n="35c3a6f3">
              Men i detta fall kan man bara konstatera, och det förvånar mig
              att Helene Petersson och majoriteten inte gör det, att det uttalande
              som fanns dagen innan var att det skulle ske en remissbehandling.
              Det var Skolverkets uppfattning. Och dagen efter på eftermiddagen
              skulle rapporten dras in. Det enda som hade hänt däremellan var
              ett samtal i morgonsoffan där Ibrahim Baylan uttryckte en uppfattning
              som ser ut att kunna överensstämma med Skolverkets senare handling.
              Och där finns det en risk att det kan uppfattas som direktiv.
              Den risken ser uppenbarligen inte majoriteten. Och jag beklagar
              att man inte är beredd att vara tydlig i den delen.
            </seg>
          </u>
          <note type="speaker" n="9115b2e2">
            Anf. 171 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-7" n="6ed26157">
            <seg n="3e1e0dd2">
              Herr talman! Kerstin Lundgren säger att det enda som skedde före
              tillbakadragandet var så att säga Baylans soffa. Men det är faktiskt
              så att man på Skolverket först har en samling med generaldirektören
              och sedan ett extra ledningsgruppsmöte. Där konstaterar man att
              man inte har kommit så långt med det förtydligande som man på
              måndagen beslöt att ge uttryck för. Det har inte räckt. Alltså
              måste man ta en annan väg beslut i ledningsgruppen.
            </seg>
            <seg n="4b867a7b">
              Beträffande detta med måndagen eller tisdagen är det faktiskt
              ganska viktigt i sammanhanget vilka kontakter som togs och vilken
              dag de togs.
            </seg>
            <seg n="a81ce3b6">
              Myndigheter och rapporter där man kan vara säker på att myndigheterna
              står för innehållet talar Kerstin Lundgren också om. Men det är
              exakt detta som det här har rört sig om. Skolverket har inte kunnat
              stå för innehållet. Man har själv tagit beslut och sagt: Vi kan
              inte stå för analyserna och för de slutsatser som dragits. Skolverket
              har gjort det, inte Ibrahim Baylan.
            </seg>
          </u>
          <note type="speaker" n="74cb5a93">
            Anf. 172 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-5533bd23d73ff39e-14" n="6fe163ad">
            <seg n="8caec214">
              Herr talman! Ja, Skolverket, som vi ju inte granskar, har intagit
              flera åsikter såvitt jag kan se och har kunnat dra slutsatser
              utifrån den granskning vi har gjort. Veckan innan beslutade man
              att ge ut rapporten. På måndagen beslutade man sig för, vilket
              framgick av Ekoutsändningarna, att låta rapporten remissbehandlas.
              Att jobba med ett remissförfarande är ju en vedertagen princip
              som vi haft i andra sammanhang som vi pratade om till exempel
              i samband med försvarsorganisationen för att få en bred bild av
              hur samhället och kunskapare runtomkring ser på materialet. Där
              hade man alltså valt den metoden.
            </seg>
            <seg n="b40f43d1">
              Nu säger Helene Petersson att man ansåg att det inte räckte.
              Nej, man hade väl inte hunnit med. Man kunde väl inte redan på
              tisdag eftermiddag dra en slutsats av remissförfarandet. Men de
              hade väl då ännu inte sänt ut rapporten. Någonting hände mellan
              eftermiddagen och Ekoutsändningen samt det ledningsmöte som var
              dagen efter. Det enda synbara som hänt om nu inte Helene Petersson
              i det här sammanhanget har helt ny information är att utbildningsministern
              framträdde i en morgonsoffa och uttalade att rapporten inte borde
              ha getts ut, precis som tidigare relaterats. Det kan uppfattas
              som en styrning, och det bör inte få förekomma risken bör inte
              få förekomma på det sättet, herr talman!
            </seg>
          </u>
          <note type="speaker" n="668b0847">
            Anf. 173 HELENE PETERSSON (s) replik:
          </note>
          <u who="helene_petersson_24cd69" xml:id="i-518242cdec21d2aa-8" n="6ed26157">
            <seg n="c548421f">
              Herr talman! Vi drar olika slutsatser av det här; det är helt
              klart. Att kontakter måste få förekomma mellan departement och
              myndigheter tror jag att vi egentligen är överens om.
            </seg>
            <seg n="814fdfb1">
              Vi drar skilda slutsatser om vad som kan uppfattas som styrning.
              När man tar en diskussion eller svarar på en direkt fråga i en
              morgonsoffa är styrning inte utskottsmajoritetens syn på saken.
            </seg>
          </u>
          <note type="speaker" n="c0f83dc4">
            Anf. 174 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-9" n="98b8ccda">
            <seg n="6b34b458">
              Herr talman! Det finns kritik som man kan förstå även om man
              inte delar den. Sedan finns det kritik som man över huvud taget
              inte förstår. Här har vi ett exempel på det senare.
            </seg>
            <seg n="251ba7dc">
              Själva anmälan kan jag i och för sig begripa. Skolminister Ibrahim
              Baylan satt i Sveriges Television den 25 och pratade bland annat
              i alla fall enligt anmälan, och ingen har ifrågasatt citatet om
              att den här rapporten, som ju i sig är en produkt som man borde
              fundera på om den någonsin borde ha släppts ut från Skolverket.
            </seg>
            <seg n="ba4b8264">
              Kort därefter beslutade Skolverket att dra tillbaka rapporten.
              Det ser självfallet bestickande ut. Jag har inte full, men ganska
              stor, förståelse för att Sten Tolgfors gjorde en KU-anmälan utifrån
              detta.
            </seg>
            <seg n="39e4c990">
              I KU tog vi mycket allvarligt på uppgiften. Vi försökte ta reda
              på hur det egentligen hade gått till. Fanns det några som helst
              belägg för att Skolverkets beslut att dra tillbaka rapporten på
              något sätt grundade sig på någon typ av direktiv från regeringens
              sida antingen genom soffprogramsuttalandet eller på annat sätt,
              genom kontakter med tjänstemän eller någonting sådant? Resultatet
              av detta är att vi inte fann några sådana belägg. Varken vi i
              majoriteten eller minoriteten i utskottet har funnit några sådana
              belägg över huvud taget, utan man faller tillbaka på att det nog
              måste ha varit så i alla fall eller att det skulle kunna ha uppfattats
              på det sättet eller någonting sådant. Jag menar att det inte är
              tillräcklig grund för att rikta kritik mot en minister.
            </seg>
            <seg n="4f082692">
              I ett tidigare ärende här varnade jag för en så rigid och extrem
              tolkning av regelverket att man utmanar löjet eller till och med
              kommer i den fullständigt orimliga positionen att våra ministrar
              i fortsättningen inte kan gå upp ur sängen på morgonen utan att
              riskera en KU-anmälan. Här närmar man sig återigen gränsen ganska
              snabbt.
            </seg>
            <seg n="0a9e0ee7">
              Om vi nu ska fortsätta med att spekulera är frågan hur detta
              skulle kunna tolkas. Vad har egentligen skett?
            </seg>
            <seg n="f9207ac3">
              Alternativ 1 är att alla ljuger. Det är fullt möjligt om det
              är troligt vet jag inte. Ministern ljuger om vad man har sagt
              från departementets sida. Tjänstemännen ljuger för sin minister
              om vad de har sagt till Skolverket. Skolverkets generaldirektör
              ljuger när han säger att han inte har uppfattat några som helst
              instruktioner och att beslutet fattades självständigt. Det är
              en möjlighet, men vi har inga belägg för det.
            </seg>
            <seg n="5b503b16">
              Alternativ 2 det här är lite skruvat, men vi kan ju försöka är
              möjligen att regeringen, ministern och, eller, hans tjänstemän,
              har utövat styrning, gett direktiv, utan att begripa att man har
              gjort det. Samtidigt har Skolverket låtit sig styras av dessa
              direktiv utan att begripa att man har låtit sig styras. En psykolog
              får väl säga någonting om huruvida detta är möjligt eller inte,
              men man kan ju spekulera.
            </seg>
            <seg n="fe900fa5">
              Sedan finns det faktiskt också ett alternativ 3, och det är att
              orsakssambandet inte är mellan Baylans uttalande och beslutet
              att dra tillbaka rapporten. Det kan i stället vara så att både
              Baylans uttalande och beslutet att dra tillbaka rapporten grundar
              sig på en tredje omständighet, nämligen rapportens låga kvalitet,
              vilket är vad Skolverket hävdar. Jag menar att det finns en hel
              del som talar för den hypotesen.
            </seg>
            <seg n="40e5c362">
              Så länge vi inte kan hitta belägg för att otillbörlig styrning
              har förekommit eller för att det på annat sätt går att visa att
              en annan tolkning än den sistnämnda är troligare kan vi inte rikta
              kritik mot, i det här fallet, skolministern.
            </seg>
          </u>
          <note n="0d56e4ee">
            Regeringens styrning av Vattenfall (avsnitt 6)
          </note>
          <note type="speaker" n="edbfe40a">
            Anf. 175 NILS FREDRIK AURELIUS (m):
          </note>
          <u who="nils_fredrik_aurelius_2162bb" xml:id="i-b6c48b2ac71d3f50-2" n="48ee6112">
            <seg n="9efcdc89">
              Herr talman! Detta ärende handlar alltså om regeringens styrning
              av Vattenfall eller brister i densamma. Ärendet handlar däremot
              inte om energipolitik trots att vi nu har en sådan sorgens dag
              efter avstängningen av ett känt kärnkraftverk. Det handlar inte
              om risknivån på Vattenfalls investeringar, någonting som naturligtvis
              är värt en debatt men inte just från vårt utskott. Inte heller
              handlar det om vilka mål Vattenfall ska ha framöver, utan det
              handlar om hur regeringen i sin egenskap av ägare regeringen har
              ju enligt regeringsformen förvaltningsansvaret för statlig egendom
              har utövat detta sitt ägarskap, denna sin styrning av Vattenfall,
              under den period vi granskar. Det är vad det handlar om.
            </seg>
            <seg n="8c086d99">
              Här har fem partier i vårt utskott tyckt sig finna stora brister,
              huvudsakligen i två avseenden: Dels är det för många mål. Därför
              blir det en målkollision. Dels gäller det bristen på dokument
              den formlösa styrningen. Riksrevisionen har också kritiserat i
              detta avseende.
            </seg>
            <seg n="249a02e9">
              Om vi börjar med målkollisionen är det uppenbart att det finns
              mer än ett mål för Vattenfall.
            </seg>
            <seg n="d57b5d0f">
              Styrelsens ordförande, Dag Klackenberg, listade för sin del fem
              olika mål vid vår utfrågning. Som han tolkade det var de affärsmässighet
              där räknade han in ett avkastningsmål också ett miljömål, ett
              omställningsmål, en önskan inte riktigt ett mål utan mer en önskan
              om låga elpriser för svensk basindustri och ett säkerhetsmål.
              Det var alltså minst fem mål, varav något kanske inte riktigt
              var ett mål utan en önskan. Grupperar man dem lite annorlunda
              kan man få det till ännu flera mål.
            </seg>
            <seg n="6d970ef1">
              Är det en bra styrning? Nej, det har vi inte tyckt tidigare i
              KU, exempelvis 2003, och det kan vi inte tycka i dag heller. Det
              är nämligen så att om man har mera än ett mål blir det en viss
              ostyrbarhet. Dag Klackenberg sade själv vid vår utfrågning: Det
              är klart att de fem målen kolliderar. Det kan vara ett bekymmer
              för Vattenfall.
            </seg>
            <seg n="8ec2f2e1">
              Det är detta regeringen inte har åtgärdat. Har man alltför många
              mål så släpper man egentligen styrningen. Då lämnar ägaren styrningen
              till någon annan. Om inte ägaren styr så blir det någon annan
              kanske vd, kanske någon annan stark kraft. Kritiken på den här
              punkten gäller alltså att regeringen inte har gjort tillräckligt
              för att klargöra för bolaget hur de här målen logiskt och på annat
              sätt hänger samman.
            </seg>
            <seg n="ef8d0c55">
              Den som vill ha en lite mera underhållande redogörelse för hur
              stora investeringsbeslut kan gå till i ett bolag som inte styrs
              ordentligt kan ju läsa om några artiklar i affärspressen, till
              exempel ett nummer av Veckans Affärer från november.
            </seg>
            <seg n="aa24d0d7">
              Nyligen har man visserligen gjort ett litet tillägg till bolagsordningen
              där annars bara ett enda mål funnits med, nämligen målet om affärsmässighet.
              Bolagsordningen är ju ändå ett starkt styrinstrument enligt aktiebolagslagen.
              Men det är nu det, och frågan är hur mycket klarare styrningen
              har blivit genom detta ganska vaga tillägg, som jag här inte går
              in på mera.
            </seg>
            <seg n="9d891f01">
              Är det så att målen är oklara och kan tyckas kollidera med varandra
              blir det alltså så att i ett fall kan bolaget, dess styrelser
              eller vd, hänvisa till ett mål och i att annat sammanhang till
              ett annat mål, och aldrig gör man liksom fel. Man kan bryta brunkol
              i Tyskland, och det är inte några problem med miljömålet, för
              det var ju en rent affärsmässig investering, fick vi veta. Man
              kan investera i smutsig dansk kolkraft, och det var ju heller
              inget problem för det var ju i Danmark. Och så kan man hålla på.
            </seg>
            <seg n="e109ea25">
              Jag noterade för övrigt som flera andra en viss motsägelse i
              resonemangen när man dels säger: Vi förstör väl ingen miljö. Vi
              köper brunkolsverk som redan finns!
            </seg>
            <seg n="a93704f1">
              I nästa andetag säger man: Vi investerar väl i vindkraft här
              vi har ju köpt in flera vindkraftverk!
            </seg>
            <seg n="6f4199bb">
              Det var alltså ingen nyinvestering, nödvändigtvis.
            </seg>
            <seg n="bb73bc01">
              Men bortsett från det: Alltför många mål leder till ostyrbarhet.
            </seg>
            <seg n="5ccc9321">
              Den andra invändningen, som också Riksrevisionen har varit inne
              på mycket, är detta med dokumentlösheten, den så kallade formlösa
              styrningen. Så här sade riksrevisorn Kjell Larsson: Man vet inte
              vilka beslut som fattas av vem och var.
            </seg>
            <seg n="e5405f95">
              Då finns det ju anledning att vara kritisk, både mot själva målen,
              hur de avvägs mot varandra och mot att de inte dokumenteras så
              att man i efterhand kan se hur de har fattats och av vem. Det
              har faktiskt en viss betydelse.
            </seg>
            <seg n="89e128c8">
              I botten på de problem som finns här och som utskottet än en
              gång har tagit upp ligger naturligtvis det faktum att statliga
              bolag blir ett slags hybrider som lyder under flera regelsystem
              samtidigt. Det är dock ingen tillräcklig ursäkt för att regeringen
              inte har gjort tillräckligt för att klargöra hur målen hänger
              ihop sammanlagt. Det är heller ingen ursäkt för den dokumentlöshet
              och formlöshet i styrningen som vi har kunnat påvisa.
            </seg>
          </u>
          <note type="speaker" n="9b7df245">
            Anf. 176 TOBIAS KRANTZ (fp):
          </note>
          <u who="tobias_krantz_56c063" xml:id="i-6e69dfa7c4faff22-12" n="b4c86d77">
            <seg n="2793a3a4">
              Herr talman! Frågan om styrningen av Vattenfall är ju ett ärende
              som vi ständigt återkommer till i konstitutionsutskottet, synes
              det. Upprinnelsen till att frågan har blivit anmäld gång på gång
              har varit konkret de investeringar som Vattenfall har gjort i
              tysk och dansk kolproduktion, som har väckt frågan om hur styrningen
              av Vattenfall egentligen går till. Det är nämligen så att Vattenfall
              naturligtvis, som statliga bolag i övrigt, har krav på sig att
              utifrån rent marknadsmässiga principer generera vinst åt staten,
              det vill säga att fungera affärsmässigt, men också har fått ett
              tydligt uppdrag att medverka i omställningen av det svenska energisystemet,
              det vill säga underförstått ägna sig åt sådan verksamhet som inte
              leder till att miljö förstörs utan att vi ska få ett mer hållbart
              energisystem. Här finns uppenbarligen en åtminstone potentiell
              målkonflikt mellan de här två målen, alltså kraven på affärsmässighet
              och kravet på att delta i omställningen av det svenska energisystemet.
            </seg>
            <seg n="cb5eb22b">
              Om det är så att Vattenfall har de här två målen lagda på sig
              dels att vara affärsmässiga, dels att delta i omställningen så
              är det ju faktiskt ägarens uppgift, ytterst regeringens uppgift,
              att försöka klara ut hur de här målen ska uppfyllas och vägas
              mot varandra i den konkreta styrningen av Vattenfalls verksamhet.
              Det ansvaret menar jag och vi att regeringen inte har tagit fullt
              ut. Regeringen har i stor utsträckning låtit de här viktiga avvägningarna
              göras av den verkställande ledningen eller styrelsen i olika fall,
              och regeringen och de ministrar som vi har hört i utskottet har
              också vid flera tillfällen poängterat att de inte har gett synpunkter
              exempelvis om att betona miljömålet och betona målet om att delta
              i omställningen av det svenska energisystemet i olika sammanhang
              och affärer som har kunnat ifrågasättas när de har dykt upp. Där
              har regeringen varit passiv.
            </seg>
            <seg n="e931f550">
              En annan punkt som vi pekar på i den här reservationen, som fem
              partier står bakom, handlar också om bristen på dokumentation,
              bristen på möjlighet att verkligen på fullt allvar granska vad
              som har förevarit. Mycket har ägt rum inom ramen för informell
              styrning, formlös styrning och kontakter. Det har inte varit några
              formella styrelsesammanträden utan man har kanske haft kontakter
              mellan departement och styrelseledamöter, mellan departement och
              verkställande ledning eller mellan andra personer. I väldigt liten
              utsträckning är detta dokumenterat, och därmed är det mycket svårt
              att i efterhand konkret granska. Det är mycket allvarligt att
              det är så. Det handlar om stora pengar, det handlar om ett viktigt
              statligt bolag och ett statligt bolag som av riksdagen har fått
              en väldigt viktig uppgift.
            </seg>
            <seg n="60d041f3">
              Riksrevisionen har också varit mycket kritiska på den här punkten,
              ovanligt kritiska också för att vara Riksrevisionen. Trots att
              Riksrevisionen kommit med den här kritiken har det inte skett
              någon förbättring när det gäller dokumentationen på Vattenfall.
            </seg>
            <seg n="79410ebe">
              Den här kritiken är ju allvarlig. Den är allvarlig inte minst
              därför att det inte är första gången som riksdagen förhoppningsvis
              och troligen kommer att rikta kritik mot statsråd för hur styrningen
              av Vattenfall har gått till. Riksdagen har tidigare riktat kraftig
              kritik mot ungefär samma punkter som riksdagen nu kan förväntas
              göras. Trots det har styrningen av Vattenfall inte förbättrats
              och inte blivit tydligare och klarare. När det gäller hur man
              ska kunna följa de ärenden och beslut som finns har det inte heller
              på den punkten blivit nämnvärt bättre. Jag tycker att det är mycket
              anmärkningsvärt att de statsråd som nu har haft ansvaret för hanteringen
              inte tydligare har tagit intryck av det som riksdagen tidigare
              har uttalat. Det är också skäl för tydlig kritik från riksdagen.
            </seg>
          </u>
          <note type="speaker" n="5584f0eb">
            Anf. 177 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-d3fbfda86ab8b883-7" n="a09afd6c">
            <seg n="8a39f221">
              Herr talman! Talarna före mig har beskrivit bakgrunden till de
              anmälningar som har kommit in med anledning av regeringens styrning
              av Vattenfall, så jag ska fatta mig kort.
            </seg>
            <seg n="225bb1bb">
              Riksdagen har efter tidigare granskningar från konstitutionsutskottet
              ställt sig bakom uttalanden om att ansvariga statsråd och regeringen
              har brustit i fråga om styrningen av Vattenfall. Även Riksrevisionen
              har i sin granskning konstaterat att uppdraget till Vattenfall
              är otydligt. Både konstitutionsutskottet och Riksrevisionen har
              också påpekat att det har varit svårt att följa upp styrningen
              av Vattenfall och att det finns stora brister i den dokumentation
              av styrningen som sker.
            </seg>
            <seg n="4e1708b8">
              Då hade man kunnat förvänta sig att vi i vår granskning och i
              detta betänkande hittat en rad kraftfulla åtgärder för att komma
              till rätta med den här problematiken från regeringens sida, men
              under utskottets granskning har vi inte kunnat påvisa den typen
              av åtgärder. I en promemoria från Näringsdepartementet sägs att
              man diskuterat med styrelsens ordförande om ambitionerna när det
              gäller ett av målen. I april i år, det vill säga för bara ett
              litet tag sedan, kom det förslag och vi kunde då besluta om tillägg
              till bolagsordningen. Detta skedde alltså väldigt sent.
            </seg>
            <seg n="95b7994d">
              Mot den bakgrunden står vi kristdemokrater bakom den reservation
              som vi tror vid voteringen också kommer att få majoritet i kammaren.
              Där riktas kritik mot det ansvariga statsrådet för sättet att
              styra Vattenfall och för bristen på dokumentation av kontakterna
              mellan Näringsdepartementet och Vattenfall.
            </seg>
          </u>
          <note type="speaker" n="f0042ddf">
            Anf. 178 KERSTIN LUNDGREN (c):
          </note>
          <u who="kerstin_lundgren_078b71" xml:id="i-5533bd23d73ff39e-15" n="6fe163ad">
            <seg n="8caa8f31">
              Herr talman! Det har sagts tidigare: Frågorna i denna del av
              betänkandet är inte nya. Det verkar som om det också från regeringshåll
              och från Vattenfalls sida uppfattats att vi haft ärendet uppe
              några gånger och att även Riksrevisionen granskat det. Måhända
              kommer det att leda till bättring. Så här långt har vi dock inte
              kunnat se det.
            </seg>
            <seg n="11bc6540">
              Låt mig fånga några bilder från den utfrågning som förevarit.
              Dag Klackenberg, styrelseordförande, konstaterar att de fem målen
              givetvis kolliderar. Men vem har då uppdraget att avväga mellan
              de olika målen, ägaren eller Vattenfall? På denna fråga svarar
              styrelseordföranden att det naturligtvis är ägarens uppgift.
            </seg>
            <seg n="95e9527a">
              När vi sedan, i olika konstellationer, frågar ägarna ser de ingen
              konflikt över huvud taget. De ser ingen konflikt över huvud taget!
              När vi fört resonemang om hur omfattande dessa mål är för Vattenfall
              konstaterar Dag Klackenberg att uppdraget naturligtvis är detsamma
              oavsett om vi är i Sverige eller i Tyskland. Det är en bild som
              inte alls delas av de ägarrepresentanter som uttalat sig vid en
              annan av våra utfrågningar.
            </seg>
            <seg n="f4a0b2ae">
              Det är alldeles uppenbart, herr talman, att det finns en hel
              del övrigt att önska när det gäller regeringens styrning av Vattenfall,
              hur regeringen tar vara på det uppdrag den har, som Nils Fredrik
              Aurelius tidigare beskrev. Det förekommer motstridiga tolkningar
              som regeringen låter hänga i luften. Jag kan bara konstatera,
              i likhet med de tidigare talarna, att det är angeläget att vi
              får en bättre tingens ordning när det gäller de statliga bolagen.
              Vi ska ha möjligheter att kunna granska, och det måste skapas
              goda rutiner när det gäller dokumentationen. Vi måste även på
              det här området ha möjlighet att se hur regeringen förvaltar sitt
              uppdrag att styra riket.
            </seg>
            <seg n="9ce52295">
              Med det, herr talman, yrkar jag återigen på godkännande av anmälan
              i denna reservation.
            </seg>
          </u>
          <note type="speaker" n="ff311b91">
            Anf. 179 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-20" n="79602c91">
            <seg n="18a6b20d">
              Herr talman! I dag står det klart att Vattenfall gjort affärer
              i Danmark. Köpet av tre stora kolkraftverk i Danmark är nu färdigt
              och avklarat rapporterar Tidningarnas Telegrambyrå. Situationen
              är den att vi har ett statligt helägt elbolag, med ett särskilt
              uppdrag uttryckt genom riksdagens beslut att inta en ledande roll
              i energiomställningen. Samtidigt släpper detta bolag ut mer koldioxid
              än hela Sverige som nation. Det har blivit en storägare av smutsig
              kolkraft i Europa.
            </seg>
            <seg n="d9223242">
              Ärendet har även tidigare legat för granskning i såväl konstitutionsutskottet
              som hos Riksrevisionen. Vi har tittat på avvägningen mellan de
              olika mål som kommit fram i diskussionerna, framför allt avvägningen
              mellan målen att ha en ledande roll i den ekologiska omställningen
              och att agera på affärsmässiga grunder. Vi har tittat på det,
              och en majoritet av riksdagen, liksom Riksrevisionen, har kunnat
              konstatera att det brustit i styrningen. Det har funnits brister
              som gjort att man på annat håll än på den politiska planhalvan
              gjort avvägningen mellan de mål som finns. Det är detta vi återigen
              konstaterar i reservation nr 13. Jag yrkar därför, precis som
              tidigare talare, på godkännande av anmälan i nämnda reservation.
            </seg>
            <seg n="21687bbe">
              Fru talman! I reservationen uppmärksammar vi också det faktum
              att en del av vår kritik blivit hörsammad. Regeringen har, i samarbete
              med Vänsterpartiet och Miljöpartiet, utarbetat en ny bolagsordning
              för Vattenfall, en bolagsordning som man fattat beslut om på bolagsstämman.
              Givetvis innebär en bolagsordning som tydligare framhäver vissa
              miljömål ställer vissa krav på miljöområdet, tydligare framhäver
              vissa delar av målet att leverera säker el att en del av den kritik
              som vi tidigare haft inte längre är lika giltig. Regeringen har
              försökt agera för att avklara en del av de målkonflikter som funnits
              gentemot Vattenfall.
            </seg>
            <seg n="c3e7b5b6">
              Har det då blivit bra? Är allt avklarat? I reservationen skriver
              vi att ändringen i bolagsordningen är dock inte tillräcklig för
              att förändra den hittillsvarande otillfredsställande situationen
              som innebär att flera olika tolkningar kan göras när det gäller
              avvägningen mellan målet affärsmässighet och andra mål, vilket
              ju är lätt att konstatera med tanke på det köp som i dag gjorts
              i Danmark. Detta har vi också kunnat konstatera i samband med
              de utfrågningar vi hållit i utskottet, där det funnits märkliga
              motsägelser, som den som Nils Fredrik Aurelius konstaterade: Å
              ena sidan gör man inget negativt för miljön genom att investera
              i kolkraft. Å andra sidan gör man en väldig vinst för miljön genom
              att investera i befintlig vindkraft.
            </seg>
            <seg n="ef3164aa">
              Det har även funnits märkliga gränsdragningar, till exempel att
              det är ett problem, och inte rimligt inom de direktiv man har,
              att investera i ännu inte riktigt utbyggd energiproduktion om
              den inte är miljövänlig, samtidigt som det varit helt okej att
              investera i färdigbyggd miljövidrig produktion. Sådana gränsdragningar,
              motsägelser, har inte kommunicerats på den politiska planhalvan,
              åtminstone inte vad vi kunnat konstatera utifrån ett tämligen
              bristfälligt underlag, utan de har uppstått på bolagssidan när
              styrningen varit för svag. Det bristfälliga underlaget utgör ju
              en del av kritiken, eftersom det gör det svårt att följa upp detta.
              Prioriteringarna mellan de olika målen har inte fullt ut nått
              fram till bolaget. Det har blivit bättre genom den nya bolagsordningen,
              men ordningen är inte helt tillfyllest.
            </seg>
            <seg n="dc6f7340">
              Fru talman! Det försvar som kommit fram i medierna från näringsminister
              Thomas Östros sida, sedan det blev känt att en eventuell riksdagsmajoritet
              kommer att uttala den här kritiken, har varit aningen märkligt.
              Han har sagt att det är konstigt att Miljöpartiet ställer upp
              på den här kritiken när Miljöpartiet varit med om att arbeta fram
              den nya bolagsordningen. Jag tror att Thomas Östros skulle tjäna
              på att läsa igenom det betänkande vi har att behandla i dag. Då
              skulle han kunna konstatera att huvuddelen av vår granskning naturligtvis
              rör förhållandena sådana de var före den nya bolagsordningen.
              I huvudsak är det ju den tidsperioden vi granskar, eftersom beslut
              om den nya bolagsordningen fattades först ganska nyligen.
            </seg>
            <seg n="756b27a5">
              Han skulle också kunna konstatera, vad gäller den nya bolagsordningen,
              att reservanterna noterat den och konstaterat att den flyttat
              fram positionerna men att det inte är tillräckligt. Och jag tror
              inte att någon som var med och gjorde upp om den nya bolagsordningen,
              åtminstone inte som jag hört i referaten från presentationen,
              ärligt kan säga: Nu är problemen för Vattenfall lösta. Nu är alla
              målkonflikter avklarade. Nu har de svarat på den kritik som tidigare
              riktades mot dem. Självklart finns det mer att göra, vilket vi
              också konstaterar i vår anmälan i den reservation som jag alltså
              yrkar godkännande av.
            </seg>
            <seg n="3b721a3d">
              Jag såg Östros i någon tidningskommentar uttrycka att någon miljöpartist
              torde bli generad för det agerande vi har i konstitutionsutskottet.
              Med tanke på det jag nyss sagt borde Thomas Östros bli generad.
              Jag kan garantera att inga miljöpartister är generade över någonting
              annat än ett helstatligt bolag som investerar i kolkraft.
            </seg>
          </u>
          <note type="speaker" n="ac196e6e">
            Anf. 180 GÖRAN MAGNUSSON (s):
          </note>
          <u who="goran_magnusson_d75314" xml:id="i-20bd37b4080761a3-22" n="4c3170eb">
            <seg n="f79bce91">
              Fru talman! Det är ett ganska komplext material som vi har arbetat
              med. När det gäller styrningen av Vattenfall är dock en intressant
              iakttagelse att ingen av oss, inte ens Nils Fredrik Aurelius,
              Gustav Fridolin eller andra, har begärt att på konstitutionsutskottets
              bord få den pärm med ägardirektiv som regeringen lämnar till Vattenfalls
              styrelse.
            </seg>
            <seg n="83319acb">
              Det hade möjligen kunnat vara intressant att se vad som faktiskt
              står i den och att inte bara presumera att det inte står tillräckligt
              mycket om det som var och en av de olika partierna anser att det
              borde stå. En del av partierna anser att det inte borde stå särskilt
              mycket alls i denna pärm.
            </seg>
            <seg n="71474a85">
              Jag vill ta min utgångspunkt i det förhållandet att riksdagen
              för någon månad sedan på näringsutskottets förslag i ett betänkande
              tog ställning till Riksrevisionens rapport. Riksdagen konstaterade
              att det hade förhandlats fram ett tillägg till den befintliga
              bolagsordningen. Bakom den majoritetsståndpunkten stod Miljöpartiet,
              Vänsterpartiet och Socialdemokraterna.
            </seg>
            <seg n="505f5eef">
              Mot den majoritetsståndpunkten, där man med glädje noterade den
              förbättring av bolagsordningen som de tre partierna ansåg att
              det fanns, stod flera reservationer. En var från Moderata samlingspartiet
              som motsatte sig preciseringen av målen för Vattenfall i riktning
              mot att man skulle ta hänsyn eller arbeta mer med energiomställning
              och annat. Det ville Moderaterna inte ha. Folkpartiet, Kristdemokraterna
              och Centern intog ett slags mellanställning. Det tyckte att det
              möjligen var bra, men det löste inte problemen. Men majoriteten
              i riksdagen och det är väl riksdagens beslut ställde sig bakom
              detta.
            </seg>
            <seg n="7f6d85a0">
              Det som utskottets reservanter nu ägnar sig åt är faktiskt att
              delvis överpröva ett av riksdagen fattat beslut. Frågan är om
              vi inte har en granskningsproblematik som KU och andra faktiskt
              behöver fundera över. Är det rimligt att det är två utskott i
              riksdagen som försöker utforma energipolitiken? Det är vad reservanterna
              också ägnar sig åt. De förbannar kolkraft, som Gustav Fridolin
              gör, eller säger, som Nils Fredrik Aurelius: Det här ska riksdagen
              inte lägga sig i över huvud taget.
            </seg>
            <seg n="ca8e4144">
              Vattenfall ska operera i Sverige och utomlands på marknadens
              villkor. Det är det styrningsdirektiv som Nils Fredrik Aurelius
              vill ha i det här sammanhanget. Vattenfall ska operera på marknadens
              villkor. Det är det enda direktiv som Moderaterna vill ha. Jag
              gissar att det har en viss uppslutning i en tänkt allians också,
              men jag kan bortse från det.
            </seg>
            <seg n="30655cdd">
              Gustav Fridolin, som förenar sig med Nils Fredrik Aurelius om
              kritiken mot ministrarna, vill ha ett helt annat upplägg. Han
              vill ha ett förbud mot kolkraft och brunkolsbrytning och allt
              detta både i Sverige och utomlands. Han vill ha en helt annan
              inriktning på detta. De ska nu bilda en majoritet där man kritiserar
              regeringen för bristande styrning av Vattenfall.
            </seg>
            <seg n="771cefd5">
              Två personer som tycker att man ska styra Vattenfall åt helt
              olika håll är överens om att kritisera ministrarna för bristande
              styrning. Det hade kanske varit bra om Gustav Fridolin och Miljöpartiet
              hade stått kvar vid den partikonstellation som faktiskt har en
              vilja att arbeta i den riktning som också Miljöpartiet vill för
              om en omställning av energisystemet och en utfasning av kärnkraft
              och annan energi.
            </seg>
            <seg n="de18e34a">
              Man borde jobba tillsammans för det i stället för att känna en
              sådan iver att få kritisera regeringen att man gör det i sällskap
              av Moderaterna. De vill inte någonting annat än att Vattenfall
              ska operera på marknaden. Möjligen vill också Moderaterna i grunden
              sälja ut detta för svensk energipolitik viktiga företag och privatisera.
            </seg>
            <seg n="73ea96f8">
              Det var i varje fall Moderaternas förslag år 1991. Det är möjligt
              att man inte ska påminna om att man har varit med så pass länge
              i riksdagen att man minns sådana saker. Det fanns fyra sidor proposition
              där man ville ha delegation till regeringen att sälja statens
              företag.
            </seg>
            <seg n="8bdf06b6">
              I det sällskapet befinner sig nu Gustav Fridolin och trivs uppenbarligen
              ganska bra. Det må han väl göra. Näringsutskottets betänkande
              ligger fast, och det är riksdagens politik. Det riksdagen kommer
              att fatta beslut om i det här sammanhanget är vilken formulering
              eller bedömning som riksdagen ska lägga till handlingarna. Den
              räckvidden är det på riksdagens beslut i granskningssammanhang.
              Det borde man kanske något fundera över.
            </seg>
            <seg n="300ab2b4">
              Jag är en optimistisk person. Möjligen finns det en och annan
              miljöpartist som lyssnar på den här debatten fastän inte i kammaren.
              Här finns det bara en, såvitt jag kan se. I varje fall kan det
              finnas någon miljöpartist som lyssnar i ett eller annat rum eller
              på annat sätt som kan börja fundera på om inte näringsutskottets
              är en bättre position ur miljöpolitisk synpunkt än den position
              som Miljöpartiet nu har försatt sig i tillsammans med Moderata
              samlingspartiet. Det är ganska lätt ordnat. Den avgörande frågan
              i kammaren i de här voteringarna handlar om en röst på den ena
              eller andra sidan om blockgränsen. Så förfärligt märkvärdigt är
              det faktiskt inte.
            </seg>
            <seg n="18434e88">
              Fru talman! Om Ingegerd Saarinen var inne i kammaren när jag
              sade att det bara var en miljöpartist här ska jag be om ursäkt.
              Jag noterar att Ingegerd Saarinen också är närvarande. Hon har
              en särskild kunskap om detta eftersom hon är Miljöpartiets representant
              i näringsutskottet.
            </seg>
            <seg n="31fea863">
              Fru talman! Jag har med detta velat fästa uppmärksamheten på
              vad det egentligen handlar om. Det är en överprövning av riksdagens
              tidigare fattade beslut och resonemang om en riksrevisionsrapport
              som KU inte närmare har tagit del av. KU har inte när man försöker
              kritisera ägarstyrningen ens tittat i den mapp som regeringen
              överlämnar till bolagsstyrelserna generellt och inte bara till
              Vattenfall utan anser att styrningen är för dålig.
            </seg>
            <seg n="fa362c17">
              Med det här har jag inte menat att allt skulle vara frid och
              fröjd. Det mesta går att förkovra och förbättra. Det kan säkert
              utvecklas på olika sätt. Men det är viktigt att ta vara på den
              kammarmajoritet som tidigare fanns för en utveckling och förbättring
              av Vattenfalls miljö- och omställningsengagemang.
            </seg>
          </u>
          <note type="speaker" n="45a8d67b">
            Anf. 181 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-b6c48b2ac71d3f50-3" n="48ee6112">
            <seg n="cfa6a8e4">
              Fru talman! Jag gjorde i mitt första inlägg nyss ett försök att
              undanröja en missuppfattning som Göran Magnusson icke desto mindre
              för till torgs här, nämligen att det är skillnad på energipolitik
              och vilken energipolitik man vill ha å ena sidan och frågan om
              KU:s granskning av ägarstyrningen av Vattenfall å andra sidan.
            </seg>
            <seg n="eb584b7d">
              Det är alldeles självklart så att det finns olika åsikter som
              svensk energipolitik i olika partier, och det finns olika åsikter
              om hur många mål Vattenfall ska ha. Det är helt riktigt som Göran
              Magnusson säger att exempelvis jag även om jag inte sade det här,
              och inte har hållit på med den frågan personligen står bakom linjen
              att Vattenfall endast ska ha affärsmässighet som mål. Det är den
              moderata positionen som den har kommit till uttryck i näringsutskottet.
            </seg>
            <seg n="30f93900">
              Men bäste herr vice ordförande i konstitutionsutskottet, det
              är inte den frågan vi håller på med nu. Vad vi diskuterar är hur
              ägaren genom regeringen, som genom regeringsformen har förvaltningsmandatet,
              har hanterat Vattenfall sedan KU senast framförde kritik, 2003.
            </seg>
            <seg n="26300186">
              Här finns en överväldigande mängd synpunkter som går ut på att
              man inte har gjort tillräckligt för att klargöra hur de många
              olika och i många fall motstridiga målen hänger samman. Det är
              det vi sysslar med i KU, Göran Magnusson. Så måste det vara.
            </seg>
            <seg n="d06c9c6d">
              Det är riktigt att man har gjort vissa insatser i april i år.
              Man har fört in några ytterligare saker i bolagsordningen. Det
              är inte speciellt imponerande, men det är väl i alla fall ett
              försök.
            </seg>
            <seg n="6ea5cf0f">
              Jag lade märke till att det i Vattenfalls årsredovisning fanns
              en kolumn som gällde ägarstyrning, så något intryck har man kanske
              tagit av vad KU och Riksrevisionen har sagt, men det förtar ju
              inte den här kritiken.
            </seg>
            <seg n="5f064dea">
              Nu, Göran Magnusson, låt oss hålla oss till det som vi ska diskutera
              här, granskningen.
            </seg>
          </u>
          <note type="speaker" n="16ebfcc3">
            Anf. 182 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-23" n="4c3170eb">
            <seg n="a4a4cf80">
              Fru talman! Jag föreställer mig att vi läser samma granskning
              i samma betänkande. Frågan om miljöpolitik, energipolitik eller
              en granskning fri från politikens verklighet kan man naturligtvis
              filosofera över.
            </seg>
            <seg n="efb193fa">
              Men den förändring av bolagsordningen som genomfördes och som
              Nils Fredrik Aurelius och hans parti motsatte sig för en månad
              sedan och som han väl fortfarande motsätter sig han har väl ingen
              gemensam uppfattning med Gustav Fridolin om hur bolagsordningen
              ska ändras, möjligen bara att den ska ändras var väl en miljö-
              och energipolitisk förändring. Man kan inte frikoppla KU:s granskning
              från innehållet i den verksamhet som det ena eller andra statliga
              företaget ägnar sig åt.
            </seg>
            <seg n="ffc88242">
              Jag vill fråga Nils Fredrik Aurelius: Finns det något av riksdagen
              beslutat förbud mot att Vattenfall ska investera i den ena eller
              andra energiproduktionsformen utomlands? Och vill Nils Fredrik
              Aurelius ha ett sådant förbud?
            </seg>
          </u>
          <note type="speaker" n="013f5662">
            Anf. 183 NILS FREDRIK AURELIUS (m) replik:
          </note>
          <u who="nils_fredrik_aurelius_2162bb" xml:id="i-b6c48b2ac71d3f50-4" n="48ee6112">
            <seg n="fa598ac7">
              Fru talman! Jag känner inte till något sådant beslut. I så fall
              hade jag säkert lagt märke till det, så det kan knappast finnas
              något sådant. Icke heller vet jag om jag hade velat ha det, men
              det är inte det vi diskuterar. Vi diskuterar inte miljöpolitik
              nu, utan vi diskuterar om den statliga styrningen av det statliga
              helägda bolaget Vattenfall från 2003 och framåt har varit tillfyllest.
            </seg>
            <seg n="3f233dfa">
              Har man gjort de rimliga klargöranden som alla möjliga inblandade
              styrelsens ordförande, Riksrevisionen och så vidare begärde om
              vilka mål som egentligen ska vara styrande? Jag sade i mitt första
              inlägg, och flera andra har också varit inne på det, att om man
              uppsätter massor av mål på en gång blir det ett slags ostyrbarhet.
              Det var det som Kjell Larsson var inne på när han sade att man
              inte vet vem som styr eller beslutar och var det sker. Det där
              blir lite konstigt.
            </seg>
            <seg n="8488741b">
              Än en gång: Vi diskuterar inte här vilken energipolitik som jag
              skulle vilja ha. Den skiljer naturligtvis från Gustav Fridolins,
              men det är inte det som vi talar om.
            </seg>
            <seg n="275ae735">
              Beträffande pärmen som Göran Magnusson talade om verkar det som
              att han tycker att vi har fått in för lite material i det här
              ärendet. Jag är inte säker på att utskottet delar den bedömningen.
              Vi har beställt ovanligt mycket material, inte minst på min inrådan.
              Vi har fått in bolagsordning, arbetsordning, vd-instruktion och
              andra styrdokument. Eventuella ägardirektiv vid bolagsstämma var
              det inte så mycket med.
            </seg>
            <seg n="f4a3f7df">
              I den här bolagspärmen om jag förstår det rätt som enligt tradition
              överlämnas högtidligt på stämman finns riksdagsbesluten, den befintliga
              bolagsordningen och annat material som vi har fått in. Något hemligt
              material i pärmen som inte KU känner till tror jag inte finns.
            </seg>
            <seg n="d32f522f">
              Det viktiga här är att regeringen inte har gjort tillräckligt
              för att klargöra hur de olika delvis kolliderande målen har hängt
              ihop under den period som vi granskar.
            </seg>
          </u>
          <note type="speaker" n="967adfb7">
            Anf. 184 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-24" n="4c3170eb">
            <seg n="b71c4882">
              Fru talman! Jag konstaterar att Nils Fredrik Aurelius anser att
              den förändring av bolagsordningen som gjordes i mera energiomställningsriktning
              och miljöriktning är ett steg i rätt riktning, om jag inte minns
              fel står det så i reservationen. Det är väl en eftergift för att
              kunna skapa en majoritet. Jag beklagar att den majoriteten uppstod
              på det sättet eftersom man har så skilda uppfattningar. Möjligen
              kan man ha olika motiv för sin kritik mot den bristande styrningen,
              men jag ska inte lägga mig i det.
            </seg>
            <seg n="a7976003">
              Jag skulle naturligtvis ha kunnat komma på tidigare att man kanske
              borde ha läst i pärmen om ägarstyrningen, men jag är ju inte ensam
              i utskottet. Nils Fredrik Aurelius har ju visat en ganska god
              kreativitet när det har gällt att plocka in handlingar. Men just
              det dokument som är regeringens styrinstrument gentemot bolagsstyrelsen
              har KU faktiskt inte tittat på. Trots det riktas det nu kritik
              från en möjlig majoritet mot regeringen för bristande styrning.
            </seg>
            <seg n="3b992f76">
              Nils Fredrik Aurelius vet naturligtvis att det inte finns något
              investeringsförbud för Vattenfall utomlands eller vid vissa typer
              av energiproduktionsformer, och något sådant vill Nils Fredrik
              Aurelius inte ha, men han är reservant tillsammans med Gustav
              Fridolin som vill ha ett sådant förbud och som alldeles nyss här
              förbannade kolkraftsinköpen i Danmark, något som Nils Fredrik
              Aurelius inte alls motsätter sig.
            </seg>
          </u>
          <note type="speaker" n="8cc5fad8">
            Anf. 185 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-21" n="79602c91">
            <seg n="ca1adeea">
              Fru talman! Jag konstaterar bara det som tidigare har konstaterats,
              nämligen att Göran Magnusson uppenbart väljer att medvetet inte
              ta en diskussion om den granskning som konstitutionsutskottet
              har utfört. Han diskuterar enbart energipolitik. Hade vi diskuterat
              den hade jag och Nils Fredrik Aurelius hamnat väldigt långt ifrån
              varandra.
            </seg>
            <seg n="8ef21a47">
              Men nu har vi i konstitutionsutskottet att granska hur regeringen
              har skött ägarstyrningen utifrån de beslut som riksdagen har fattat,
              oavsett vilka som fattade det. Alla i KU har samma uppgift att
              göra den granskningen, oavsett vem som fattade de beslut som riksdagen
              tidigare har fattat.
            </seg>
            <seg n="c775a6ac">
              Det är märkligt att bli ifrågasatt i så hårda ordalag som Göran
              väljer för att ha politiska bakgrunder till att gemensamt komma
              fram till samma slutsats om en kritik med dem som har helt andra
              politiska åsikter än man själv.
            </seg>
            <seg n="cd66273f">
              Vi reservanter har ju om några bevisat att det inte är politiken
              som står i första rummet för vår granskning. Just därför har vi
              kunnat komma fram till samma slutsatser av de beslut som har fattats
              och av den bristande ägarstyrning som har förevarit. Men regeringssidan
              ursäkta mig, socialdemokraterna i utskottet har kommit fram till
              att inga fel har begåtts utifrån sin bakgrund som tydligen verkar
              vara närheten till regeringen.
            </seg>
          </u>
          <note type="speaker" n="5f08aaab">
            Anf. 186 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-25" n="4c3170eb">
            <seg n="7b1aea41">
              Fru talman! Det är möjligen effektfullt att hela tiden försöka
              säga att vi diskuterar fel saker i alla fall att jag gör det,
              det är väl närmast det som det handlar om. Jag vet inte, det är
              möjligt att man inte ska bry sig om Gustav Fridolins resonemang
              så mycket och kritiken mot inköpen av kolkraft från Danmark och
              annat från Tyskland, som framfördes här från talarstolen tidigare.
            </seg>
            <seg n="52d41207">
              Jag vet inte riktigt, men det är möjligt att Fridolin kan hjälpa
              mig med det här: Hur gör man skillnad på styrning och miljöpolitik
              i dessa avseenden? Om man bestämmer sig för att Vattenfall inte
              får köpa kolkraft så är det väl ett styrningsbeslut och ett miljöpolitiskt
              beslut eftersom det motiveras med att utsläppen av koldioxid ökar.
              Hur gör ni som lyckas balansera mellan stolarna och på den här
              slaka linan? Hur gör ni för att förstå skillnaderna i det som
              ni säger? Jag måste säga att jag är rätt imponerad.
            </seg>
            <seg n="060d1227">
              Jag kan ju inte bestämma i vilka konstellationer som Gustav Fridolin
              vill bedriva Miljöpartiets politik, det är ett beslut för Fridolin
              och Miljöpartiet. Men jag kan konstatera att Miljöpartiet, Vänsterpartiet
              och Socialdemokraterna för en månad sedan gemensamt fattade beslut
              i de frågor som KU nu håller på att granska. Det finns en granskningskonkurrens
              som växer fram genom att olika utskott tar sig an olika frågor.
              Det sker i och för sig med all rätt, men man måste lösa frågan.
              Det har funnits en entusiasm i näringsutskottet, i varje fall
              i delar av näringsutskottet, att ta tag i denna rapport från Riksrevisionen,
              och då är man ju omedelbart inne på granskningskonkurrensen och
              de svårigheter som finns.
            </seg>
            <seg n="d2e1e274">
              Det är möjligt att det är fel forum och fel debatt det också,
              men jag tycker att det är en intressant fråga som vi bör ägna
              oss åt i KU. Vem granskar vad?
            </seg>
          </u>
          <note type="speaker" n="ed77c157">
            Anf. 187 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-22" n="79602c91">
            <seg n="5f5f08d0">
              Fru talman! Jag ska vara så pedagogisk så jag tror att Göran
              Magnusson också har en möjlighet att förstå.
            </seg>
            <seg n="5aef4bd8">
              Vissa beslut om hur man anser att Vattenfall bör agera och vilken
              roll Vattenfall bör ha är fattade av riksdagen. Sedan har konstitutionsutskottet
              på några riksdagsledamöters inrådan, så kallade anmälningar, i
              uppgift att granska om dessa beslut har efterföljts och om regeringen
              på ett tillräckligt gott sätt har skött ägarstyrningen gentemot
              Vattenfall. I den granskningen spelar det mindre, och helst ingen,
              roll vad man egentligen tyckte om det ursprungliga beslutet. Jag
              tycker att det är bra att det finns ett riksdagsbeslut om att
              Vattenfall ska ha en ledande roll i energiomställningen. Man kan
              också tycka att det är dåligt, men det finns ju där. Då har man
              att förhålla sig till det och se om regeringen har agerat utifrån
              det.
            </seg>
            <seg n="a4d32608">
              Göran säger sig vara imponerad efter att ha försökt förstå detta
              samband. Jag är inte så imponerad. Ena stunden menar Göran att
              han visst diskuterar granskningen och inte politiken. I andra
              stunden säger han att han inte har något att göra med i vilka
              konstellationer Gustav Fridolin vill bedriva Miljöpartiets politik.
            </seg>
            <seg n="b026462a">
              Vi granskar nu. Vi bedriver inte politik på det sätt som man
              till exempel gör i näringsutskottet när man fattar beslut om hur
              saker och ting ska vara, utan vi granskar om de besluten har efterföljts.
              I huvudsak granskar vi perioden innan den nya, bättre bolagsordningen
              infördes. Där finns givetvis den kritik kvar som vi hade för ett
              par år sedan om att ingenting har skett fram till dess.
            </seg>
            <seg n="299694e6">
              Sedan konstaterar vi att det har kommit en ny bolagsordning,
              och jag menar att det är ett steg framåt. Men det ändrar inte
              förutsättningarna, att det finns målkonflikter och att de inte
              är uppfyllda. Det återstår att se om det kommer att bli så bra
              att vi inte behöver rikta kritik i fortsättningen. Jag hoppas
              det, men vi är inte där än. Det var inte heller någon från något
              parti som sade det för ett par månader sedan.
            </seg>
          </u>
          <note type="speaker" n="0169344b">
            Anf. 188 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-26" n="4c3170eb">
            <seg n="89c2ceae">
              Fru talman! Jag är förstås imponerad av pedagogiken, men jag
              är rädd för att den inte riktigt nådde mig. Det beror naturligtvis
              mer på mig än på någon annan.
            </seg>
            <seg n="f2547888">
              Låt mig också säga att jag tror att det är ett något komplicerat
              sätt att se på sin situation som Gustav Fridolin har här. Problemet
              är att regeringen inte har styrt på ett mer principiellt plan.
              Det är inte frågan om åt vilket håll man har styrt. Det är inte
              bekymret. Det är inte det vi ska granska. Gustav Fridolin skulle
              ha varit nöjd om regeringen gjort uttolkningen av de olika riksdagsbeslut
              som finns och sagt att kolkraft ska köpas. Då hade regeringen
              faktiskt utövat styrningsmakten. Och hade man sagt att kolkraft
              inte ska köpas hade regeringen också utövat styrningsmakten.
            </seg>
            <seg n="e9b4c413">
              Frågan är om det över huvud taget ligger i regeringens mandat
              att tolka riksdagsbeslut på det sätt som här förutsätts, nämligen
              ett förbud mot investeringar utomlands i smutsig energi, när riksdagen
              faktiskt inte har uttalat detta. Är det inte så att man ställer
              större krav på regeringen än vad riksdagen har varit beredd att
              ge regeringen i styrningsmandat på de här områdena? Det är möjligen
              Riksrevisionens rapporter, som man låter sig imponeras så mycket
              av, som också förleder tanken i det här sammanhanget. Det är faktiskt
              inte så att Riksrevisionen granskar riksdagen. Riksrevisionen
              granskar regeringen, och regeringen har att följa de beslut som
              riksdagen har fattat. Nu har riksdagens majoritet ställt sig bakom
              det betänkande som näringsutskottet hade i de här frågorna. För
              mig är det riksdagsbeslutet av väsentlig betydelse.
            </seg>
          </u>
          <note type="speaker" n="9809bff7">
            Anf. 189 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-10" n="98b8ccda">
            <seg n="4506b0ac">
              Fru talman! Föregående talare har redan noterat reservantalliansens
              oheliga karaktär. Man kan i och för sig fundera på hur pass relevant
              det är. Om man läser reservationen noggrant kan man konstatera
              att det snarast är de borgerliga som sitter Gustav Fridolins knä
              än tvärtom.
            </seg>
            <seg n="f93085c7">
              Jag kan inte låta bli att peka på en annan konsekvens. Tidigare
              när vi diskuterade regeringens förhållande till myndigheterna
              har budskapet från den borgerliga kanten varit: Håll tassarna
              borta! Ni ska inte styra myndigheterna.
            </seg>
            <seg n="98b80844">
              När det gäller bolag är budskapet det motsatta: Dit med tassarna!
              Styr mer! Ni har styrt för lite.
            </seg>
            <seg n="09a52ef1">
              Det kan man ju tycka är lite märkligt med tanke på att själva
              bolagsformen, som jag har begripit det, är till för att ge största
              möjliga självständighet åt, i det här fallet, Vattenfall. Men
              det får de säkert ihop på något sätt. Det är inte min sak.
            </seg>
            <seg n="38507372">
              Det här ärendet har en viss parallellitet till frågan om hävandet
              av vapenembargot mot Kina i den meningen att vi i Vänsterpartiet
              har delat stora delar av den kritik som har riktats mot Vattenfall
              och mot regeringen för att man inte tillräckligt offensivt har
              utnyttjat de möjligheter som riksdagsbesluten har gett att spela
              en framträdande och offensiv roll när det gäller energiomställningen.
              Vi anser alltså att mycket av den kritik som har funnits mot Vattenfall
              har varit befogad, och vi har själva bidragit till den kritiken.
            </seg>
            <seg n="b7b13e8f">
              Den diskussionen har ju också lett till vissa resultat som har
              noterats här, nämligen en komplettering av bolagsordningen. Vi
              tror inte heller att den löser alla problem, men den är ändå ett
              viktigt steg i rätt riktning. Det är den politiska kritiken och
              en bedömning av vad man borde ha gjort inom de ramar som riksdagen
              har satt upp.
            </seg>
            <seg n="bf3cd12e">
              En annan fråga är den konstitutionella kritiken. Har regeringen
              gått utöver de ramar som riksdagen har satt upp eller har man
              gått utöver de befogenheter man har som regering? Vår bedömning
              nu är densamma som våren 2003. Nej, det kan inte visas att regeringen
              har gått utöver ramarna.
            </seg>
            <seg n="13aa245a">
              Det har redan tidigare konstaterats att riksdagsbesluten inte
              är fullständigt entydiga. Man har talat om målkonflikter och sådana
              saker. Det finns både ett krav på att verksamheten ska ske i enlighet
              med kraven på affärsmässighet och ett krav på att Vattenfall ska
              delta i energiomställningen. Detta är naturligtvis åtminstone
              en potentiell konflikt som måste hanteras på ett eller annat sätt,
              och den kan hanteras på lite olika sätt.
            </seg>
            <seg n="977f9590">
              Vi skulle inte diskutera energipolitiken, men jag kan inte låta
              bli att säga något om detta med kolkraft. Nu får jag väl för säkerhets
              skull säga att jag pratar som privatperson och inte på partiets
              vägnar. Det finns säkert de i mitt parti som kan det här mycket
              bättre och som kommer att rätta mig sedan. Jag har lite svårt
              att förstå den här oerhörda upprördheten över att Vattenfall köper
              kolkraft. Jag har nämligen den oerhört gammaldags och traditionalistiska
              inställning som Socialdemokraterna och Folkpartiet hade 1980,
              det vill säga att energiproduktionen bör ägas av samhället, som
              det stod på linje 2:s valsedel i folkomröstningen om kärnkraften.
            </seg>
            <seg n="c6caa229">
              Det blir inte automatiskt bättre av att kolkraften är ägd av
              ett statligt företag, men det ger åtminstone en potentiell möjlighet
              att använda ägarmakten för energiomställningen på ett helt annat
              sätt än om kolkraften ligger i privata händer.
            </seg>
            <seg n="dafcef16">
              Det är min enkla reflexion över den saken. Den är säkert felaktig
              på något sätt. Man jag kan hur som helst inte se att det finns
              något i riksdagsbeslutet som förbjuder Vattenfall att göra de
              affärer man har gjort. Sedan kan man tycka vad man vill om dem,
              men något sådant förbud finns ju inte i riksdagsbeslut eller på
              något annat ställe. Därmed finns det inget annat alternativ än
              att konstatera att det inte finns grund för någon kritik mot regeringen
              på konstitutionella grunder i den här saken.
            </seg>
          </u>
          <note type="speaker" n="e307e465">
            Anf. 190 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d3fbfda86ab8b883-8" n="a09afd6c">
            <seg n="f292d804">
              Fru talman! Det mesta som skulle behöva bemötas i Mats Einarssons
              anförande har redan varit uppe i debatten så det tänkte jag för
              tids vinnings skull, om inte annat, lämna. Jag reagerade på en
              sak i Mats Einarssons anförande. Det var den kritik som framfördes
              mot oss som står bakom reservationen, att vi har olika syn på
              styrning av myndigheter och statligt ägda bolag.
            </seg>
            <seg n="160cabc2">
              Då jag vill först börja med att konstatera att det är olika grunder
              för den styrning som ska ske. Styrningen sker på olika sätt beroende
              på att den regleras på olika sätt. Vi har vänt oss mot formerna
              för styrningen och inte minst hur den dokumenteras och kan följas
              upp, det som kallas den formlösa styrningen. Jag tror att om den
              typen av formlös styrning hade skett av en myndighet så hade det
              nog renderat ganska kraftig kritik från konstitutionsutskottet.
            </seg>
          </u>
          <note type="speaker" n="0039b4a0">
            Anf. 191 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-11" n="98b8ccda">
            <seg n="bc8b83ba">
              Fru talman! Jag har säkert fullständigt missförstått den här
              debatten och den debatt vi hade 2003 och att det inte alls handlar
              om kritik mot regeringen för att man inte har styrt upp Vattenfall
              i den utsträckning som man borde ha gjort. Jag måste erkänna att
              så har jag uppfattat många av inläggen här. Det är möjligt att
              åtminstone Kristdemokraterna har en lite annan infallsvinkel och
              att det är formerna.
            </seg>
            <seg n="cf8fb82d">
              Man kan naturligtvis diskutera hur det ska ske på bästa sätt,
              vilket konstitutionsutskottet också har gjort i ett annat betänkande.
              Förvisso ligger det mycket i att det blir svårt att följa upp
              beslut och styrning om det inte finns ordentlig dokumentation.
              Det har, som sagt, KU redan resonerat kring i ett annat betänkande.
            </seg>
          </u>
          <note type="speaker" n="22921f05">
            Anf. 192 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d3fbfda86ab8b883-9" n="a09afd6c">
            <seg n="112d8acc">
              Fru talman! Jag vet inte om jag kan tolka Mats Einarssons inlägg
              som ett stöd för att dokumentationen av styrningen fortfarande
              har stora potentialer att förbättras och att det finns kritik
              att rikta på det området. Formerna för styrning handlar också
              om att man klargör relationen mellan de olika mål som finns. Regeringen
              har inte varit tydlig i sin styrning av Vattenfall.
            </seg>
          </u>
          <note type="speaker" n="8f9c4392">
            Anf. 193 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-12" n="98b8ccda">
            <seg n="264bb104">
              Fru talman! Potential för förbättring finns det säkert. Det är
              nog svårt att hitta något område av mänsklig verksamhet där det
              inte finns en sådan potential. Grund för kritik är jag mindre
              säker på. Såsom jag har uppfattat det och kunnat läsa ut av det
              vi har granskat så har den styrning som har skett, formlös eller
              icke, varit i enlighet med de lagar och regler som gäller.
            </seg>
          </u>
          <note type="speaker" n="566a5e56">
            Anf. 194 INGEGERD SAARINEN (mp):
          </note>
          <u who="ingegerd_saarinen_af2951" xml:id="i-22bbcc3b1aad81ee-0" n="8fd5fca6">
            <seg n="704a1bbb">
              Fru talman! Jag har angripits i pressen av ministern och även
              här på grund av att vi har framfört kritik nu mot att Vattenfall
              under många år inte har agerat som något miljömässigt föredöme.
              Som vi ser det gör de det fortfarande inte.
            </seg>
            <seg n="21015a8e">
              Näringsutskottet har under ett flertal år ansett att Vattenfall
              ska verka för en energiomställning till förnybara bränslen och
              från bland annat kärnkraft. Uppenbarligen har styrningen i det
              här fallet inte fungerat från regeringens sida. Vi har klagat
              rätt mycket på det i väldigt många sammanhang. Därför tycker jag
              att det är rätt rimligt att vi nu vidhåller den kritik vi under
              mycket lång tid har haft. Självklart hoppas vi en hel del på den
              situation som nu har kommit, nämligen att vi tillsammans har gett
              nya direktiv, kan man säga, till Vattenfall om hur det ska skötas
              i framtiden.
            </seg>
            <seg n="2b7a92ae">
              Men om vi skulle tro att den nya bolagsordningen gör hela jobbet
              och kommer att göra Vattenfall till ett väl styrt företag tror
              jag att man är väl optimistisk. Jag tror att det behövs mer än
              en ny bolagsordning. Det behövs dessutom att regeringen tar ett
              aktivare grepp i sin styrning. Om det kommer att ske vet vi inte.
              Vi får se. Vi hoppas att så ska ske, men det har inte visat sig
              än. Nyligen har Vattenfall köpt mera kolkraft. I förra veckan
              stod det i Nucleonics Week att Vattenfall funderar på att investera
              i ny kärnkraft i Frankrike. Jag kan inte säga att regeringen inte
              styr, men det är oroväckande signaler med hänsyn till den politik
              som vi ändå har sagt att vi vill ha på energiområdet. Det förefaller
              mig som att alla problem ännu inte är lösta. Regeringen måste
              nog på något mer sätt ta tömmarna än att tillsammans med oss skriva
              en bolagsordning.
            </seg>
          </u>
          <note type="speaker" n="8972c917">
            Anf. 195 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-27" n="4c3170eb">
            <seg n="07601c31">
              Fru talman! Jag ska vara mycket kort. Jag uppfattade det så att
              Ingegerd Saarinen hade uppfattat att jag eller någon annan hade
              kritiserat henne för agerandet. Jag har inte uttalat någon kritik
              mot det. Jag har tvärtom understrukit det värdefulla och kloka
              i näringsutskottets betänkande där ju Ingegerd Saarinen tog en
              väsentlig del av det hela. Jag kritiserar mera frågorna såsom
              de ligger här i konstitutionsutskottet.
            </seg>
            <seg n="031801f9">
              Det Ingegerd Saarinen sedan tar upp är, får man väl tillåta sig
              att säga, mera energipolitik och vad som ska ske framöver. Frågan
              är om den konstellation som kritiserar bristande styrning från
              regeringens sida är den som kan åstadkomma en styrning av Vattenfall
              åt det håll som Ingegerd Saarinen vill. Ingegerd Saarinen vill
              att vi ska komma bort ifrån kärnkraften. Faktum var att en reaktor
              stängdes av i går. Det är tack vare uppgörelser där Miljöpartiet
              inte är med men där Centerpartiet är med för att stödja avvecklingen
              av kärnkraften i enlighet med folkomröstningen 1980.
            </seg>
            <seg n="fc5fb474">
              Jag tror inte heller att alla problem är lösta. Jag tror att
              det går att utveckla och att fortsätta att diskutera och förbättra
              möjligheterna för Vattenfall att delta både i omställningen av
              energisystem, i att säkra energiförsörjningen också ute i stugorna,
              om jag får uttrycka det på det sättet, och några ytterligare bitar
              som det är väsentligt för Vattenfall att delta i. Jag hoppas att
              vi kan fortsätta att samverka i den konstellation som står bakom
              näringsutskottets betänkande. Det är ju det som Vänsterpartiet
              och Socialdemokraterna egentligen stöder sig på i sin uppfattning
              i KU:s granskning.
            </seg>
          </u>
          <note type="speaker" n="6e149cdb">
            Anf. 196 INGEGERD SAARINEN (mp) replik:
          </note>
          <u who="ingegerd_saarinen_af2951" xml:id="i-22bbcc3b1aad81ee-1" n="8fd5fca6">
            <seg n="7766603e">
              Fru talman! Vi fick höra tidigare här av Mats Einarsson att alla
              problem inte är lösta. Nu har vi fått höra av Magnusson att alla
              problem inte är lösta med den nya bolagsordningen. Det är precis
              vad det står här. Det är inte tillräckligt. Det behövs också en
              aktiv styrning från regeringen. Vi har inte sett den än. Det har
              inte gått tillräckligt lång tid. Men vi hoppas att det ska bli.
            </seg>
            <seg n="430ea923">
              Om vi ska börja diskutera energipolitik är det ett problem att
              om vi stänger Barsebäck och regeringen går med på en effekthöjning
              så har vi ändå mer kärnkraft än vi hade när vi började. Men vi
              skulle inte diskutera energipolitik. Vi skulle diskutera styrningen.
              Det som nu har hänt med den nya bolagsordningen är ett steg på
              vägen, men regeringen måste dessutom visa att man styr enligt
              den här bolagsordningen vilket vi ännu inte har sett.
            </seg>
            <seg n="6660f8db">
              Därför säger vi att det inte är tillräckligt med en ny bolagsordning.
              Det måste också till praktik som följer på bolagsordningen.
            </seg>
          </u>
          <note type="speaker" n="93cb48e5">
            Anf. 197 GÖRAN MAGNUSSON (s) replik:
          </note>
          <u who="goran_magnusson_d75314" xml:id="i-20bd37b4080761a3-28" n="4c3170eb">
            <seg n="d6aa9442">
              Herr talman! Jag ska inte polemisera. Det är ju dessvärre så
              att KU granskar post festum , om jag får uttrycka det så. Vi granskar
              det som har varit. Om man har förmodanden kring hur det kommer
              att kunna bli är det inte riktigt KU:s uppgift att i förväg säga
              att det kommer att bli bra eller att det inte kommer att bli bra.
              Det får naturligtvis bli föremål för nya överväganden. Det måste
              vara överväganden i näringsutskottet som är det utskott som i
              första hand ska ansvara för energipolitiken som sådan och de statliga
              företagen.
            </seg>
            <seg n="201dedcb">
              En skrivning i det här betänkandet som hade gått ut på att det
              kan komma att behövas något ytterligare eller att man inte kan
              bedöma effekten av den här ändringen hade väl inte varit svårt.
              Men det hade inte funnits förutsättningar för det.
            </seg>
            <seg n="1aa38eca">
              Från v och s trodde vi i vår enfald att näringsutskottet hade
              funnit en form för den här frågan som vi också skulle kunna stödja
              oss på.
            </seg>
          </u>
          <note type="speaker" n="45918010">
            Anf. 198 INGEGERD SAARINEN (mp) replik:
          </note>
          <u who="ingegerd_saarinen_af2951" xml:id="i-22bbcc3b1aad81ee-2" n="8fd5fca6">
            <seg n="fa0c8464">
              Herr talman! Jag hoppas att det är så, men det skulle jag inte
              vara alltför säker på med hänsyn till hur regeringen tidigare
              har styrt Vattenfall. Det är en from förhoppning att vi nu kan
              komma fram till ett bättre sätt att hantera detta. Det är dock
              regeringen som själv styr över frågan även i fortsättningen när
              det gäller vad man aktivt gör.
            </seg>
            <seg n="5779476b">
              Bolagsordningen kanske vi kan skriva tillsammans, men det är
              regeringen som kommer att hantera detta tillsammans med bolaget.
            </seg>
            <seg n="b264883e">
              Det står här att bolagsordningen inte är tillräcklig för att
              förändra den hittillsvarande otillfredsställande situationen.
              Det är precis det som alla talare här har sagt.
            </seg>
            <seg n="22ec4e99">
              Det är ingen kritik. Det är bara ett konstaterande av att bolagsordningen
              inte är tillräcklig. Det behövs att regeringen också agerar enligt
              bolagsordningen. Det har ju inte regeringen gjort tidigare. Man
              har inte agerat enligt vad näringsutskottet tidigare har skrivit.
            </seg>
            <seg n="2a3b75d5">
              Vi vet inte vad som händer nu, men vi hoppas att det blir en
              bättre styrning enligt den bolagsordning som nu har skrivits.
            </seg>
          </u>
          <note type="speaker" n="8587c463">
            Anf. 199 GÖRAN MAGNUSSON (s):
          </note>
          <u who="goran_magnusson_d75314" xml:id="i-20bd37b4080761a3-29" n="4c3170eb">
            <seg n="72357269">
              Herr talman! Jag tycker att man måste läsa hela reservationen.
              Den text som står där hade man nog kunnat fila lite på. På slutet
              står det att för detta alltså att bolagsordningen inte är tillräcklig
              förtjänar ministrarna kritik för vad de inte har gjort fram till
              i dag.
            </seg>
            <seg n="8a1c52ce">
              Det är då som Miljöpartiets position blir något egenartad i det
              sällskap där man befinner sig. Det är trist att det kloka beslut
              som näringsutskottet kom fram till inte kan vinna gehör också
              i konstitutionsutskottets bedömning av vad som har varit i de
              här frågorna.
            </seg>
          </u>
          <note type="speaker" n="27d44185">
            Anf. 200 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-23" n="79602c91">
            <seg n="0edca8e2">
              Herr talman! Jag har möjligen missförstått konstitutionsutskottets
              upplägg. Jag trodde inte att näringsutskottets politiska linje
              sedan bekräftades i konstitutionsutskottets granskning. Man lär
              sig något nytt varje dag.
            </seg>
            <seg n="d7dc4288">
              Så som det har förevarit främst före den nya bolagsordningen
              om vi ska läsa hela den text som Göran Magnusson syftade på finns
              det skäl att rikta kritik mot regeringen för bristande styrning.
              Om det är Miljöpartiet totalt enigt. Om det har Miljöpartiet haft
              samma inställning under flera års tid. Det borde inte vara okänt
              för Göran Magnusson.
            </seg>
          </u>
          <note n="8b08fbba">
            Frågor rörande en Sida-rapport (avsnitt 7.2)
          </note>
          <note type="speaker" n="c8561bb9">
            Anf. 201 GÖRAN LENNMARKER (m):
          </note>
          <u who="goran_lennmarker_c3704a" xml:id="i-9471d92aadc25aa2-11" n="464be7fa">
            <seg n="4059ac9b">
              Herr talman! Det här handlar om en Sidarapport om korruption.
              Det är en omfattande korruption; det kan vara tiotals miljoner
              kronor.
            </seg>
            <seg n="7e22272b">
              Det märkliga med denna rapport som Sida har gjort och som det
              är mycket bra att de har gjort är att den inte har kommit till
              vare sig riksdagens eller regeringens kännedom. Riksdag och regering
              är dessutom beslutsfattare i just den fråga som rapporten omfattar.
            </seg>
            <seg n="9bf3e5c1">
              Konstitutionsutskottet har en ganska långtgående gemensam kritik.
              Om vi ska vara riktigt noggranna även om vi inte ska ha för mycket
              debatt som går vid sidan om det som det egentligen handlar om
              är utskottet ganska enigt fram till en viss punkt.
            </seg>
            <seg n="49f3c74e">
              Man säger till exempel att utskottet konstaterar att regeringsformen
              kan ålägga förvaltningsmyndighet att underrätta utrikesministern
              om exempelvis förekomst av korruption i andra länder med vilka
              myndigheter bedriver utvecklingssamarbete för svensk räkning.
            </seg>
            <seg n="5f69632d">
              Det är ju en ganska tydlig signal som ett enigt KU gör gemensamt.
              Det går fram till en punkt där vi skiljer oss mellan majoritet
              och reservanter i det här ärendet. Vi är faktiskt ense ganska
              långt.
            </seg>
            <seg n="19b6a780">
              Vi konstaterar också att det inom Regeringskansliet inte har
              beslutats några särskilda regler och rutiner som syftar till att
              säkerställa att myndigheters uppgifter om korruption kommer till
              riksdagens och regeringens kännedom. Det är mer ett konstaterande.
              Det är nämligen regeringen själv som har meddelat det till KU.
            </seg>
            <seg n="561599b0">
              Sedan kommer det skiljaktiga, där majoriteten menar att det sistnämnda
              inte kan föranleda kritik från konstitutionell synpunkt. Vi från
              reservanterna säger att sådana åtgärder det vill säga att ha särskilda
              rutiner för att korruption ska komma till riksdagens och regeringens
              kännedom kan göra det praktiskt möjligt att infria den skyldighet
              att utrikesministern ska hållas informerad om väsentliga ting,
              som finns i regeringsformen.
            </seg>
            <seg n="eb77f546">
              Vi säger att avsikten med sådana åtgärder är särskilt anmärkningsvärd
              med tanke på de åtaganden vi har när det gäller att bekämpa korruption.
            </seg>
            <seg n="c4979813">
              Det är viktigt när vi har debatterna i KU att vi fokuserar på
              just de frågor där vi har åsiktsskillnader. Vi vill dra en slutsats
              av den kritiska formulering som vi marscherar upp till, medan
              majoriteten inte vill dra den slutsats som vi drar från reservanternas
              sida.
            </seg>
            <seg n="09c27dc5">
              Rapporter om omfattande korruption måste komma till beslutsfattarnas
              riksdagens och regeringens kännedom. Det kan inte vara så i framtiden
              att så inte är fallet.
            </seg>
          </u>
          <note type="speaker" n="433c3dd3">
            Anf. 202 ANDERS BENGTSSON (s):
          </note>
          <u who="anders_bengtsson_84bcf7" xml:id="i-b4fd098812325063-6" n="4c3c0c30">
            <seg n="cde205c5">
              Herr talman! I grund och botten är vi överens med reservanterna
              om vikten av att bekämpa korruption och vikten av att vetskap
              om detta i våra verk kommer Utrikesdepartementet till del.
            </seg>
            <seg n="ea086407">
              Det som efterlyses i reservationen, nämligen särskilda regler
              och rutiner för hur man ska säkerställa att myndigheternas uppgift
              om korruption kommer till riksdagens och regeringens kännedom,
              är egentligen inte en konstitutionell fråga.
            </seg>
            <seg n="0032fe14">
              Inom ramen för regeringsformen 10:8 ligger implicit att en tolkning
              måste ske hos varje myndighet i varje enskilt fall kring vilka
              frågor som är av betydelse för förhållandet till annan stat. Det
              blir därför svårt att rikta någon konstitutionell synpunkt på
              handläggningen så länge 10:8 inte är mer precis i sin utformning.
            </seg>
            <seg n="a4b778e0">
              Vi är däremot överens i sakfrågan. Det är oerhört viktigt att
              säkerställa att biståndsmedel används till det de är avsedda för
              och att de inte försvinner i till exempel korrupta myndigheter
              utomlands.
            </seg>
            <seg n="6b01e907">
              Jag yrkar på godkännande av utskottets ställningstagande i det
              här avsnittet.
            </seg>
          </u>
          <note type="speaker" n="38df4daa">
            Anf. 203 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-12" n="464be7fa">
            <seg n="b5fe3f0c">
              Herr talman! Det viktiga är för det första signalen till Sida
              och andra myndigheter att 10 kap. 8 § finns och att man har skyldighet
              att underrätta i väsentliga frågor. Detta måste uppenbarligen
              ha varit en väsentlig fråga.
            </seg>
            <seg n="0a71aaed">
              Sida gjorde ju själv den bedömningen eftersom man gjorde utredningen.
              Man borde alltså enligt 10 kap. 8 § ha orienterat utrikesministern
              om detta. Det var en väsentlig fråga för utrikespolitikens bedrivande.
              Det kan inte vara en privatsak för en myndighet. Det är också
              därför 10 kap. 8 § finns.
            </seg>
            <seg n="518da838">
              Herr talman! Vi säger att det borde finnas en särskild ordning
              för att uppfylla 10 kap. 8 §, så att man kan garantera att det
              faktiskt uppfylls. Vi kan konstatera att i det här fallet uppfylldes
              inte 10 kap. 8 §. Det borde ha uppfyllts och vi är ense om att
              man måste bekämpa korruption. Ändå kom det inte till vare sig
              riksdagens eller regeringens kännedom.
            </seg>
            <seg n="475df986">
              Det är detta vår kritik gäller: Man borde inom Regeringskansliet
              ha en särskild ordning så att den här typen av rapporter faktiskt
              kommer till regeringens kännedom. Därmed utgår vi från att också
              riksdagen underrättas i frågor som ligger inom riksdagens beslutsmakt,
              och det gäller ju frågorna om bistånd i väldigt stor utsträckning.
            </seg>
            <seg n="d2e8d7f9">
              Det är väl en ganska klok slutsats att komma till, men också
              att kritisera regeringen för att man inte har tagit ansvar för
              att utveckla 10 kap. 8 § så att detta faktiskt funkar.
            </seg>
          </u>
          <note type="speaker" n="c9df2773">
            Anf. 204 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-b4fd098812325063-7" n="4c3c0c30">
            <seg n="60619f67">
              Herr talman! Om Göran Lennmarker och jag någonstans har en gemensam
              nämnare är det vårt internationella engagemang, bland annat just
              när det gäller utvecklingsländer. Jag kan hålla med om 95 % av
              vad du anförde i din replik hur viktigt det är att det inte förekommer
              korruption, att vi har koll på vad som händer med svenska biståndsmedel
              och så vidare. Vi har ett varmt engagemang i de här frågorna,
              både jag och Göran Lennmarker, så vi är fullständigt överens om
              det.
            </seg>
            <seg n="84d8b7b9">
              Problemet är att det inte är Sida vi granskar i det här fallet.
              Möjligen är det olyckligt att denna rapport inte har kommit till
              regeringens och riksdagens kännedom, men det är en annan fråga
              som vi inte kan granska. Vi har inte rätt att granska myndigheterna.
              Det ligger på andra myndigheter att granska Sida. Vi kan inte
              göra det. Därför måste vi komma fram till det här ställningstagandet.
              Vi kan inte komma fram till något annat ställningstagande, vad
              jag kan se.
            </seg>
            <seg n="9e1ea8cb">
              Detta ligger inte heller på regeringen i första hand. Det är
              faktiskt riksdagen som äger grundlagen i den bemärkelsen att det
              är KU som får gå in och lägga fram synpunkter om vi vill ha ändringar.
              Det är vi som har möjligheten att ändra i grundlagen.
            </seg>
          </u>
          <note type="speaker" n="61662042">
            Anf. 205 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-13" n="464be7fa">
            <seg n="7be69970">
              Herr talman! Jag tror att vi närmar oss en ganska gemensam syn
              här. Vi är ense om att denna rapport borde ha kommit till regeringens
              och därmed också riksdagens kännedom. Det hade naturligtvis varit
              rimligt för regeringen att dela med sig till riksdagen. Det tror
              jag självklart hade skett. 10 kap. 8 § finns där.
            </seg>
            <seg n="27119a31">
              Det är också alldeles riktigt att vi inte granskar Sida. Det
              är inte vår uppgift att föra fram kritik för att Sida inte gjorde
              det som de borde ha gjort, nämligen föra rapporten vidare. Det
              var ju bra att Sida gjorde den.
            </seg>
            <seg n="ff19992d">
              Vi säger dock och det är här vi har vår skillnad att det vore
              bra om regeringen hade ett system för att se till att 10 kap.
              8 § följdes i det här hänseendet, om man helt enkelt vidareutvecklade
              10 kap. 8 §. Det finns många grundlagsparagrafer som man följer
              upp på det sättet. Man kan ha interna bestämmelser i Regeringskansliet
              i ett sådant här fall eller till och med föreslå en lag, bara
              man har en ordning för detta. Det är någonting man borde ha gjort.
              Det är där vår skillnad ligger.
            </seg>
            <seg n="c268de59">
              Tyvärr har ju detta inte funkat; alltså borde man ha en rutin
              eller en särskild ordning för detta för framtiden.
            </seg>
          </u>
          <note type="speaker" n="ccb84756">
            Anf. 206 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-b4fd098812325063-8" n="4c3c0c30">
            <seg n="f034d2d5">
              Herr talman! Ja, men återigen: Det är inte Sida vi granskar.
              Vi kan säkert önska att regeringen ska ha särskilda ordningar
              för det mesta. Det finns mycket som inte står skrivet som jag
              vet att regeringen gör ändå. Vi får förutsätta att regeringen
              har koll på läget även i det här fallet. Det är jag övertygad
              om att man har.
            </seg>
          </u>
          <note type="speaker" n="7ac304e1">
            Anf. 207 MATS EINARSSON (v):
          </note>
          <u who="mats_einarsson_7b24f2" xml:id="i-5c4d3ccf334345fe-13" n="98b8ccda">
            <seg n="5340463c">
              Herr talman! Den ursprungliga storyn eller brottshypotesen när
              Ewa Björling och Gunnar Hökmark lämnade in sin anmälan för drygt
              ett år sedan var ungefär denna: En rapport hade utarbetats på
              Sida. Den innehöll skarp kritik mot den palestinska myndigheten
              i allmänhet och Yasir Arafat i synnerhet. Rapporten hemligstämplades.
              Strax därefter åkte Pierre Schori, var det väl, ned och träffade
              företrädare för den palestinska myndigheten.
            </seg>
            <seg n="6dd97c64">
              Tanken bakom anmälan var uppenbarligen att här fanns en rapport
              som innebar politiska problem för regeringen och alltså hemligstämplade
              man den.
            </seg>
            <seg n="f1225240">
              Av detta har det ju inte blivit speciellt mycket.
            </seg>
            <seg n="d4704e91">
              Sedan kom en ny anmälan i februari i år från en av dem som först
              hade anmält, nämligen Ewa Björling. Där kom frågan upp om rutiner
              för rapportering av uppgifter om korruption och sådana saker.
              Frågan har alltså rört på sig en hel del innan vi kommit fram
              till slutsatserna.
            </seg>
            <seg n="b7f8e8e1">
              Vi säger i betänkandet: Vid granskningen har framkommit att det
              inte inom Regeringskansliet har beslutats några särskilda regler
              eller rutiner som syftar till att säkerställa att myndigheters
              uppgifter om korruption kommer till riksdagens och regeringens
              kännedom. Det sistnämnda förhållandet kan emellertid inte föranleda
              kritik från konstitutionell synpunkt.
            </seg>
            <seg n="5bc98a79">
              Detta ska inte tolkas, menar jag, som att vi tycker att denna
              typ av rutiner absolut borde finnas även om det inte är absolut
              nödvändigt enligt regeringsformen. Så skulle man kunna läsa det.
              Så har inte jag uppfattat detta. Vad som är väsentligt är naturligtvis
              att regeringen när den fattar sina beslut om bistånd och vad det
              nu kan vara eller i sina relationer med andra länder har tillräcklig
              kunskap om förhållandena i dessa länder för att kunna fatta kloka
              beslut. Det är grunden.
            </seg>
            <seg n="4f1b4a86">
              Detta gäller korruption självfallet. Det är en viktig aspekt
              i många sammanhang, i synnerhet när det gäller bistånd. Men det
              finns mängder av andra aspekter på förhållanden i andra länder
              som också måste rapporteras på ett rimligt sätt till regeringen
              som underlag för regeringens politik demokratins funktion, respekten
              för mänskliga rättigheter eller vad det nu kan vara. Det förefaller
              lite märkligt, tycker jag, att man just när det gäller problemen
              med korruption ska ha något särskilt slags rutin och apparatur
              för att klara av rapporteringen. Det är möjligt att jag har missuppfattat
              reservanterna, men detta förefaller mig något märkligt.
            </seg>
            <seg n="fe406f9f">
              Det viktiga är som sagt att de rutiner man redan har fungerar
              på ett rimligt sätt så att den information som ska fram också
              kommer fram. Det kan dock inte innebära att varje papper som skrivs
              i varje myndighet som har något att göra med sådant som skulle
              kunna vara relevant för regeringens politik ska rapporteras till
              berörda ministrar. Det skulle naturligtvis bli fullständigt ohållbart.
            </seg>
            <seg n="b2bc3dc6">
              Vad gäller just den här rapporten har jag inte läst den och kan
              inte göra någon bedömning av huruvida den borde ha gått till regeringen
              eller inte. Jag vet att den har kritiserats efteråt för att vara
              av låg kvalitet, men det har jag själv absolut ingen uppfattning
              om. Jag kan därmed inte heller säga att den skulle ha skickats
              till regeringen.
            </seg>
          </u>
          <note type="speaker" n="6a4e1b5c">
            Anf. 208 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-14" n="464be7fa">
            <seg n="afe07949">
              Herr talman! Låt mig börja med det sista. Poängen med att det
              kommer till regeringens och riksdagens kännedom är ju att man
              då kan bedöma kvaliteten. Det är ju det som är det centrala. Huruvida
              den är av god eller låg kvalitet är inte det vi diskuterar utan
              just möjligheten att bedöma detta.
            </seg>
            <seg n="bbde5bdb">
              Jag tror att det är bra om vi kan vara ense om att detta det
              handlar ju om en rapport om korruption i stor omfattning, tiotals
              miljoner kronor skulle komma till beslutsfattarnas kännedom och
              vägas in i de beslut som berör det här.
            </seg>
            <seg n="3144a9c7">
              Sedan gällde det den särskilda ordningen. Mats Einarsson tog
              upp frågan om man ska ha särskilda ordningar för allting. Faktum
              är att vi har en särskild ordning vad gäller demokrati och mänskliga
              rättigheter som faktiskt tillkom på moderat initiativ jag var
              till och med själv drivande i den frågan. Därefter har ett enigt
              utrikesutskott, och därmed riksdagen i sin helhet, krävt att vi
              ska ha denna typ av rapport om situationen för mänskliga rättigheter
              och demokrati i samarbetsländerna, precis som Mats Einarsson efterlyste.
              Det är också ett väsentligt område. Det kanske finns andra saker
              som man också belyser inför beslut om relationer med andra länder.
            </seg>
            <seg n="df5e1641">
              Det gäller dock bara biståndsområdet. Det här gäller mer generellt.
              Det behöver inte vara biståndsländer; det kan vara andra typer
              av korruptionsrapporter. Där ska man ha en ordning. Jag delar
              uppfattningen att det inte kan gälla allting, och därför är det
              nog bra att ha just en ordning: Vad kan vara rimligt och inte
              rimligt att rapportera till regering och riksdag? Det är ju därför
              man har ordningar, för att försöka organisera det här så att det
              funkar i praktiken.
            </seg>
          </u>
          <note type="speaker" n="a9c3e564">
            Anf. 209 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-14" n="98b8ccda">
            <seg n="f2d5d58f">
              Herr talman! Jag börjar med just den här specifika rapporten.
              Det väsentliga i sammanhanget är väl om det faktum att regeringen
              inte fick just den här rapporten under ögonen innebar att det
              hos regeringen saknades tillräcklig kunskap om läget vad gäller
              korruption i den palestinska myndigheten. Detta har vi inte gått
              in och granskat, men jag har lite svårt att tro det. Det var ju
              ingen okänd sak att här fanns stora problem. Det är inte bara
              denna rapport som har legat till grund för den kunskapen, såvitt
              jag förstår. Det är möjligt att det hade varit bra om regeringen
              hade fått den, men det ligger liksom lite grann vid sidan av det
              som vi kan och bör bedöma i konstitutionsutskottet här i riksdagen.
            </seg>
            <seg n="e9fd0600">
              Sedan säger utskottets ordförande att man ska ha en särskild
              ordning så att saker och ting kommer till riksdags och regerings
              kännedom så att vi kan bedöma kvaliteten. Däremot ska naturligtvis
              inte allt gå till riksdag och regering. För detta ska man ha en
              särskild ordning. Jag har lite svårt att få det där att gå ihop.
            </seg>
            <seg n="b06a51fa">
              I någon mening finns naturligtvis en särskild ordning. Någon
              typ av rutiner finns vad gäller hur man hanterar olika typer av
              rapporter, bra eller dåliga, men det finns naturligtvis redan.
              Jag har fortfarande lite svårt att förstå hur en särskild ordning
              och rutiner för just korruptionsaspekten skulle kunna fungera.
            </seg>
          </u>
          <note type="speaker" n="e532fb41">
            Anf. 210 GÖRAN LENNMARKER (m) replik:
          </note>
          <u who="goran_lennmarker_c3704a" xml:id="i-9471d92aadc25aa2-15" n="464be7fa">
            <seg n="02dadfb9">
              Herr talman! Det första är att man inte kan bedöma rapporten
              om man inte har sett den. Om du har tillfört viktig information
              till riksdag och regering kan man bedöma först när man läser rapporten.
              Det är det som är själva poängen, att få den under ögonen, se
              den. Därmed får man ett beslutsunderlag som kanske breddas, kanske
              inte breddas. Det centrala är att den kommer under beslutsfattarnas
              ögon så att de kan göra den bedömningen.
            </seg>
            <seg n="01aa7ecb">
              Det andra, att ha en ordning, är väl just att man kan sortera
              ut en del praktiska problem. Vi har ofta ordningar för att se
              till att kunna hantera informationsflödet på ett riktigt sätt.
              Det är precis som Mats Einarsson säger, skulle man ha en ordning
              för varenda misstanke om korruption kanske man dränker regeringen
              med information. Man kan säkert på ett klokt sätt sortera ut så
              att man får fram det väsentliga och det viktiga, det som riksdag
              och regering bör känna till och som rimligtvis kan hanteras på
              en annan nivå. Vi har som sagt särskilda ordningar på olika områden
              som vi tycker är viktiga. Jag nämnde just mänskliga rättigheter
              och demokrati. Det finns säkert andra områden där man kanske behöver
              detta, men det är inte föremål för den här diskussionen.
            </seg>
          </u>
          <note type="speaker" n="787c3b90">
            Anf. 211 MATS EINARSSON (v) replik:
          </note>
          <u who="mats_einarsson_7b24f2" xml:id="i-5c4d3ccf334345fe-15" n="98b8ccda">
            <seg n="a9dee68d">
              Herr talman! Vet vi att den typen av rutiner inte finns som gör
              att man sorterar ut det material, de dokument och rapporter som
              behövs i regeringsarbetet och som behövs för riksdagens arbete?
              Jag har levt i den föreställningen att den typen av rutiner faktiskt
              finns inom de olika myndigheterna.
            </seg>
            <seg n="3e68a9f7">
              Sedan kan man ha synpunkter på om de fungerar tillfyllest överallt,
              om rätt beslut fattas i varje enskildhet och sådana saker. Men
              finns det verkligen grund för att säga att den typen av rutiner
              över huvud taget inte finns för att sortera och styra informationsflödet,
              som ju är rätt omfattande?
            </seg>
          </u>
          <note n="81bfdc55">
            Överläggningen var härmed avslutad.
          </note>
          <note n="d94df668">
            13 § Redogörelse för behandlingen av riksdagens skrivelser till
            regeringen
          </note>
          <note n="40460f3d">
            Föredrogs
          </note>
          <note type="speaker" n="9ed138a1">
            Anf. 212 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-f1b0880c266b8423-6" n="311938a3">
            <seg n="eb119488">
              Herr talman! För att vara landets högsta och viktigaste beslutsförsamling
              får man faktiskt konstatera att riksdagen uttrycker sig oerhört
              hovsamt och tillbakadraget i sina skrivelser till regeringen.
              Riksdagen gör sina tillkännagivanden till regeringen, det vill
              säga tillkännager som sin mening att den önskar att regeringen
              ska göra någonting.
            </seg>
            <seg n="2ab77103">
              I vilket annat sammanhang skulle man uttrycka sig på det sättet
              och därefter förvänta sig att bli åtlydd? Inte vet jag. Vare sig
              i kommunfullmäktige eller i partiföreningen skulle en sådan formulering
              ha någon märkbar effekt, men så gör i alla fall riksdagen. Måhända
              är det traditioner från en tid med allenastyrande konungar som
              spökar i det ålderdomliga ordvalet.
            </seg>
            <seg n="8e84170c">
              Trots att regeringen naturligtvis är klar över innebörden och
              meningen i riksdagens tillkännagivanden visar det sig att regeringen,
              trots det fina ordvalet, inte riktigt respekterar riksdagens skrivelser
              som den borde. Bland annat ligger 155 skrivelser i regeringens
              byrålådor och väntar på att bli behandlade. 32 av dem är mer än
              fem år gamla, och hela 3 stycken har legat i över tio år utan
              att slutbehandlas. Detta är givetvis inte acceptabelt. Tänk er
              bara att det hade varit så med beslut från årsmötet i en genomsnittlig
              intresseorganisation. Styrelsen skulle fara all världens väg.
            </seg>
            <seg n="dc5549b4">
              Visst finns det skäl som gör att ett uppdrag från riksdagen inte
              kan genomföras, tider och omständigheter förändras, ibland mycket
              snabbt, och då kräver redan det sunda förnuftet att regeringen
              ibland avstår från att fullfölja det av riksdagen önskade uppdraget.
              Men då måste regeringen också redovisa för sin huvudman varför
              det inte varit rimligt att genomföra de av riksdagen begärda åtgärderna.
            </seg>
            <seg n="7c03303a">
              Uteblivna förbättringar i detta avseende har medfört att riksdagen
              till sina tillkännagivanden i ökad utsträckning fogat ett sista-datum,
              inte för konsumtion utan för genomförande av de begärda åtgärderna.
              Det har inte alltid fått den förväntade reaktionen från regeringens
              sida utan dessa datum har ibland passerats utan att riksdagen
              underrättats om vad som har hänt med respektive önskemål.
            </seg>
            <seg n="d4dd9941">
              I den del av utskottets betänkande som utskottet är enigt sägs
              det att det inte är ovanligt att behandlingen av riksdagens skrivelser
              fördröjs på ett otillfredsställande sätt. Den gemensamma kritiken
              från förra året gentemot regeringen kvarstår därmed, och utskottet
              påminner om att konstitutionsutskottet förra året starkt underströk
              vikten av att regeringen gör ansträngningar för att undvika onödig
              tidsspillan i behandlingen av riksdagens skrivelser.
            </seg>
            <seg n="7b5a05fb">
              Fortfarande i enighet har utskottet den uppfattningen att det
              bör vara en prioriterad uppgift för regeringen att se till att
              riksdagsskrivelserna slutbehandlas och att rutinerna ses över
              som ett led i att komma till rätta med senfärdigheten.
            </seg>
            <seg n="dcb5644a">
              Ordalagen i den gemensamma uppfattningen i konstitutionsutskottets
              betänkande är alltså hårda i kritiken av regeringens attityd till
              riksdagens krav.
            </seg>
            <seg n="573cc7bf">
              Utöver den gemensamma kritik som jag hittills har varit inne
              på har Moderaterna och Folkpartiet på Folkpartiets initiativ,
              kan jag väl i all vänskaplighet meddela enats om att i en reservation
              kräva att regeringen, senast vid nästa års redovisning av riksdagens
              skrivelser till regeringen, bör återkomma till riksdagen och redovisa
              en strategi för hur hanteringen av riksdagens skrivelser till
              regeringen ska effektiviseras och stramas upp.
            </seg>
          </u>
          <note n="240de1a3">
            Jag yrkar bifall till den reservationen.
          </note>
          <note type="speaker" n="fc06bc8b">
            Anf. 213 TOBIAS KRANTZ (fp):
          </note>
          <u who="tobias_krantz_56c063" xml:id="i-6e69dfa7c4faff22-13" n="b4c86d77">
            <seg n="09fe7170">
              Herr talman! För närvarande ligger det 155 ärenden i Regeringskansliet,
              skrivelser från riksdagen, principbeslut som riksdagen har fattat
              som regeringen ännu inte har verkställt. 32 av dem är äldre än
              fem år. Det finns också åtskilliga ärenden som är betydligt äldre
              än så.
            </seg>
            <seg n="96383b68">
              Flera av de här ärendena har blivit rätt uppmärksammade. De har
              blivit direkt spektakulära. Vi har ett par ärenden som vi redan
              har diskuterat tidigare under dagens granskningsdebatt. Det ärende
              som jag tycker är mest flagrant har handlat om riksdagens beslut
              att det skulle tillsättas en parlamentarisk utredning om socialförsäkringarna.
              Trots detta har regeringen helt struntat i att tillsätta en parlamentarisk
              utredning och i stället tillsatt en enmansutredning, i trots mot
              det riksdagsbeslut som har fattats.
            </seg>
            <seg n="40a61b92">
              Riksdagen har också under flera år tydligt och klart uttalat
              att reklamskatten ska avskaffas. Trots att det har skett vid ett
              flertal tillfällen har beslutet ännu inte verkställts. Trots att
              det i förhållande till hela statsbudgeten är fråga om en rätt
              liten summa har regeringen inte lagt fram ett förslag om att avskaffa
              reklamskatten.
            </seg>
            <seg n="1e8474a7">
              Riksdagen har genom KU:s försorg i flera olika sammanhang granskat
              både enskilda fall och det övergripande mönstret i hur regeringen
              hanterar riksdagens tillkännagivanden. Det intressanta är att
              det övergripande läget i fråga om hur regeringen hanterar riksdagens
              tillkännagivanden inte har blivit bättre. Under de senaste åren
              har antalet icke verkställda beslut, eller antalet tillkännagivanden
              som inte har tillmötesgåtts, legat på ungefär den nivå de ligger
              på i dag. Jag tycker att det är uppenbart att riksdagen måste
              ställa krav på regeringen att hanteringen av tillkännagivanden
              måste stramas upp. Utskottets majoritet poängterar att rutinerna
              bör ses över i riktning mot att strama upp dem och att det är
              otillfredsställande med de tidsutdräkter som i dag finns.
            </seg>
            <seg n="235591e2">
              Vi menar från reservanternas sida att det är en naturlig följd
              att utifrån det här resonemanget också ställa krav på att regeringen
              återkommer till riksdagen med en tydlig strategi för hur det ska
              gå till, det vill säga hur hanteringen ska effektiviseras och
              hur rutinerna ska stramas upp.
            </seg>
            <seg n="7b04d60a">
              I skrivelse 75 som kommer varje år från regeringen finns en förteckning
              över de beslut som har fattats och hur regeringen har hanterat
              dem uppställda departementsvis och uppställda på olika andra sätt.
              Men det finns ingen övergripande analys från regeringen om hur
              regeringen sammantaget ser på de tillkännagivanden som riksdagen
              har kommit med, det vill säga de önskemål som har framförts. Det
              finns ingen övergripande analys över antalet tillkännagivanden,
              över omfattningen, om det finns en ökad komplexitet i tillkännagivandena
              eller något annat. Det finns ingen kommentar eller diskussion
              alls. Det är i högsta grad rimligt att regeringen med den utgångspunkten
              faktiskt återkommer till riksdagen med en analys och en strategi
              för hur antalet tillkännagivanden som inte har tillmötesgåtts
              ska bringas ned.
            </seg>
            <seg n="520ebb22">
              Ibland sägs i debatten att vi som är kritiska mot hur regeringen
              hanterar tillkännagivandena vill ha ett radikalt annorlunda regelverk
              för hur regeringen ska hantera tillkännagivanden. Det vill vi
              inte alls. Vi vill att det regelverk som i dag finns ska följas.
              Det kan knappast vara en tillfredsställande situation när det
              år efter år är så pass många tillkännagivanden från riksdagen
              som inte följs upp och där regeringen inte informerar eller det
              går lång tid innan besluten över huvud taget verkställs. Det är
              inte tillfredsställande.
            </seg>
            <seg n="897d5c84">
              Utskottet har i total enighet sagt att utgångspunkten när det
              gäller tillkännagivanden ska vara att de tillmötesgås. Med så
              många ärenden som i dag ligger i Regeringskansliets gömmor kan
              det knappast anses att den utgångspunkten är tillmötesgången i
              regeringens hantering.
            </seg>
            <seg n="129035ce">
              Med detta vill jag också yrka bifall till den reservation som
              finns i betänkandet.
            </seg>
          </u>
          <note type="speaker" n="7c2251e6">
            Anf. 214 BARBRO HIETALA NORDLUND (s):
          </note>
          <u who="barbro_hietala_nordlund_dd7388" xml:id="i-5d717dae336e8bfd-3" n="34317054">
            <seg n="f6b19da1">
              Herr talman! Jag håller här i min hand skrivelse 75, omnämnd
              flera gånger i dag, inte bara i den debatt vi just nu för. Jag
              tycker att den ger en bra överblick och uppdatering av regeringens
              hantering och beredning av riksdagens tillkännagivanden. Jag håller
              med om att den är på sina håll lite ojämn i redogörelsen av var
              ärendena befinner sig någonstans i Regeringskansliet. Det finns
              för flera ärenden ordentliga redovisningar, och man får en bra
              bild av hur regeringen tänker arbeta framgent. På andra punkter
              är det bara en kort kommentar.
            </seg>
            <seg n="0f2701c6">
              Det instrument som redovisningen är för oss är bra för riksdagens
              kontroll- och uppföljningsarbete av regeringen med anledning av
              de olika skrivelser som riksdagens beslut föranleder.
            </seg>
            <seg n="4779d663">
              I KU:s beredning av skrivelsen har de yttranden som övriga utskott
              har lämnat till konstitutionsutskottet utgjort ett bra och viktigt
              underlag.
            </seg>
            <seg n="043510a8">
              Herr talman! Med tanke på att just skrivelse 75 debatterades
              också tidigare i dag med anledning av att ett par särskilda ärenden
              behandlades under granskningsdebatten, vill jag hänvisa till och
              instämma i mycket av vad som sades av Billy Gustafsson, Gustav
              Fridolin och Mats Einarsson om synsättet på tillkännagivandena
              och också den praxis som har utvecklats. Det förtjänar att upprepa
              en del av det som är utskottets utgångspunkt och som riksdagen
              tidigare ställt upp på. Det finns inte någon rättslig eller formell
              reglering av frågan om tillkännagivanden. Utskottet förutsätter
              återigen att de fem punkter som tidigare i dag redovisades är
              relevanta. Det var Billy Gustafsson som tog upp dem i sitt anförande.
              Till det markerar utskottet i den här betänkandetexten vikten
              av att regeringen gör ansträngningar för att undvika onödig tidsutdräkt.
              KU stöder också det som arbetsmarknadsutskottet framhåller i sitt
              yttrande, nämligen att det bör vara en prioriterad uppgift för
              regeringen att se till att riksdagsskrivelserna slutbehandlas.
              KU skriver också att rutinerna bör ses över som ett led i att
              komma till rätta med ärenden som onödigtvis drar ut på tiden.
            </seg>
            <seg n="79c5b19a">
              Det finns många intressanta aspekter på frågan. Där finns också
              en makt- och uppgiftsfördelning mellan riksdag och regering. Riksdagens
              maktställning måste vara tydlig, uttryckte Mats Einarsson saken
              tidigare.
            </seg>
            <seg n="74d6c894">
              Regeringen måste kunna låta bli att vidta en åtgärd, verkställa
              en beställning, som framställts i ett tillkännagivande. Det är
              nu, liksom tidigare, en av utskottets utgångspunkter också i den
              här saken. Med det följer, har vi sagt, att regeringen också redovisar
              skälen till sin bedömning. Då är det också särskilt viktigt att
              redovisningen inte är för knapphändig.
            </seg>
            <seg n="b8722cd2">
              Herr talman! Det har hänt något i den tidigare samförståndssynen
              på tillkännagivanden. Den har förändrats gradvis under senare
              år. Numera markerar Folkpartiet och Moderaterna sin ståndpunkt.
              I reservationen krävs omedelbara åtgärder. Regeringen ska sedan
              enligt reservationen nästa år tala om hur hanteringen av riksdagens
              skrivelser ska effektiviseras och stramas upp.
            </seg>
            <seg n="cee90426">
              Det är något befängt i detta. Det skiner igenom hur totalt fixerad
              man är vid att man förväntar sig att regeringen ska effektuera
              tillkännagivanden ungefär som om de vore en beställning på marknaden.
              Man talar om vad man vill ha, man talar om hur det ska gå till
              och sedan talar man om när det ska levereras. Bli åtlydd var en
              formulering som jag tror Carl-Erik Skårman använde i sitt anförande.
              Bli åtlydd. Det är en felsyn.
            </seg>
            <seg n="6a085f40">
              I skrivelse 75 kan man se att det är många tillkännagivanden.
              Jag har inte räknat dem. Det kanske vore bra om det fanns en siffertabell.
              Det kan vara riktigt som Tobias säger. Det finns sätt att utveckla
              skrivelsens läsbarhet. Men det finns många ärenden eller tillkännagivanden
              som också får en behandling som är fullständigt rimlig och adekvat
              inom acceptabel tid.
            </seg>
            <seg n="be09e188">
              Men det finns och där har ni rätt exempel på ärenden som sitter
              fast sedan för lång tid tillbaka. Jag tror ni nämnde 32. Inte
              försvarar vi det inte på annat sätt än att det också där i de
              flesta fall handlar om komplexa, svåra, sammansatta, kanske också
              budgetrelaterade beställningar eller tillkännagivanden.
            </seg>
            <seg n="3168e898">
              Regeringen har också ett ansvar för lagstiftningsarbetets kvalitet,
              och ett komplicerat lagstiftningsarbete måste kanske få ta tid
              för att man ska kunna göra det på ett riktigt, vettigt och noggrant
              sätt.
            </seg>
            <seg n="6998d574">
              Reservanterna är i sitt tonläge lite mästrande och misstänkliggörande.
              Jag tycker att man bortser alltför lätt från att regeringen måste
              ha utrymme också för annat än att vara ett expeditionskontor för
              en tillkännagivandeflod.
            </seg>
          </u>
          <note n="30713490">
            Herr talman! Jag yrkar bifall till utskottets förslag och avslag
            på reservationen.
          </note>
          <note type="speaker" n="a1e097f9">
            Anf. 215 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-14" n="b4c86d77">
            <seg n="940a1320">
              Herr talman! Jag tror att vi måste hålla isär två saker i debatten.
              Den ena är frågan om hur vi tycker att regelverket ska se ut.
              Regelverket kan antingen ta sig uttryck i grundlag eller lag eller
              i en praxis som exempelvis konstitutionsutskottet har slagit fast.
              Det andra handlar om hur regelverket tillämpas. Där kan vi granska
              enskildheter. Det gör vi i det granskningsbetänkande som vi nyligen
              har debatterat. Vi debatterade också det övergripande mönstret
              nu när vi behandlade regeringens skrivelse 75. Det är två olika
              saker som vi måste hålla isär.
            </seg>
            <seg n="b8aebf2f">
              Jag tycker inte att det inom ramen för den nuvarande ordning
              som vi har finns utrymme för att vi vill ha ett radikalt annorlunda
              regelverk för hur tillkännagivanden ska hanteras. Det måste finnas
              ett utrymme för att, exempelvis av tekniska skäl eller om det
              dyker upp ekonomiska problem, kunna återkomma till riksdagen och
              säga: Vi kan inte genomföra detta inom en viss tid. Problemet
              är ju, menar jag, att vi när vi diskuterar detta inte bara hela
              tiden ska fastna vid själva regelverket. Vi måste också diskutera
              om regeringen följer det här regelverket både i enskildheter och
              i det övergripande mönstret.
            </seg>
            <seg n="c652c53a">
              Då menar jag att vi nu har haft den här debatten år efter år
              och att vi faktiskt har varit eniga på flera punkter om att det
              har funnits skäl att rikta kritik mot att det har varit många
              tidsutdräkter. Beslut har inte verkställts. Regeringen har informerat
              dåligt. Är det då inte rimligt efter dessa år av kritik på flera
              punkter att vi faktiskt ställer krav på regeringen, på att regeringen
              återkommer med en strategi för hur rutiner ska effektiviseras
              och stramas upp och att man redovisar detta för riksdagen? Det
              tycker jag ändå är rätt rimligt med utgångspunkt från det som
              riksdagen i bred enighet, skulle jag vilja säga, har poängterat
              vid flera tillfällen.
            </seg>
          </u>
          <note type="speaker" n="7dcbbeca">
            Anf. 216 BARBRO HIETALA NORDLUND (s) replik:
          </note>
          <u who="barbro_hietala_nordlund_dd7388" xml:id="i-5d717dae336e8bfd-4" n="34317054">
            <seg n="db380bb7">
              Herr talman! Jag tycker att det var ett besked vi fick här, att
              det inte är något ändrat regelverk i grunden som åtminstone Folkpartiet
              begär i den här frågan. Jag tycker att det var bra att få veta
              det. Men den andra frågan då? Ja, det är klart att vi tycker att
              det är rimligt att regeringen meddelar i tid i de fall där man
              har svårigheter eller inte alls har för avsikt att fullfölja ett
              tillkännagivande.
            </seg>
            <seg n="09fe69bb">
              Men min fråga är: Hur i hela friden ska det någonsin kunna bli
              någonting annat än den här sortens kritik från Folkpartiet och
              Moderaterna med tanke på de exempel som ni tar upp som avskräckande?
              Det gäller till exempel den här frågan om tillkännagivandet i
              december 2004 om en parlamentarisk utredning av socialförsäkringarna.
              Den har ju diskuterats tidigare i dag. När jag läser vad man skriver
              från regeringens sida i skrivelse 75 tycker jag faktiskt att i
              just det exempel som man tar upp där gör regeringen precis det
              som KU har uttalat att den ska göra.
            </seg>
            <seg n="bdb924f1">
              På något vis är det ju ett idealt redovisningsupplägg i just
              det ärendet. Men man gör inte precis så som tillkännagivandet
              kräver, alltså talar om exakt hur, när, var och på vilket sätt.
              Regeringen gör i stället det som vi tidigare har krävt av dem
              och sagt till dem. De gör en bedömning utifrån sin utgångspunkt
              och sina aspekter omkring tidpunkten, när en sådan kommitté bör
              tillsättas och vad man behöver göra före. Man beskriver motiven
              till att man gör som man gör på en hel sida. Man beskriver också
              hur man ska gå vidare. Och då är inte det heller bra!
            </seg>
          </u>
          <note type="speaker" n="4d5c4ecc">
            Anf. 217 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-15" n="b4c86d77">
            <seg n="4a93ccb8">
              Herr talman! Just frågan om socialförsäkringsutredningen har
              vi tidigare diskuterat långt om länge. Det är naturligtvis bra
              att regeringen skriver mycket om de tillkännagivanden som kommer.
              Problemet måste ju också vara att det är rätt så anmärkningsvärt
              att om en bred majoritet har tagit ställning till frågan om huruvida
              det ska vara en enmansutredning eller en parlamentarisk utredning
              och tydligt sagt att det ska vara en parlamentarisk utredning
              så blir det ändå inte så. Det tycker jag är mycket anmärkningsvärt,
              och det förtjänar kritik.
            </seg>
            <seg n="6ca37c8f">
              Barbro Hietala Nordlund svarar inte riktigt på frågan om det
              övergripande mönstret. Det övergripande mönstret har nu ett antal
              år varit att antalet ärenden som legat på Regeringskansliet har
              varit på den här nivån. Det har varit 150170 ärenden som inte
              har verkställts och antalet ärenden som ligger långt tillbaka
              i tiden är väldigt stort. Är det då, med den utgångspunkten, inte
              rimligt att regeringen inte bara talar om hur den har gjort i
              enskilda ärenden, det kravet har vi ju ställt och det är naturligtvis
              också ett rimligt krav när riksdagen har fattat beslut att man
              talar om vad som har gjorts, utan också faktiskt avkrävs att ge
              en samlad bedömning av hur man ser på läget när det gäller antalet
              tillkännagivanden? Regeringen kan ju säga när den återkommer med
              en strategi att den tycker att det är en bra nivå på tillkännagivandena
              givet antalet tillkännagivanden som den får eller vad nu regeringen
              vill säga.
            </seg>
            <seg n="63117ee6">
              Är det inte rimligt att riksdagen avkräver detta av regeringen?
              Vi får ju inte vara så hovsamma här i riksdagen att vi accepterar
              vad som helst. Det är ändå så att riksdagen är svenska folkets
              främsta företrädare. Riksdagen är den första statsmakten. Så mesiga
              får vi inte vara att vi bockar och bugar för allt som regeringen
              säger. Vi måste ändå kunna avkräva regeringen en analys, en bedömning
              av hur det övergripande läget ser ut. Så långt får vår mesighet
              eller hovsamhet inte gå att vi inte vågar avkräva regeringen det.
              Och jag tycker att det är dags att vi gör det nu.
            </seg>
          </u>
          <note type="speaker" n="fbf35591">
            Anf. 218 BARBRO HIETALA NORDLUND (s) replik:
          </note>
          <u who="barbro_hietala_nordlund_dd7388" xml:id="i-5d717dae336e8bfd-5" n="34317054">
            <seg n="47a03e22">
              Herr talman! Jag tycker att vi får en beskrivning också i regeringens
              skrivelse av hur man försöker utveckla det här materialet. Man
              har ett medvetet arbete omkring flera saker i det här materialet
              som man vill utveckla. Utskottet tar också upp den frågan, om
              hur läsbarheten ska öka och hur översikten i läsningen ska bli
              bättre. Man har önskemål om det. I den frågan är det ju inga problem
              att ha en dialog med regeringen om hur det ska bli en bättre redovisning.
            </seg>
            <seg n="9376a625">
              Problemet är att det ni kritiserar är att ni inte alltid får
              det bemötande som ni har föresatt er i ett tillkännagivande. Det
              var vi också inne på tidigare i dag. Jag tror att det var Gustav
              Fridolin som satte fingret på det på ett bra sätt. När ni inte
              får precis den behandling som ni har önskat er formulerar ni er
              i er motion i termer av att regeringen är nonchalant. Över huvud
              taget är det ett väldigt misstänkliggörande.
            </seg>
            <seg n="f67331b0">
              Det kan finnas många olika saker som är skäl till att det tar
              tid ibland med vissa ärenden. Det diskuterades förra året, vet
              jag. Men nonchalans tror jag över huvud taget inte att det går
              att hitta något belägg för. Det kan finnas andra skäl. Det kan
              handla om ekonomin, som regeringen har beskrivit i till exempel
              ärendet om reklamskatten. Det ärendet har man inte nonchalerat,
              utan man har gjort en bedömning. Man har talat om vilken budgetbedömning
              man har gjort och varför man dröjer i den frågan. Det kan, tror
              jag fördes fram i debatten förra året, var så att man har hög
              arbetsbelastning och att resurserna i Regeringskansliet på så
              sätt inte räcker till för att effektuera inom rimlig tid.
            </seg>
            <seg n="6166132b">
              Men debatten är intressant. Frågeställningen är väckt. Trycket
              från konstitutionsutskottet på regeringen att arbeta med tidsfaktorn
              i det här är också väldigt starkt. Jag tror att det kan komma
              att hända bra saker.
            </seg>
          </u>
          <note type="speaker" n="9e9f93bc">
            Anf. 219 CARL-ERIK SKÅRMAN (m) replik:
          </note>
          <u who="carl-erik_skarman_2d81d8" xml:id="i-f1b0880c266b8423-7" n="311938a3">
            <seg n="b1d79604">
              Herr talman! Nej, det är riktigt att man inte kan förvänta sig
              att en allenastyrande konung ska åtlyda ens önskemål. Å andra
              sidan kan man förvänta sig att en föreningsstyrelse i Sverige
              åtlyder årsmötets beslut. Däremellan ligger det här: Vad är riksdagens
              förhållande till regeringen? Det gäller här att hitta en fast
              praxis för att se till att det inte finns något godtycke eller
              någon godtyckesmarginal för regeringen att agera på när det gäller
              riksdagens skrivelser.
            </seg>
            <seg n="59bd5e36">
              Det måste vara en snabb behandling. Det måste finnas en redovisning
              av vad som har hänt. Riksdagen ska få meddelande om vad som har
              hänt med de skrivelser man har skickat. Annars riskerar man att,
              beroende på den föreningskultur vi har i Sverige, få ännu mer
              preciserade beställningar från riksdagen som mer och mer närmar
              sig den typ av skrivelser som man skickar till sin föreningsstyrelse
              för att få saker och ting utförda.
            </seg>
            <seg n="e48d120c">
              Jag tror att det ligger i både regeringens och riksdagens intresse
              att klara ut de här formerna, så att man får klarare praxis, så
              att man vet vad som händer och inte behöver sväva i osäkerhet
              om vad som kommer att hända med en skrivelse som skickas till
              regeringen.
            </seg>
          </u>
          <note type="speaker" n="ec54c13a">
            Anf. 220 BARBRO HIETALA NORDLUND (s) replik:
          </note>
          <u who="barbro_hietala_nordlund_dd7388" xml:id="i-5d717dae336e8bfd-6" n="34317054">
            <seg n="70100dfe">
              Herr talman! Jag kan inte på något sätt ställa upp på den jämförelse
              som Carl-Erik Skårman gör med ett årsmötesbeslut och den relationen
              till en styrelse. Rent konstitutionellt finns det över huvud taget
              ingen jämförelsegrund när det gäller riksdagens hållning gentemot
              regeringen.
            </seg>
            <seg n="c47fdbad">
              När det gäller sättet som det här ska hanteras på handlar det
              naturligtvis om ett förtroendefullt samarbetsklimat som kan utvecklas.
              Det handlar också om rutiner, praxis och regelverk som ska vara
              klara och tydliga och rimliga i relationen. Men jag tycker nog
              att den jämförelse som Carl-Erik Skårman nu upprepar, med ett
              årsmötesbeslut och en styrelses skyldighet att effektuera ett
              beslut, är alldeles tokig och felaktig.
            </seg>
          </u>
          <note type="speaker" n="d0743606">
            Anf. 221 CARL-ERIK SKÅRMAN (m) replik:
          </note>
          <u who="carl-erik_skarman_2d81d8" xml:id="i-f1b0880c266b8423-8" n="311938a3">
            <seg n="ab5c1c12">
              Herr talman! Jag är övertygad om att Barbro Hietala också tycker
              att det är helt orimligt att förhållandet mellan riksdagen och
              regeringen är som mellan en riksdag och en allenastyrande konung.
              Mellan detta och föreningspraxis gäller det att utveckla en fast
              praxis så att inte riksdagen behöver sväva i okunnighet om vad
              som händer med dess skrivelser.
            </seg>
            <seg n="d997ac01">
              Det gäller att det inte finns utrymme för ett godtycke hos regeringen
              att behandla riksdagens skrivelser på det ena eller det andra
              sättet utan att riksdagen vet vad som händer med de önskemål man
              uttrycker. Invånarna i vårt land föreställer sig ofta att riksdagen
              är högsta beslutande organ och kan göra beställningar hos regeringen.
              Men här gäller det att hitta den fasta praxis som ger klarhet
              i vad det är som verkligen gäller.
            </seg>
          </u>
          <note type="speaker" n="7c7de739">
            Anf. 222 BARBRO HIETALA NORDLUND (s) replik:
          </note>
          <u who="barbro_hietala_nordlund_dd7388" xml:id="i-5d717dae336e8bfd-7" n="34317054">
            <seg n="9ce85b85">
              Herr talman! Vi hörde nyss Tobias Krantz och Folkpartiet redogöra
              för att det inte var ett nytt regelverk de var ute efter. Däremot
              ville de att rutinerna skulle fungera bättre.
            </seg>
            <seg n="d70e0c64">
              Hur är det med Moderaterna? Nu kan jag inte ställa den frågan
              för Carl-Erik Skårman har inte någon ytterligare replik. Men som
              jag har uppfattat Carl-Erik Skårmans hittills gjorda inlägg är
              det någonting helt annat han vill ha.
            </seg>
            <seg n="72031263">
              Ja, jag tycker också att jämförelsen med den allenarådande konungen
              är helt fel, för att inte säga tokig också.
            </seg>
          </u>
          <note type="speaker" n="29ea9921">
            Anf. 223 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-24" n="79602c91">
            <seg n="301b2318">
              Herr talman! Nu är nog konstitutionsutskottets ledamöter, inklusive
              jag själv, ganska trötta. Jag ska därför fatta mig mycket kort.
              Det här betänkandet, KU24, står nämligen till stora delar för
              sig självt. Här tar vi upp en del av de tillkännagivanden som
              gjorts till regeringen och gör en del analyser av dem. En sådan
              som jag vill göra tydlig är till exempel det som står på s. 19
              i utskottets ställningstagande:
            </seg>
            <seg n="c4422872">
              Sammantaget ger utskottens yttranden vid handen att det inte
              är ovanligt att behandlingen av riksdagens skrivelser fördröjs
              på ett otillfredsställande sätt. Kritiken från förra årets behandling
              av motsvarande regeringsskrivelse för dröjsmål med att vidta åtgärder
              kvarstår därmed.
            </seg>
            <seg n="dd56f51b">
              Herr talman! Låt mig också påpeka två andra saker i ställningstagandet.
            </seg>
            <seg n="de011674">
              Det ena gäller ett tillkännagivande som kommer från vårt eget
              utskott. Det är från 2001/02, då vi krävde en översyn av konsekvenserna
              av ramlagstiftning. Regeringen säger att man tittar på hur en
              sådan fråga lämpligen kan behandlas, och utskottet konstaterar
              att nu har den tid förflutit som räcker för att göra de överväganden
              som behövs. Vi förväntar oss alltså att den här översynen snarast
              sätts i gång.
            </seg>
            <seg n="3765a906">
              Slutligen, herr talman, vill jag möjligen svara något på det
              jag hörde i Barbro Hietala Nordlunds replikväxling tidigare. Hon
              avkrävde Folkpartiet och Moderaterna besked om de vill ha ändrade
              regler. Vad jag förstod var det ingen av dem som egentligen ville
              ha några ändrade regler när det gäller det här avsnittet. Det
              vill dock egentligen vi i majoriteten. Vi vill det inte nu, i
              och för sig, och vi är kanske inte helt klara på att vi egentligen
              ska ha det. Men vi säger att det är bra om Grundlagsutredningen
              tittar på det här, för det finns en svårighet i att tillkännagivanden
              inte har någon rättsreglering. Och vi har tittat på det i granskningsdebatten
              tidigare, att vi bara har den här praxisen från utskottet att
              falla tillbaka på. Det kan vara vettigt att Grundlagsutredningen
              tittar på hur man möjligen kan reglera tillkännagivandeinstrumentet
              framöver.
            </seg>
          </u>
          <note type="speaker" n="7fc5da3f">
            Anf. 224 TOBIAS KRANTZ (fp) replik:
          </note>
          <u who="tobias_krantz_56c063" xml:id="i-6e69dfa7c4faff22-16" n="b4c86d77">
            <seg n="bb83d7d3">
              Herr talman! Jag tänkte inte söka polemik med Gustav Fridolin
              om någonting i sak som han har sagt utan bara konstatera att vi
              förstås också tycker att det är utmärkt att frågan om tillkännagivanden
              diskuteras och tas upp i Grundlagsutredningen. Jag tror att det
              är en så pass viktig fråga som bör tas upp där och som då kommer
              att behandlas under den större frågan som handlar om regeringens
              förhållande till riksdagen. Jag tycker att det är utmärkt att
              så sker.
            </seg>
            <seg n="c469b5d9">
              Det som är viktigt för oss i den här debatten är att verkligen
              lyfta upp frågan om regeringen följer det regelverk som i dag
              finns. Det gäller både enskilda fall och det övergripande mönstret.
              Och vi menar att det finns en hel del kritik att rikta mot regeringen
              också mot bakgrund av det regelverk som i dag finns. Men vi har
              ingenting emot att frågan lyfts upp i Grundlagsutredningen och
              att det där eventuellt skulle kunna bli en förändring av regelverket.
            </seg>
          </u>
          <note type="speaker" n="9000f674">
            Anf. 225 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-25" n="79602c91">
            <seg n="68a79155">
              Herr talman! Den punkt som Tobias Krantz lyfter upp är väl den
              som också övriga utskottets ställningstagande bygger på. Man säger
              att kritiken från förra årets behandling av motsvarande regeringsskrivelse
              för dröjsmål med att vidta åtgärder kvarstår. Det finns väl därmed
              en kritik från hela utskottet. Det är till och med det ord man
              använder.
            </seg>
            <seg n="807ee625">
              För övrigt tror jag att regeringen kommer att återrapportera
              någon form av strategi kring det här. Jag tror att det kommer
              att göras i en skrivelse som kallas 75 som kommer varje år. Sedan
              kan man tycka att den strategin inte är speciellt bra eller inte
              tillräcklig, men jag tror att den kommer. Jag tror att den kommer
              att fortsätta att komma varje år. Vi kommer att fortsätta att
              ha den här typen av debatter varje år.
            </seg>
          </u>
          <note n="81bfdc55">
            Överläggningen var härmed avslutad.
          </note>
          <note n="3da0afc1">
            14 § Stärkt skydd för ensamkommande barn
          </note>
          <note n="40460f3d">
            Föredrogs
          </note>
          <note type="speaker" n="9c42c4e3">
            Anf. 226 RAIMO PÄRSSINEN (s):
          </note>
          <u who="raimo_parssinen_117270" xml:id="i-015aa91330ce5aba-0" n="d088e18f" next="i-749cad3c1f40ce68-0"/>
          <note n="327ec05f">
            Herr talman! Vi ska nu debattera lagutskottets betänkande nr
            26, Stärkt skydd för ensamkommande barn .
          </note>
          <u who="raimo_parssinen_117270" xml:id="i-749cad3c1f40ce68-0" n="d088e18f" prev="i-015aa91330ce5aba-0">
            <seg n="12e801c2">
              I det beskriver vi en proposition som innehåller förslag som
              syftar till att stärka skyddet för barn som av flyktingskäl eller
              andra skäl kommer ensamma till Sverige och söker uppehållstillstånd
              här.
            </seg>
            <seg n="751e0f3f">
              Förslagen tar sikte på det rättsliga föräldraskapet för dessa
              barn, och ikraftträdandet är föreslaget till senast den 1 juli
              2005.
            </seg>
            <seg n="8eca000b">
              Det som gäller nu är att när ett ensamkommande barn kommer till
              Sverige förses barnet med en god man. Den gode mannen har i uppgift
              att ersätta barnets föräldrar i deras egenskap av förmyndare för
              barnet. På denna grund kan den gode mannen företräda barnet i
              dess ekonomiska angelägenheter och i vissa avtalsrättsliga sammanhang.
            </seg>
            <seg n="77b9b5f7">
              Vad som föreslås som steg ett är att barnet så snart som möjligt
              efter sin ankomst till Sverige ska få en god man som i föräldrarnas
              ställe kan agera som både förmyndare och vårdnadshavare för barnet.
              Den gode mannen får då befogenhet också att besluta om barnets
              personliga angelägenheter, till exempel var barnet ska bo och
              gå i skola. Om barnet senare beviljas uppehållstillstånd ska en
              särskilt förordnad vårdnadshavare utses enligt föräldrabalkens
              regler. Detta ska kunna ske på den grunden att barnets föräldrar
              är varaktigt förhindrade att utöva vårdnaden, vilket är en nyhet.
              I motsvarande läge har vårdnadshavaren hittills bara kunnat utses
              om barnets föräldrar är döda. I många fall är dock det ensamkommande
              barnets föräldrar i livet i utlandet.
            </seg>
            <seg n="372dd58b">
              Detta har även betydelse för nationella förhållanden. Den nya
              regeln om särskild vårdnadshavare vid varaktigt hinder får betydelse
              för nationella situationer. På den grunden kan man till exempel
              snabbt utse vårdnadshavare för ett barn vars föräldrar är försvunna
              och befaras omkomna. Tidigare var det nödvändigt att avvakta en
              dödförklaring.
            </seg>
            <seg n="e7277e4c">
              Herr talman! Regeringen föreslår alltså nu en ny lag om god man
              för ensamkommande barn och barn vars föräldrar har försvunnit
              men ännu inte dödförklarats. Förslaget syftar till att stärka
              skyddet för barn som befinner sig på svensk mark utan föräldrar
              eller annan vårdnadshavare, antingen de söker asyl eller har förlorat
              sina föräldrar på annat sätt som till exempel i flodvågskatastrofen
              i Asien. Propositionen är till stor del ett svar på den allvarliga
              kritik som riktats mot hur svenska myndigheter tagit emot ensamkommande
              barn. Såväl Europarådets kommissarie för mänskliga rättigheter
              som FN:s barnrättskommitté har kritiserat Sverige, främst för
              att barn tillåtits lämna boenden på Migrationsverkets anläggningar
              och sedan försvunnit.
            </seg>
            <seg n="467005c2">
              Enligt FN:s konvention om barns rättigheter har ensamkommande
              flyktingbarn rätt till samma skydd som alla andra barn i Sverige.
              Det är positivt att vi nu har fått ett förslag som stärker skyddet
              för dessa barn. Det är möjligen negativt att det har tagit så
              lång tid.
            </seg>
            <seg n="1d5ebeb3">
              Vi moderater tillstyrker förslaget, men vi har några synpunkter
              som hade gjort lagtexten än bättre om vi hade fått genomslag för
              dem. Vi redovisar våra synpunkter i fyra reservationer.
            </seg>
            <seg n="64dd3e09">
              Den första reservationen handlar om godmanskapets omfattning.
              Det finns redan i dag ett flertal instrument som benämns god man.
              Det har blivit ett samlingsbegrepp för vitt skilda verksamheter
              som med tiden har fått en tämligen vag innebörd för allmänheten.
              Då finns det en risk att olika förordnade personer gör olika bedömningar
              om innehållet i sitt uppdrag. Vi menar att uppdraget skulle bli
              tydligare och mer rättssäkert om regeringen återkommer med en
              mer preciserad reglering om uppdragets omfattning.
            </seg>
            <seg n="25c6a8dc">
              Den andra reservationen handlar om att den gode mannen ska förordnas
              senast 24 timmar efter barnets ankomst till Sverige. Det har förekommit
              att det kan ta upp till tre fyra månader innan en god man har
              utsetts av överförmyndarnämnden, och det är alldeles oacceptabelt.
              Det juridiska biträdet, som Migrationsverket utser, ska ju bara
              hantera biståndsfrågor den gode mannen allt annat. Det är alltså
              orimligt att det inte ska förordnas en god man genast, och därför
              menar vi att man bör ha 24 timmar på sig, men sedan ska den gode
              mannen vara förordnad.
            </seg>
            <seg n="460a8ac9">
              Den tredje reservationen behandlar registerkontroll innan någon
              förordnats till god man. Ensamkommande barn lever under mycket
              speciella och svåra förhållanden, och de är också mer utsatta
              än andra barn. Inte minst alla dessa försvinnanden som Sverige
              har kritiserats för vittnar ju om att de har en mycket skyddslös
              position. Den gode mannen, när det gäller de asylsökande barnen
              eller barn som av andra skäl behöver en god man, arbetar ju också
              ensam med barnen. Den kontroll och den uppsikt som finns till
              exempel när lärare arbetar i svåra förhållanden med barn finns
              inte. I de fallen har man ju kolleger och andra som också har
              uppsikt över hur barnet mår och hur förhållandet är mellan läraren
              och det ensamma barnet. Den kontrollen finns inte när det gäller
              god man och asylsökande barn. Därför menar vi att man måste ställa
              särskilda krav på lämpligheten hos den gode mannen, och därför
              vill vi moderater ha obligatorisk kontroll i belastningsregistret
              innan förordnande om god man för att skydda dessa skyddslösa barn.
            </seg>
            <seg n="1a7f20b4">
              Till slut gäller det tystnadsplikten. Regeringen gör bedömningen
              att ingen uttrycklig regel om tystnadsplikt behövs. Det är betänkligt
              att den gode mannen inte har tystnadsplikt, menar vi, särskilt
              med hänsyn till att alla andra inblandade i processen ofta är
              belagda med tystnadsplikt. Även om en förälder till ett asylsökande
              barn inte har tystnadsplikt bör en god man ha det. Ett skäl till
              det är att den gode mannen kanske måste inta ställning som vårdnadshavare
              för barnet men de facto också vara en myndighetsperson. Tystnadsplikten
              skulle starkt bidra till att skapa en förtroendefull relation
              mellan den gode mannen och barnet. Utan det förtroendet finns
              risken att uppgifter som har betydelse i asylprocessen inte kommer
              fram. Regeringen har också i propositionen visat att den uppmärksammat
              det här problemet genom att anföra motiveringen att det ett barn
              berättar i förtroende för sin gode man inte ska komma fram. Vi
              anser att det finns anledning att ytterligare markera detta genom
              en lagreglering.
            </seg>
            <seg n="ae1c3a85">
              Jag står naturligtvis bakom våra fyra reservationer, men för
              tids vinnande yrkar jag bara bifall till reservation nr 1, herr
              talman.
            </seg>
            <seg n="6018a69d">
              Herr talman! Ledamöter av lagutskottet och åhörare! Vi i Folkpartiet
              välkomnar betänkandet Stärkt skydd för ensamkommande barn . De
              förslag till förändringar som finns i betänkandet syftar till
              att förbättra och öka tryggheten för barn som kommer ensamma till
              Sverige av flyktingskäl eller andra skäl. Det känns helt riktigt
              att skydda de ensamma barnen särskilt och se till att de så kort
              tid som möjligt upplever att de står ensamma och utlämnade i en
              främmande värld. En vuxen i barnets närhet, den gode mannen, blir
              tryggheten när föräldrarna inte finns där för barnet.
            </seg>
            <seg n="d61604c9">
              Folkpartiet har ändå valt att reservera sig vid endast två punkter
              i detta betänkande. Vi är alltså till största delen väldigt nöjda
              med det.
            </seg>
            <seg n="9f39eb65">
              Den första reservationen gäller att vi liksom Moderaterna, Centern
              och Kristdemokraterna önskar en tydlig tidsfrist, inom 24 timmar,
              i stället för det mer flytande begreppet skyndsamt för förordnande
              av god man. Det är mycket viktigt att snabbt se till att en vuxen
              människa i form av en god man får ansvaret för det barn som ensam
              och därmed utsatt kommer till ett främmande land, Sverige. Det
              har hänt, som vi också hörde Inger René berätta om, vid ett flertal
              tillfällen att barn försvunnit när de kommit till Sverige. Några
              barn har till och med kunnat spåras till barnprostitution i andra
              europeiska länder. Andra barn har inte återfunnits alls, och vad
              de råkat ut för vet vi inte. Om en tidsfrist skulle införas är
              jag övertygad om att kommunernas beredskap att snabbt förordna
              gode män skulle förbättras. Därmed skulle säkerheten och tryggheten
              för de utsatta ensamkommande barnen avsevärt förbättras.
            </seg>
            <seg n="25510ce9">
              Vi vill dock inte enbart ha en kort handläggningstid i dessa
              fall. Säkerheten för barnet är av så väsentlig betydelse att Folkpartiet
              tillsammans med Moderaterna, Centern och Kristdemokraterna reserverat
              sig även till förmån för att överförmyndaren ska kunna begära
              utdrag ur belastningsregistret hos Rikspolisstyrelsen. Denna reservation
              finns under punkt 4.
            </seg>
            <seg n="85da4b03">
              I dag kan man begära utdrag ur belastningsregistret för ett antal
              tjänstetillsättningar, bland annat för lärare i förskolan. Vi
              menar att ansvaret för ett ensamkommande barn är ännu mer långtgående
              för den gode mannen, som ska fatta beslut i vårdnadshavarens ställe,
              än för den som tillsammans med övrig personal på en förskola tar
              hand om en grupp barn. Det är rimligt att höga krav ställs på
              den gode mannen, som därmed har ett stort och personligt ansvar
              för barnets väl och ve.
            </seg>
          </u>
          <note n="499293da">
            Herr talman! Utskottet föreslår att riksdagen antar lagförslagen
            och avslår samtliga motionsyrkanden. I betänkandet finns det sex
            reservationer.
          </note>
          <note n="27fadf7b">
            Anf. 227 INGER RENÉ (m):
          </note>
          <note n="28802f8d">
            Anf. 228 MIA FRANZÉN (fp):
          </note>
          <note n="efdb1132">
            För tids vinnande yrkar jag bifall endast till reservation 2
            i lagutskottets betänkande nr 26, men jag står givetvis även bakom
            reservation 4. I övrigt yrkar jag bifall till utskottsmajoritetens
            förslag.
          </note>
          <note type="speaker" n="3ac20dfd">
            Anf. 229 YVONNE ANDERSSON (kd):
          </note>
          <u who="yvonne_andersson_be31d0" xml:id="i-30253cdcf862101e-0" n="1a02378a">
            <seg n="4e68f071">
              Herr talman! Vi från alliansens sida är överens om väldigt mycket
              när det gäller de utsatta barnen. Vi har alla en fråga som det
              finns anledning att besvara: Kan någon någonsin vara så utsatt
              som ett litet barn utan vare sig föräldrar eller andra anhöriga
              i ett främmande land?
            </seg>
            <seg n="8cfc23a3">
              Vi har under den här våren blivit påminda om de barn som försvinner
              i Sverige. Vi har för inte så länge sedan till exempel fått kännedom
              om att sex barn återfunnits hos människosmugglare i Holland. Det
              är naturligtvis inte acceptabelt att ensamma flyktingbarn har
              så dåligt skydd att de hamnar i händerna på hänsynslösa människosmugglare.
              Enligt uppgifter har 48 barn och ungdomar under år 2003 försvunnit
              från Migrationsverkets förläggningar utan att någon vet vad som
              egentligen hänt med dem. Detta måste utredas! Vad har hänt med
              barnen? Var finns de nu?
            </seg>
            <seg n="0ce21ee3">
              Herr talman! Det är över tre år sedan som brister i mottagandet
              av ensamma flyktingbarn först uppmärksammades. Därför är det viktigt
              att propositionen nu kommer och att vi i utskottet får möjlighet
              att ta ställning till förslagen där. Många är riktigt bra, och
              dem ställer vi helt och hållet upp på, men vi har också uppmärksammat
              sådant som inte är så bra. Mina kolleger Inger René och Mia Franzén
              har lyft fram sådana förslag som vi är överens om att vi inte
              kan ställa upp på. Centerpartiet står också bakom de förslagen.
            </seg>
            <seg n="06d09c72">
              Nu handlar det om att visa handlingskraft och politiskt ansvarstagande
              från Socialdemokraternas sida, att inte tillåta att det sätts
              en prislapp på de ensamkommande flyktingbarnens trygghet. Det
              är vår uppgift att se till att något händer på den punkten. Kristdemokraterna
              har sedan länge presenterat en rad förslag som rent konkret skulle
              innebära ett bättre skydd för barnen mot kränkningar, mot utnyttjande
              och mot smuggling. En del av förslagen finns med här, andra har
              vi påpekat. Det gäller inte minst gode mannens roll; den är viktig.
            </seg>
            <seg n="ab32f1fb">
              År 2003 sökte 561 ensamkommande barn asyl i Sverige. Barn och
              unga som tvingats lämna sin familj och sitt hem genomgår stora
              trauman. Många har dessutom upplevt svårigheter före och under
              flykten. Ovissheten och oron för anhöriga i hemlandet utgör en
              svår psykisk press när de väl är i Sverige. Omkring hälften av
              dessa barn placeras i gruppboende, alltså på Migrationsverkets
              förläggningar. Och som jag tidigare sade försvann många av de
              barn som kom år 2003. Polisen hävdar att ungefär 1 500 barn nu
              är på flykt och försvunna runtom i landet.
            </seg>
            <seg n="c945ce42">
              Då är det väl inte så underligt, herr talman, att vi kräver att
              det ska finnas en god man inom 24 timmar, och att vi dessutom
              kräver att man kollat den gode mannen i Rikspolisstyrelsens register
              innan förordnande sker så att det verkligen blir en bra god man
              för de här barnen. Vi kristdemokrater kräver förändring och åtgärder.
              Dessa barn har samma värde som alla andra barn i vårt samhälle,
              och de ska därför säkras trygghet.
            </seg>
            <seg n="69f61f66">
              Herr talman! Jag ställer mig bakom våra reservationer, men för
              tids vinnande yrkar jag bifall enbart till reservation nr 2.
            </seg>
          </u>
          <note type="speaker" n="3fcb5633">
            Anf. 230 MARIA HASSAN (s):
          </note>
          <u who="maria_hassan_1c6f8d" xml:id="i-67b8772945cdde40-0" n="193d94a0">
            <seg n="67832094">
              Herr talman! Det ärende som vi behandlar i dag berör en liten
              men ytterst utsatt grupp människor. Det handlar om ensamkommande
              barn och redan själva orden väcker starka känslor. De påminner
              oss om den grymma verkligheten runtom i världen, som tvingar tusentals
              människor på flykt.
            </seg>
            <seg n="a69a717d">
              Jag känner mig väldigt privilegierad eftersom jag inte behövt
              skiljas från mina barn för att rädda deras liv. Anledningarna
              till att barnen kommer ensamma är olika. Oftast är det vuxnas
              beslut som ligger bakom deras flykt. De kommer i stor utsträckning
              från kaotiska områden med krig, väpnade konflikter, förföljelse
              och terror. Barnen har svåra upplevelser i bagaget när de kommer
              till Sverige en stark separationsångest, våld, ovisshet, övergivenhetskänsla,
              oro för anhöriga i hemlandet. Även om de i vissa fall har anhöriga
              i Sverige är det inte nödvändigtvis någon som de känner väl eller
              som med glädje tar emot dem. Endast ett fåtal av de ensamkommande
              barnen har identitetshandlingar när de ansöker om asyl.
            </seg>
            <seg n="fb1f386b">
              Att skiljas från sina föräldrar och komma till ett främmande
              land utan trygga vuxna är en stor psykisk påfrestning. Dessutom
              finns det farhågor om att unga utnyttjas sexuellt, som arbetskraft
              eller i brottslig verksamhet under flykten. Både Sida och flera
              frivilligorganisationer gör stora humanitära insatser för att
              förebygga att unga sänds ensamma till Sverige. Trots detta vistas
              minst 100 000 ensamma barn i Västeuropa. Hundratals kommer till
              Sverige. Förutom ofta traumatiska upplevelser har dessa barn även
              starka förhoppningar om trygghet och skydd samt drömmar om en
              bättre framtid i Sverige.
            </seg>
            <seg n="c1086179">
              Mottagandet av ensamkommande barn har hittills varit bristfälligt.
              Frågan aktualiserades särskilt när några barn försvann utan att
              vare sig Migrationsverket eller kommunerna visste vart de tagit
              vägen. Regeringen ansåg att det var otillfredsställande att otydligheten
              i ansvarsfördelningen mellan Migrationsverket och socialtjänsten
              i de kommuner där barnen vistas utgjorde ett hinder för att kunna
              tillgodose de mest utsatta barnens behov av skydd och trygghet.
              Migrationsverket och Socialstyrelsen fick därför i uppdrag att
              kartlägga de ensamkommande barnens behov och komma med förslag
              om att förbättra situationen för dessa barn. Åtgärdsförslagen
              i rapporten överensstämmer i huvudsak med regeringens lagändringsförslag.
            </seg>
            <seg n="cadffef0">
              Majoriteten i lagutskottet välkomnar regeringens förslag som
              bygger på en överenskommelse med Vänsterpartiet om att en god
              man ska utses för de utsatta barnen så snart det är möjligt. Den
              som enligt den nya lagstiftningen förordnas att vara god man träder
              i både vårdnadshavarens och förmyndarens ställe.
            </seg>
            <seg n="577b5283">
              Ensamkommande barn får möjlighet att bygga varaktiga och trygga
              relationer med vuxna. De motioner som väcktes i samband med propositionen
              visar på ett känslomässigt engagemang för ensamkommande barn.
              Majoriteten avstyrker dock samtliga reservationer, eftersom vi
              anser att vissa av yrkandena i motionerna är tillgodosedda i regeringens
              förslag och andra blir omöjliga att tillämpa i verkligheten. I
              vissa fall kan de till och med motverka det goda syftet barnens
              bästa.
            </seg>
            <seg n="c4de0d77">
              Moderaterna och Kristdemokraterna anser i sin reservation att
              god mans uppdrag för ensamkommande barn bör preciseras ytterligare
              utan att lämna egna konkreta förslag. Jag undrar hur en lagstiftare
              ska kunna förutse alla livssituationer, och om han bör detaljreglera
              dem? En god man måste kunna handla utifrån barnens bästa i en
              konkret situation.
            </seg>
            <seg n="76058294">
              I en gemensam reservation yrkar oppositionen att god man för
              ensamkommande barn bör utses inom 24 timmar. I lagtexten står
              att förordnande ska så snart det är möjligt. Det är i viktigt
              att lagtexten också får en förankring i verkligheten och är praktiskt
              genomförbar.
            </seg>
            <seg n="903f0433">
              Många ensamkommande barn kommer till myndigheternas kännedom
              sedan de vistats en längre eller kortare tid i landet. Uppdraget
              är så pass komplext att vi måste ge socialtjänsten en möjlighet
              att hitta en god man som uppfyller höga lämplighetskrav. Det är
              väl vad samtliga partier i lagutskottet egentligen vill.
            </seg>
            <seg n="98cef7df">
              Vi avstyrker oppositionen krav på att ge överförmyndaren rätten
              att begära utdrag ur Rikspolisstyrelsens belastningsregister vid
              förordnande av god man för ensamkommande barn. Den frågan är viktig.
              Men inom Regeringskansliet pågår redan beredningsarbete om att
              införa möjligheten för överförmyndaren att begära utdrag ur belastningsregistret.
              Överförmyndaren är skyldig att se till att den som förordnas som
              god man är lämpad för att arbeta med barn i utsatta situationer.
            </seg>
            <seg n="21730642">
              Majoriteten i utskottet avvisar kravet från Moderaterna och Kristdemokraterna
              om att införa en tystnadsplikt för den gode mannen. Om vi verkligen
              har goda intentioner att likställa gode män för ensamkommande
              barn med föräldrar kan vi inte samtidigt skapa särskilda regler
              för gode män. Svenska föräldrar omfattas inte av tystnadsplikt.
              Att bygga upp ett förtroende är en process som långt ifrån är
              beroende av tystnadsplikt.
            </seg>
            <seg n="127dd470">
              Herr talman! Med de lagändringar som tas upp i lagutskottets
              betänkande ger vi likabehandling för ensamkommande barn och förhoppningsvis
              bättre förutsättningar för en ljus framtid i Sverige.
            </seg>
          </u>
          <note type="speaker" n="8ab69e5d">
            Anf. 231 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-30253cdcf862101e-1" n="1a02378a">
            <seg n="305fdd66">
              Herr talman! Maria Hassan säger att vi inte vet var några barn
              är. När vi vet att 1 500 barn är på flykt tycker inte jag att
              det är några. Vi vet enligt Migrationsverkets egna rapporter att
              48 barn är borta. De har bara avvikit. Då är det för mig inte
              några barn. Den etik som jag bygger mitt anförande på är att alla
              dessa barn har ett värde. Procentuellt är det väldigt många barn.
            </seg>
            <seg n="5cb849bb">
              Jag undrar vad Maria Hassan egentligen menar när hon säger så.
              Jag kan inte se att det är några barn. Jag ser det som ett allvarligt
              problem. Det handlar om att ge den gode mannen en tydlig uppgift.
              Det krävs att han inom ett dygn får ett ansvar för barnet. Det
              är att skydda barnet från att försvinna och mot de krafter som
              annars skulle möta barnet. Det är därför som vi kräver det.
            </seg>
            <seg n="d0ef599f">
              Maria Hassan säger att vi inte ska söka i belastningsregistret
              när man utser gode män. Men det gör vi ju med varenda förskollärare,
              lärare och andra som söker tjänster. Då tittar vi efter i registret.
              Ändå har de barnen föräldrar och vuxna som tar ansvar för dem.
              Nu handlar det om att vi ska skydda dessa arma barn snabbt. De
              ska snabbt få en hjälp, ett stöd och en trygghet.
            </seg>
          </u>
          <note type="speaker" n="0214e2aa">
            Anf. 232 MARIA HASSAN (s) replik:
          </note>
          <u who="maria_hassan_1c6f8d" xml:id="i-67b8772945cdde40-1" n="193d94a0">
            <seg n="c9343e73">
              Herr talman! Den första frågan gällde hur många försvunna barn
              vi får acceptera. Jag tycker inte att vi ska acceptera att ett
              enda barn försvinner. Men både Yvonne Andersson och andra som
              sitter här i salen förstår att det är omöjligt att följa upp var
              dessa barn befinner sig så länge de inte kommer till Migrationsverkets
              eller myndigheternas kännedom.
            </seg>
            <seg n="95060873">
              Vi borde samarbeta mycket mer på det internationella området.
              Dessa barn flyttar runt i hela Västeuropa. I och med att vi utser
              gode män som träder in i föräldrarnas roll hoppas jag att vi inte
              längre behöver tala om att barn som försvinner, åtminstone här
              i Sverige.
            </seg>
            <seg n="b7ceaa1a">
              Den andra frågan gällde tystnadsplikt. Jag har inte sagt att
              vi är emot tystnadsplikt. Jag sade bara att den frågan bereds.
              Den kommer att behandlas under hösten.
            </seg>
          </u>
          <note type="speaker" n="8ee16526">
            Anf. 233 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-30253cdcf862101e-2" n="1a02378a">
            <seg n="c50eccf7">
              Herr talman! Nu tog jag över huvud taget inte upp frågan om tystnadsplikten.
              Jag tog upp det faktum att när man tillsätter en god man ska man
              se efter i belastningsregistret att denna gode man inte är belastad
              för något.
            </seg>
            <seg n="24abdd87">
              Vad vet vi om hur de här barnen har försvunnit? Kan vi anse att
              vi ska ha den bestämmelsen i lagen när det gäller förskollärarpersonal,
              skolpersonal och andra ska vi väl självklart ha det när det gäller
              gode män.
            </seg>
            <seg n="76f48611">
              Gode mannen ska få en tydlig roll och ta ett ansvar. Att det
              blir ett beteende med det ansvarstagandet och en pedagogisk modell
              för hur man möter barnet innebär inte att vi nonchalerar gode
              mannen som ställföreträdare för föräldrar. Tvärtom kräver vi en
              ökad professionalitet och ett tydliggörande av vem som har ansvar
              för ett barn och av vem som ansvar ska utkrävas.
            </seg>
            <seg n="1ec747ad">
              Det sista är inte minst viktigt när så många barn har försvunnit
              och flyter omkring. Det är alldeles självklart att man borde ha
              kunnat satsa resurser på att leta reda på fler av dessa 1 500
              barn. De riskerar nu att finnas flytande runt.
            </seg>
          </u>
          <note type="speaker" n="daf17cda">
            Anf. 234 MARIA HASSAN (s) replik:
          </note>
          <u who="maria_hassan_1c6f8d" xml:id="i-a9219ebd996ad0f3-0" n="193d94a0" next="i-509f57914be5fbf1-0">
            <seg n="8fcf1be8">
              Herr talman! Jag ber om ursäkt. Det var inte tystnadsplikt som
              du talade om. Du har rätt. Det gällde utdrag från belastningsregistret.
              Där är vi överens. Vi motsätter oss inte att det måste bli samma
              regler som vi redan i dag har i Sverige för andra yrken. Den frågan
              bereds och kommer att behandlas under hösten.
            </seg>
          </u>
          <note n="da6c0d68">
            Anf. 235 INGER RENÉ (m) replik:
          </note>
          <u who="maria_hassan_1c6f8d" xml:id="i-509f57914be5fbf1-0" n="193d94a0" prev="i-a9219ebd996ad0f3-0">
            <seg n="38e84095">
              Herr talman! Jag måste fortsätta på den tråden. Det var i så
              fall en nyhet som jag har försökt ta reda på men inte fått veta
              på departementet. Det är bra om det bereds och att ett förslag
              kommer. Men jag kan inte för mitt liv begripa varför vi inte redan
              i dag ska besluta om att tystnadsplikt ska gälla på samma sätt
              som för en del annan personal som också har tystnadsplikt. Som
              Maria Hassan mycket vältaligt sade är dessa barn extra sårbara.
              De har ett extra bekymmersamt liv. Det är alldeles rätt. Därför
              borde man kunna göra den här sökningen.
            </seg>
            <seg n="9eceda47">
              Vi vet också från andra ämnen som vi har diskuterat att det inte
              alltid är av välvilja som man ställer upp när det gäller att hjälpa
              och hantera barn. Risken är stor att det kan finnas oönskad personal.
              Det har också visat sig när det gäller dem som har flytt eller
              kommit bort från Migrationsverkets anläggningar. Det är inte alla
              som behandlar de barnen med ansvarskänsla och välvilja. Jag tycker
              att det är synd att vi inte kan få ett gemensamt ställningstagande
              om detta.
            </seg>
            <seg n="90c4320d">
              En annan fråga gäller tystnadsplikten. Den gode mannen samarbetar
              med annan personal som har tystnadsplikt. Därför kommer den gode
              mannen i en alldeles speciell ställning i de diskussionerna som
              inte är till gagn för barn. Maria Hassan jämförde den gode mannen
              med föräldrar. Men nog tycker väl också Maria Hassan att det är
              skillnad på att vara god man och vara förälder?
            </seg>
            <seg n="b632ba39">
              Jag har en speciell fråga om att det icke är tystnadsplikt. Det
              gäller den information som den gode mannen får från barnet. Vad
              kan hända med den informationen när uppdraget som god man är avslutat?
              Vem äger då informationen?
            </seg>
          </u>
          <note type="speaker" n="2956633a">
            Anf. 236 MARIA HASSAN (s) replik:
          </note>
          <u who="maria_hassan_1c6f8d" xml:id="i-a9219ebd996ad0f3-1" n="193d94a0" next="i-509f57914be5fbf1-1">
            <seg n="5f1a8b5a">
              Herr talman! Jag har inte riktigt något svar på den andra delen
              av din fråga. Jag utgår från att de människor som utses som gode
              män har sådana kvalifikationer att de handskas varsamt med den
              informationen.
            </seg>
            <seg n="f17d0d37">
              Jag utgår ifrån att man ställer de krav på gode män som man ställer
              generellt, inte bara för ensamkommande barn utan även för andra
              människor här i Sverige.
            </seg>
          </u>
          <note n="bfdb81bb">
            Anf. 237 INGER RENÉ (m) replik:
          </note>
          <u who="maria_hassan_1c6f8d" xml:id="i-509f57914be5fbf1-1" n="193d94a0" prev="i-a9219ebd996ad0f3-1">
            <seg n="925391fc">
              Herr talman! Maria Hassan utgår från att man handskas varsamt
              med informationen. Om vi har den fromma förhoppningen att människor
              utan lagstiftning handskas varsamt med den information de får
              skulle vi inte behöva ha tystnadsplikt över huvud taget för de
              människor som arbetar inom socialtjänsten. Jag skulle vilja att
              Maria Hassan utvidgade detta lite grann.
            </seg>
            <seg n="40a849f9">
              Beträffande 24-timmarsfristen sägs det att en god man ska tillsättas
              skyndsamt. Enligt Maria Hassan kan dessa barn ha varit i Sverige
              i veckor och månader innan det blir uppenbart för Migrationsverket
              att de finns här som asylsökande. Det är klart att vi inte menar
              att man ska tillsätta en god man innan man har fått kännedom om
              att barnet har kommit till Sverige och är asylsökande. Det är
              alldeles självklart. Men vi menar att 24-timmarsfristen ska gälla
              från den tidpunkten.
            </seg>
            <seg n="c445791a">
              Sedan vill jag bara göra en liten rättelse till protokollet.
              Maria Hassan sade att det var reservationer från Moderaterna och
              Kristdemokraterna. Det finns två tunga reservationer som hela
              alliansen står bakom, alltså inte bara två partier.
            </seg>
          </u>
          <note type="speaker" n="37ea4af8">
            Anf. 238 MARIA HASSAN (s) replik:
          </note>
          <u who="maria_hassan_1c6f8d" xml:id="i-67b8772945cdde40-2" n="193d94a0">
            <seg n="7735af12">
              Herr talman! Jag nämnde i mitt anförande de två reservationerna
              som hela oppositionen står bakom.
            </seg>
            <seg n="65684848">
              När det gäller 24-timmarsregeln önskar jag att vi kunde utse
              en god man för ett ensamkommande barn direkt, samma timme som
              man får kännedom om att barnet finns här. Men vi kan inte ställa
              höga krav på den gode mannens lämplighet och samtidigt säga att
              de måste utses inom 24 timmar.
            </seg>
            <seg n="01a00214">
              Då skulle jag vilja fråga dig, trots att du inte har rätt till
              ytterligare replik: Vilka straffåtgärder ska vi ha mot de personer
              som jobbar inom socialtjänsten när de inte klarar att uppfylla
              24-timmarskravet? Dessutom är det ovanligt med en sådan detaljreglering
              i svensk lagstiftning. Jag tror inte på det.
            </seg>
            <seg n="dc9e393a">
              Politikerna måste visa att de har en verklighetsförankring när
              de lagstiftar.
            </seg>
          </u>
          <note type="speaker" n="19e1d836">
            Anf. 239 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-ee024a9a0d77c236-0" n="146762f8">
            <seg n="995965c0">
              Herr talman! Jag ska här i dag inte prata om Sveriges inhumana
              flyktingpolitik och de personliga tragedier som den leder till.
              Jag tänker inte heller gå in på att Vänsterpartiet ifrågasätter
              om det över huvud taget är lämpligt att barn tvingas bo på Migrationsverkets
              institutioner. Jag ska börja med att tala om att jag är väldigt
              glad över att vi i Vänsterpartiet har varit med och samarbetat
              med regeringen om det här väldigt viktiga lagförslaget.
            </seg>
            <seg n="db3da786">
              Det är angeläget att på alla sätt och vis stärka och förbättra
              situationen för de barn som kommer ensamma hit till vårt land.
              Det handlar om barn som riskerar att föras bort av människor som
              utger sig för att vara nära anhöriga. Det handlar om barn som
              spårlöst försvinner från Migrationsverkets boenden. Det handlar
              om barn som riskerar att utnyttjas av hänsynslösa människohandlare.
            </seg>
            <seg n="6705fe20">
              Men det handlar också om de barn som kommer hit med en av eller
              med båda sina föräldrar, föräldrar som sedan blir så sjuka av
              den olidliga väntan som dagens asylprocess innebär att de inte
              längre kan ta hand om barnen. Eller också handlar det om de barn
              vars föräldrar tagit livet av sig. I alla dessa fall handlar det
              om barn som kommit till Sverige, nästan utan undantag på flykt
              från mycket svåra förhållanden.
            </seg>
            <seg n="e07c9ada">
              Att barnet kommer hit utan sina föräldrar eller av någon orsak
              blivit lämnat ensamt under vistelsen i vårt land gör naturligtvis
              att situationen för de här barnen är extra tuff. De är i behov
              av ett stort stöd ifrån vuxenvärlden. Det är för att underlätta
              för alla dessa ensamma barn som förslaget om god man och särskilt
              förordnad vårdnadshavare har kommit till. Jag tror egentligen
              att vi allihop härinne är väldigt överens om att den här lagändringen
              är jättebra.
            </seg>
            <seg n="bb323c10">
              Jag vet inte riktigt hur jag ska tolka de borgerliga reservationerna
              eftersom ni på flera punkter har reserverat er till förmån för
              yrkanden som redan är tillgodosedda. Jag har i alla fall valt
              att inte tolka detta som någon allvarlig kritik av det framlagda
              förslaget utan mer som ett återkommande gnäll från alliansen.
              Som exempel kan jag nämna reservation nr 2 i betänkandet.
            </seg>
            <seg n="2aa5fb41">
              Här är ni i de borgerliga partierna rörande överens om att det
              bör införas en tidsfrist i lagtexten inom vilken en god man ska
              förordnas; det har ju diskuterats här innan. Ni har fastnat för
              en gräns på 24 timmar. Utskottsmajoriteten har ingen annan uppfattning
              än att ett förordnande av god man till ett ensamt barn ska ske
              så fort det någonsin går. Men ni kan kanske inte se att det faktum
              att detta ska ske skyndsamt faktiskt betyder att det i de allra
              flesta fall kommer att ske inom 24 timmar.
            </seg>
            <seg n="b4f13a6a">
              När det gäller reservation nr 4 kan jag glädja er med att berätta
              att förslaget till ändring i förordningen om belastningsregister
              är så gott som klart. Det blir ingen fråga som kommer upp i riksdagen.
              Överförmyndaren kommer att få rätt att begära utdrag ur belastningsregistret
              innan någon utses till förmyndare, god man eller förvaltare. Detsamma
              gäller när det är en tingsrätt som utser god man.
            </seg>
            <seg n="710a9c16">
              Denna ändring kommer att träda i kraft samtidigt som förslaget
              om god man för ensamkommande barn, alltså den 1 juli. Rätten att
              få utdrag ur belastningsregistret är ingenting som gör att man
              kan slå sig till ro och strunta i att ta reda på om den blivande
              gode mannen verkligen är lämplig.
            </seg>
            <seg n="106a85bd">
              Herr talman! Vi har sett exempel från skolans värld där rektorer
              har uttryckt att de har slappnat av under anställningsintervjuer
              och undvikit att ställa vissa frågor därför att personen i fråga
              inte har någon prick i belastningsregistret. Så får det verkligen
              inte gå till. Man måste komma ihåg att ett registerutdrag inte
              säger hela sanningen om en person.
            </seg>
            <seg n="7721bcab">
              Likaså kan det finnas fall där en person har en anmärkning i
              belastningsregistret som inte på något sätt är relevant för uppdraget
              som god man. Det måste alltid handla om en prövning i det enskilda
              fallet. Nu kommer det trots allt ett förslag, och det träder i
              kraft samtidigt som den här lagen.
            </seg>
            <seg n="f92f35f1">
              Jag vill betona att överförmyndaren har ett stort ansvar när
              det gäller att se till att den som får ett sådant här förordnande
              är lämplig som person och är beredd att verkligen ta ansvar för
              barnet och jag vill betona ansvaret för barnet. Den gode mannen
              måste hela tiden agera utifrån det enskilda barnets bästa.
            </seg>
            <seg n="82d658c9">
              Eftersom det handlar om barn som är ensamma krävs det av den
              gode mannen att hon eller han utför många av de uppgifter som
              barnets föräldrar annars skulle ha tagit hand om. Det här betyder
              också att överförmyndaren måste se till att den gode mannen inte
              har så många uppdrag att det går ut över barnets bästa. Det här
              är något som betonas både i propositionen och i utskottets betänkande.
              Ni är några som har reserverat er där.
            </seg>
            <seg n="119e5e00">
              Vänsterpartiet drev väldigt hårt i förhandlingen om den här propositionen
              frågan om en siffra. Men under beredningsarbetet kom vi fram till
              något annat. Jag tror inte att det är lämpligt att ha en exakt
              siffra som sätter gräns för hur många uppdrag en god man kan ha.
              Precis som alla andra barn kan dessa barn ha skiftande behov.
              Men överförmyndaren kanske bör reagera om personen i fråga livnär
              sig på sin verksamhet som god man. Jag vet att sådant förekommer,
              och jag är mycket kritisk till det.
            </seg>
            <seg n="3f17669b">
              Att barn har skiftande behov betyder kanske att en god man bara
              kan ha hand om max tre eller fyra barn medan en annan god man
              som har hand om barn som inte har lika stora behov kanske kan
              sköta sex barn. Alltså vore det olyckligt med en gräns eftersom
              man måste utgå från det enskilda barnets behov, och att behoven
              är skiftande får vi aldrig glömma bort.
            </seg>
            <seg n="06c4f016">
              Att belägga den gode mannen med tystnadsplikt är inte något som
              jag eller utskottsmajoriteten tycker är önskvärt. Det kan leda
              till att barnets bästa inte tillgodoses. Däremot är det självklart
              att en god man ska bete sig på ett sådant sätt att barnet får
              förtroende för personen. Vad ska man annars med en god man till?
              En förälder har inte tystnadsplikt när det gäller det egna barnet.
              Överförmyndaren måste se till att den person som utses till god
              man har rätt förutsättningar för att klara av uppdraget. Det tycker
              jag är en ytterst viktig signal som vi här i riksdagen måste ge.
            </seg>
            <seg n="4e0bc2da">
              Den person som tar på sig ett sådant här uppdrag måste vara införstådd
              med vad det innebär. Det är just på grund av att ett uppdrag som
              god man kan variera så mycket som det heller inte är bra att i
              lag ytterligare förtydliga vad godmanskapet innebär. Det kan i
              värsta fall leda till motsatsen och till feltolkningar som är
              negativa för barnet. Och det vill väl inte någon av oss här i
              kammaren.
            </seg>
            <seg n="0190b6b5">
              Förslaget om en uppdelning av ansvaret för de ensamkommande barnen
              mellan Migrationsverket och kommunerna, alltså det som riksdagen
              har beslutat att tillkännage för regeringen, kommer upp för ställningstagande
              till hösten.
            </seg>
            <seg n="e02f61d3">
              Herr talman! Jag vill avsluta med att passa på att ifrågasätta
              själva benämningen god man. Det är säker flera av oss som tycker
              att benämningen god man inte är så självklar. Man fortsätter att
              ha en manlig beteckning på ett förordnande. Jag förstår att detta
              också hör ihop med ombudsmannaförfarandet och att man utifrån
              det tycker att man ska fortsätta att kalla det för godmanskap.
              Jag tycker att det är dags att vi ifrågasätter vad vi kallar saker
              och ting för.
            </seg>
          </u>
          <note n="63caf9ff">
            Herr talman! Med detta vill jag yrka bifall till propositionen
            och till förslaget i lagutskottets betänkande och avslag på reservationerna.
          </note>
          <note type="speaker" n="4664d299">
            Anf. 240 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-30253cdcf862101e-3" n="1a02378a">
            <seg n="a4821f84">
              Herr talman! När vi i alliansen diskuterade det här betänkandet
              var vi överens om att vi var trötta på att regeringen inte hade
              kommit med något långt tidigare. Alla instanser, och till och
              med Migrationsverket, har ju påvisat problemet med de ensamkommande
              barnen. Därför kunde vi nu inte tillåta dessa svävande beteckningar
              som att en god man ska tillsättas så snart som möjligt, att den
              gode mannen ska jobba utifrån barnets bästa och att överförmyndaren
              ska ha rätt att begära utdrag ur belastningsregistret.
            </seg>
            <seg n="1685efcc">
              Här rör det sig om ensamkommande barn som är mer utsatta än någon
              annan människa, skulle jag vilja säga. Ett ensamkommande barn
              som kommer till ett främmande land och inte kan språket är ju
              totalt överlämnat till människors goda vilja. Varför ska vi just
              då släppa på kravet på precisa, tydliga mål och ansvar som människor
              ska uppfylla så att vi också kan utkräva ett ansvar? Är det inte
              detta det har handlat om när 1 500 barn flyter omkring och 48
              barn försvinner? De har avvikit, säger myndigheterna. Och vi har
              ingen som vi kan utkräva ett tydligt ansvar av för att 48 barn
              är borta. Det är detta det här handlar om.
            </seg>
            <seg n="c101019c">
              Inom 24 timmar ska en god man tillsättas. Man ska kunna kräva
              att den gode mannen har kvalifikationer för att kunna möta barn,
              det vill säga inte finnas med i belastningsregistret precis som
              lärare och alla andra. Vi ska ha en tydlig uppgift och roll för
              den gode mannen så att vi vet att den här gode mannen faktiskt
              är en god man för barnet. Vi vill dessutom att den gode mannen
              ska ha tystnadsplikt. Vi kräver en tydlighet i denna uppgift,
              och det ställer varken Vänsterpartiet eller Socialdemokraterna
              upp på. Vad är det som händer?
            </seg>
          </u>
          <note type="speaker" n="b2fdfe88">
            Anf. 241 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-ee024a9a0d77c236-1" n="146762f8">
            <seg n="c2b04780">
              Herr talman! Ja, Yvonne Andersson, vi talar om goda män och kvinnor
              i rollen som gode män, inte om onda män och kvinnor. Jag tycker
              att Yvonne Andersson nu gör sig skyldig till att lägga en mindre
              tyngd vid det uttalande som utskottet gör och vid det som står
              i propositionen. Det är ingen här inne och ingen i majoriteten
              som över huvud taget har sagt att det inte ska vara några precisa
              siffror och att det här inte är viktigt. Vi har tvärtom alla påpekat
              hur viktigt det är. Jag poängterade flera gånger i mitt anförande
              hur viktigt det är att de här frågorna tas om hand på ett väldigt
              seriöst sätt. Det här är inte någonting som en överförmyndare
              bara kan vifta bort. Det ställs särskilda krav och det finns ett
              särskilt ansvar när en tingsrätt eller en överförmyndare tillsätter
              en god man.
            </seg>
            <seg n="96a5d83a">
              Men, Yvonne Andersson, ni har ju begärt, att man ska kolla upp
              de gode männen i belastningsregistret, vilket nu också kommer
              att ske. Vad händer när det tar lite längre tid? Är inte ni intresserade
              av att det handlar om kvalitet? Tror ni att man kollar belastningsregistret
              på två minuter och sedan inom några timmar både har kollat belastningsregistret
              och hittat den lämpliga personen? Tänk också på hur det ser ut
              i kommunerna! Vi måste hitta de allra lämpligaste personerna för
              att hand om de här barnen. Det kan inte vara vilken god man som
              helst.
            </seg>
            <seg n="376b273b">
              I mitt anförande tog jag också upp att jag är väldigt kritisk
              till hur vissa av de gode männen hanterar sitt uppdrag. Sådana
              ska inte ha med barn att göra.
            </seg>
          </u>
          <note type="speaker" n="b0b01517">
            Anf. 242 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-30253cdcf862101e-4" n="1a02378a">
            <seg n="529dbff4">
              Herr talman! Det handlar inte enbart om tid när ni säger så.
              Det handlar om vilka resurser som prioriteras på olika områden.
              Det handlar om hur mycket resurser vi sätter in för att det ska
              bli bra när man tillsätter en god man.
            </seg>
            <seg n="841bf44b">
              Har man lagt lite krut på att det här måste fram inom 24 timmar
              och har man det kravet på sig är jag säker på att överförmyndare
              och andra med största sannolikhet vaskar fram riktig bra gode
              män som de har i beredskap när de här barnen kommer. Vi vet att
              flera hundra asylsökande barn kommer varje år. Inte börjar man
              söka efter en bra god man till de här barnen först när de har
              kommit.
            </seg>
            <seg n="0c1b77e7">
              Hur olika barn än är så har ett utsatt barn som kommer ensamt
              från ett annat land till Sverige ett oerhört stort behov av mycket
              kvalificerad hjälp. Det kan inte vem som helst ge. Därför ska
              rollen som god man vara tydlig, och man ska veta vad som krävs.
              De ska ha tystnadsplikt för att barnet ska kunna få förtroende
              för dem. Dessutom ska en god man tillsättas inom 24 timmar och
              inte finnas i belastningsregistret. Är inte det en tydlighet från
              vår sida? Varför ställer inte ni upp på det om ni tycker att det
              är lika viktigt som vi tycker?
            </seg>
            <seg n="eb7025b7">
              Herr talman! Det Tasso Stafilidis egentligen säger här är att
              det inte är så viktigt. Ni försöker lura fram det och säga det
              i debatten så att människor blir nöjda. Men ni skriver det inte
              i betänkandet. Det hade varit urenkelt för er att säga på utskottets
              sammanträde att ni ställer upp på de här yrkandena från kamraterna
              i lagutskottet eftersom ni tycker att det är lika viktigt. Det
              kunde ni ha fört in. Då hade vi sluppit de här reservationerna
              som en enad allians ställer sig bakom därför att vi tycker att
              de ensamkommande barnen är viktiga.
            </seg>
          </u>
          <note type="speaker" n="d9e9d8cd">
            Anf. 243 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-1026528ef52adc6c-0" n="146762f8" next="i-fe89f070151a9637-0">
            <seg n="2cf3fb69">
              Herr talman! Ja, kära kamrater i lagutskottet! Det kan ju också
              vara så att vi inte är oense i det här fallet. Det låter ju som
              om vi skulle vara det, men vi har precis samma inställning. Vi
              har tyckt att de förslag som ni har lagt fram har motsatt effekt
              mot vad ni försöker påstå. Dessutom har vi förslaget att man ska
              ha ett speciellt antal, men det är Centerpartiet som har begärt
              det. Det var inte hela alliansen, utan bara en liten klöver.
            </seg>
            <seg n="94f0269e">
              De regler som ska gälla ska inte kunna misstolkas. Om Yvonne
              Andersson vet hur verkligheten ser ut i kommunerna när det gäller
              tillgången på gode män tror jag inte att Yvonne Andersson så tydligt
              hade sagt att det är hur enkelt som helst att vaska fram en god
              man åt ett barn inom 24 timmar.
            </seg>
            <seg n="2b13e722">
              I vissa kommuner kan det vara hur enkelt som helst. De kanske
              står på rad för att kunna ta hand om de här behövande barnen.
              Men om vi ska utgå från det enskilda barnets bästa och det enskilda
              barnets behov, måste vi då inte ha utrymme att se till att det
              blir det allra bästa möjliga? Jag vill inte se en ordning där
              vi först väljer en god man som sedan visar sig inte kunna fixa
              det här, för att barnet över huvud taget inte kan få någon kontakt
              och för att den gode mannen är olämplig, bara för att man ska
              ha fixat det inom en viss tid. Efter ytterligare några dagar märker
              man att det är helt omöjligt. Jag hoppas självklart att det ska
              ske fortare än 24 timmar, men vi måste utgå från kvalitet.
            </seg>
          </u>
          <note n="1e0b05fe">
            Anf. 244 MIA FRANZÉN (fp) replik:
          </note>
          <u who="tasso_stafilidis_3a55e9" xml:id="i-fe89f070151a9637-0" n="146762f8" prev="i-1026528ef52adc6c-0">
            <seg n="9f07191a">
              Herr talman! Man kan inte undgå att känna ett visst gnällbehov.
              Tasso Stafilidis kallar våra reservationer för gnäll. Men det
              händer faktiskt att även Vänsterpartiet då och då i den här riksdagen
              i sådana fall gnäller till. Det som är mest spännande är att först
              säger Tasso Stafilidis att våra reservationer är gnäll, sedan
              hävdar han att Socialdemokraterna med stöd av Vänsterpartiet och
              Miljöpartiet kommer att införa detta gnäll alldeles utan att riksdagen
              fattar beslut om det. Jag vill nog inte säga gnäll men däremot
              konstruktiv kritik som man har tagit åt sig och alltså tänker
              införa.
            </seg>
            <seg n="901aac98">
              Om man nu ändå tänker införa möjligheten till utdrag ur belastningsregistret,
              vilket är väldigt positivt, varför då inte yrka bifall i dag till
              reservation nr 4? Då får vi ett enigt sammanhållet riksdagsbeslut
              på detta.
            </seg>
          </u>
          <note type="speaker" n="3537d9b2">
            Anf. 245 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-1026528ef52adc6c-1" n="146762f8" next="i-fe89f070151a9637-1">
            <seg n="8efb740d">
              Herr talman! Tänk om vi kunde förenkla världen såsom Mia Franzén
              vill att vi ska göra! Det vore jättelätt. Jag skulle nog kunna
              vara världens hjälte om jag först gick in och tittade och såg
              att det här och det här kommer att läggas fram nästa vecka, och
              veckan därefter så kommer det förslaget, och så kommer det här
              och det här. Då skriver jag lite motioner och lite yrkanden och
              så vidare, och så låtsas jag att det är mina förslag, och så låtsas
              jag att det är tack vare att jag har lagt fram dem som de kommer
              upp. Men det är ju faktiskt så att frågan om belastningsregistret
              har utretts. Det är ingenting som har kommit upp tack vare era
              motioner. Det är något som har diskuterats under lång tid. Så
              det är inte på grund av era motioner som det här förslaget och
              den här förordningen kommer att träda i kraft samtidigt med lagförslaget.
              Då har ni för stora tankar om er själva, måste jag säga.
            </seg>
            <seg n="e0358079">
              Jag är ledsen om du har tagit illa upp just för att jag säger
              att det är gnäll. Men jag uppfattar det som gnäll när man lyfter
              upp förslag som redan finns. När jag reserverar mig, herr talman,
              försöker jag lyfta upp reservationer och ställningstaganden som
              utskottet inte vill göra, när utskottet inte vill ta ställning
              i en fråga. Men ni går in och reserverar er på flera punkter som
              dels är tillgodosedda, dels som nu med den här förordningen. Det
              står ju i betänkandet klart och tydligt att frågan bereds och
              kommer att lösas. Men då litar ni inte på det heller, och så har
              ni era reservationer, och så tycker ni att det är konstigt att
              vi inte stöder dem, nu när det här ändå kommer att träda i kraft.
            </seg>
          </u>
          <note n="e7fa1080">
            Anf. 246 MIA FRANZÉN (fp) replik:
          </note>
          <u who="tasso_stafilidis_3a55e9" xml:id="i-fe89f070151a9637-1" n="146762f8" prev="i-1026528ef52adc6c-1">
            <seg n="e97c1d59">
              Herr talman! Om vi ständigt skulle nöja oss med att en fråga
              bereds när det står så i ett betänkande då skulle vi inte ha någonting
              att säga i övrigt i riksdagen, Tasso Stafilidis. Det är mycket
              som bereds, mycket är på gång, och mycket händer och ligger på
              skrivbord hit och dit. Men, Tasso Stafilidis, du är lite av en
              hjälte som nu säger att det är på gång. Jag tycker inte att det
              vore att ha för höga tankar om sig själv att anse att man har
              varit med och bidragit till något som är positivt. Jag ser inte
              det som att roffa åt sig äran. Det är inte det som är viktigt.
              Det viktiga är att vi får till stånd något som är bra för de barn
              som kommer ensamma hit. Därför är vi också väldigt positiva till
              det här betänkandet.
            </seg>
            <seg n="e5181abd">
              Men man blir lite förvånad att man måste dröja någon vecka med
              att införa möjligheten att begära utdrag ur belastningsregistret
              när vi i dag fattar beslut om det här betänkandet, att man måste
              vänta någon vecka eller två och så fatta beslut vid sidan av riksdagen
              när det har varit uppe här, man har diskuterat det här, och man
              egentligen är enig om det. Varför inte också ett enigt riksdagsbeslut,
              Tasso Stafilidis?
            </seg>
          </u>
          <note type="speaker" n="8a7d06fe">
            Anf. 247 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-ee024a9a0d77c236-2" n="146762f8">
            <seg n="7402cee5">
              Herr talman! Jag tycker ändå att det är märkligt. Vi är ju ense
              om frågan. Det råkar vara så att regeringen på egen hand kan ändra
              i förordningarna. Varför ska man gå och vänta på riksdagsbeslut?
              Jag förstår inte vad skillnaden skulle vara. Utskottet säger att
              det är okej att göra det. Jag har höjt ett varningens finger och
              sagt att utdragen ur belastningsregistret inte får bli som det
              har blivit inom skolan, att alla sätter sig ned och tycker att
              nu har vi ordnat det här, och nu är det jättebra, och så struntar
              man i att hitta ännu fler verktyg för att kunna skydda barnen,
              som i det här fallet. För det måste man göra. Belastningsregister
              är bara en del av det hela. Överförmyndarna och tingsrätterna
              måste se till att hitta en massa andra olika verktyg för att kunna
              garantera den höga kvaliteten för de gode män som ska ta hand
              om de här barnen.
            </seg>
            <seg n="434f8695">
              Regeringen beslutar om förordningar. Det blandar inte vi oss
              i. Utskottet har talat om att man vill samma sak, men det kommer
              att komma ändå. Jag förstår inte skillnaden, framför allt inte
              nu när ni har fått reda på här i dag att ändringen ska ske och
              att den sker samtidigt som lagen träder i kraft. Det tycker jag
              ändå är besked nog som jag hade nöjt mig med och varit oerhört
              glad över, vilket jag också är, men jag menar om jag hade varit
              i Mia Franzéns kläder.
            </seg>
          </u>
          <note type="speaker" n="44a581bb">
            Anf. 248 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-806596249a20c4a7-26" n="79602c91">
            <seg n="f5dd990a">
              Herr talman! Det här är en fråga som verkligen förtjänar en het
              debatt, även om jag för egen del kanske skulle tycka att en sådan
              skulle komma lite orättvist just nu. Jag får till protokollet
              ursäkta eventuell svårighet att fokusera. Jag vet inte vilken
              debatt i ordningen jag deltar i i dag. Jag har åtminstone varit
              i kammaren sedan kl. 9 i morse på grund av att jag också är ledamot
              i konstitutionsutskottet.
            </seg>
            <seg n="77cae541">
              Herr talman! Vad menar jag med att det här är en fråga som förtjänar
              en het debatt? Jo, egentligen skulle man kunna inskränka ett anförande
              om det här betänkandet och den här propositionen till ett endaste
              ord. Man skulle kunna välja att enbart utbrista i: Äntligen!
            </seg>
            <seg n="04ef1e04">
              Det är tyvärr inte så att arbetet på myndigheter eller i regeringen
              gentemot de barn som kommer ensamma till vårt land har kännetecknats
              av speciellt mycket ansvarstagande. Problemet med de ensamkommande
              barnen har varit känt flera år. Vi har under flera års tid fått
              rapporter från Migrationsverket som de själva inte har gjort speciellt
              mycket åt, ska väl tilläggas. Men det har trots allt varit rapporter
              från Migrationsverket om att det kommer barn ensamma till vårt
              land, om att det finns en oklarhet om vilka som ansvarar för dessa
              ensamkommande barn och att det händer att ensamkommande barn försvinner
              utan att vi vet vart de tar vägen.
            </seg>
            <seg n="fa54fde9">
              Tidigare talare i den här debatten har pekat på det absurda i
              detta, att vi i 2000-talets Sverige får barn flyende från de värsta
              situationer till vårt land, och sedan försvinner de utan att vi
              vet vart de tar vägen. Bara att det finns en misstanke om att
              ett endaste av dessa barn kan ha hamnat i människohandel eller
              på annat sätt ha utsatts för ytterligare övergrepp är nog för
              att propositionen skulle ha kommit för länge sedan.
            </seg>
            <seg n="2f359e66">
              Det är på den grunden jag menar att den här frågan förtjänar
              en het debatt. Men nu är trots allt propositionen här. Inte minst
              genom socialförsäkringsutskottets försorg väntar vi en proposition,
              ett förslag, som ytterligare tydliggör att ansvaret för de här
              barnen ligger på kommunerna. Det ska inte på något sätt gå att
              ifrågasätta var ansvaret för de här barnen ligger, för att den
              framtida politiken inte ska kännetecknas av brist på ansvarstagande.
            </seg>
            <seg n="40c0d008">
              Därför menar jag att även om frågan förtjänar en het debatt med
              hårda motsättningar gör inte just propositionen och de förslag
              som finns i den det. De är faktiskt bra.
            </seg>
            <seg n="747f3a41">
              Låt mig, herr talman, peka på några saker som jag tycker är bra
              i propositionen och som hittills inte har kommit upp i debatten.
            </seg>
            <seg n="3a335bd5">
              Det tydliggörs mycket klart i propositionen att det förhållandet
              att det utses en särskilt förordnad god man och en särskild vårdnadshavare
              inte ska påverka någon asylprocess. Det får alltså inte vara så
              att eventuella biologiska föräldrar i ett senare skede får sin
              asylprocess påverkad genom att det här barnet redan har fått en
              vårdnadshavare utsedd i Sverige. Asylprocessen är en sak. Det
              förordnande vi sysslar med här är en annan sak.
            </seg>
            <seg n="c312d8f5">
              Jag tror att det är viktigt för riksdagsprotokollet att det blir
              mycket tydligt, för det är tydligt i propositionen.
            </seg>
            <seg n="4228bdc7">
              En annan sak som är tydlig i propositionen är att det i den gode
              mannens uppgifter i princip alltid ligger att söka uppehållstillstånd
              för barnet. Jag kan se ytterst få tillfällen då det inte skulle
              vara för barnets bästa och ligga i barnets intresse att det söks
              ett uppehållstillstånd och att barnet finns i asylprocessen.
            </seg>
            <seg n="d7906676">
              Det borde vara självklart att det i princip i vartenda fall söks
              uppehållstillstånd för barnet. Om någon av oss skulle upptäcka
              att så inte är fallet krävs lagändringar så att det blir obligatoriskt
              att i vartenda fall söka uppehållstillstånd för barnet.
            </seg>
            <seg n="bbdba2c9">
              Herr talman! Låt mig nämna något om två reservationer som jag
              tycker är mycket intressanta i betänkandet. Tidigare har jag delat
              de åsikterna fullt ut, men efter att ha tittat närmare på frågan
              är jag lite tveksam till dem.
            </seg>
            <seg n="fec620a3">
              Den första reservationen handlar om det som kallas 24-timmarsfrist.
              Det innebär att sätta en absolut tidsgräns för när en god man
              ska vara utsedd.
            </seg>
            <seg n="6a217db9">
              Jag tror att vi alla inser att det kan finnas problem med den
              typen av reglering. Det kan vara så man i vissa kommuner inte
              lyckas uppnå detta i tid inte av någon annan anledning än att
              man letar efter den bästa möjliga gode mannen för barnet.
            </seg>
            <seg n="393de5b3">
              Det kan vara så att det krävs något mer än 24 timmar för att
              man ska hitta en god man som inte redan har för många uppdrag
              det är en annan risk. Jag tror, och är ganska övertygad om, att
              den bästa skrivningen och bästa möjliga lagtexten är att det ska
              utses skyndsamt. Det bör innebära att det i stort sett alltid
              är utsett inom 24 timmar. Det är också tydligt i propositionen
              och i förarbetena till lagstiftningen.
            </seg>
            <seg n="5dd166fd">
              Skulle det visa sig att detta inte blir det verkliga förhållandet
              och att myndigheterna inte tillräckligt snabbt utser finns en
              extraordinär granskning av Justitieombudsmannen som givetvis ska
              kolla det. Jag uppmanar den som följer en sådan flykting att lämna
              in en anmälan till Justitieombudsmannen så att vi kan få en tydlighet
              där och att skyndsamhet verkligen råder. I sådant fall finns ju
              också möjlighet att återkomma med förslag till lagändringar.
            </seg>
            <seg n="beb6fd6e">
              Jag känner att det är tryggt att den borgerliga minoriteten reserverar
              sig. Om det visar sig att det behövs kan vi bli åtminstone fem
              partier som gör ett sådant tillkännagivande. Troligtvis blir vi
              sju, om behovet finns. Den möjligheten finns från början.
            </seg>
            <seg n="811c626e">
              Herr talman! En annan fråga som jag skulle vilja peka på är det
              som står i punkt 5 i betänkandet om antal förordnanden.
            </seg>
            <seg n="d66ff36a">
              Jag var tidigare, precis som Tasso, inne på linjen att det kunde
              vara rimligt att ha en gräns för antal förordnanden. Det finns
              dock en risk med att sätta sådana gränser i lagstiftningen. Sätter
              man dem för lågt finns risken att det i några kommuner inte finns
              tillräckligt många gode män. Då blir det problem med att uppfylla
              skyndsamheten. Sätter man dem för högt finns risken att de blir
              vägledande, och att man ute på myndigheterna säger: Det står i
              lagen att det ska vara högst sex förordnanden. Den här personen
              har bara fyra, så vi kan ge honom två förordnanden till.
            </seg>
            <seg n="a5bb8e54">
              Det kanske är totalt orimligt att i det fallet ge två förordnanden
              till eftersom det är fyra barn som har fruktansvärda saker i bagaget
              och att man inte klarar mer där.
            </seg>
            <seg n="042844b1">
              Det finns en risk med att sätta siffror och antal i lagtexten.
              Därför tror jag, och är ganska säker på, att det är uppfyllt genom
              det som står såväl i propositionen som i betänkandetexten och
              i utskottets ställningstagande, nämligen att det bör vara en av
              de mest avgörande frågorna om man bedömer lämpligheten för den
              gode mannen.
            </seg>
          </u>
          <note type="speaker" n="f23ed2f3">
            Anf. 249 VIVIANN GERDIN (c):
          </note>
          <u who="viviann_gerdin_a081ff" xml:id="i-4fa79c2ded50aefb-0" n="f5c53d1a">
            <seg n="5ef0de2a">
              Herr talman och ledamöter! Med anledning av att jag kom sist
              och har lyssnat på detta tänker jag att mitt tal får utgå, och
              jag försöker ge några kommentarer utifrån det som har sagts.
            </seg>
            <seg n="d6ee7bf2">
              Jag ska börja med att säga att jag står bakom alla centerreservationer
              och våra ställningstaganden, men jag vill också för tids vinnande
              yrka bifall till reservation 4 som handlar om belastningsregistret.
            </seg>
            <seg n="599fe747">
              Jag vill börja med att kommentera den med anledning av vad Tasso
              Stafilidis sade. Han sade att han inte kan förstå varför vi har
              en reservation, och att det här är så gott som klart.
            </seg>
            <seg n="17dce692">
              Jag blir väldigt förvånad över att det under den korta tid som
              har varit från det att lagutskottets betänkande har justerats
              till att vi står här i kammaren har skett en förskjutning så att
              det är så gott som klart.
            </seg>
            <seg n="1f098c5f">
              Jag instämmer i vad Mia Franzén tidigare sade, nämligen att det
              bästa väl ändå vore att man från majoriteten biföll reservation
              4. Andemeningen är ju tydligen på något sätt ändå att det ska
              vara möjligt för en överförmyndare i förordnandet av god man att
              få ett utdrag ur belastningsregistret.
            </seg>
            <seg n="f1a853e1">
              Jag tycker att debatten har varit något märklig.
            </seg>
            <seg n="694c8050">
              Jag vill återkomma till frågan om tidsgräns. Från Centerpartiet
              hade vi väckt en motion om att det skulle finnas en beredskap
              och att god man skulle utses omedelbart. Övriga i alliansen hade
              lagt förslag på 24 timmar. Vi har tyckt att det faktiskt handlar
              om nästan samma sak, så vi har en gemensam reservation där. Omedelbart
              kan ju vara 24 timmar.
            </seg>
            <seg n="01e919ac">
              Det här arbetet ska ju ske i förväg. Jag ser inga svårigheter
              alls. Det måste ute i kommunerna finnas planering och beredskap.
              Man måste ta reda på vilka som är lämpliga och vilka som vill
              och har intresse av att vara gode män. Då har man några att tillgå
              när man står inför det faktum att man behöver en god man till
              ett barn som kommer. Det är ett förberedelsearbete. Då är det
              inga problem att inom 24 timmar förordna en god man.
            </seg>
            <seg n="90f165e3">
              I reservation 5 har vi tagit upp frågan om antal förordnanden
              som Gustav Fridolin nämnde. Vi har inte angett något exakt tal.
              Det är svårt. Vi har velat påpeka att det inte är lämpligt att
              ha för många förordnanden. Det gör vi utifrån de erfarenheter
              som finns av att en god man har väldigt många. Det finns, precis
              som Tasso Stafilidis sade, gode män som fungerar alldeles ypperligt
              och gör ett fantastiskt jobb. Det finns också några som har alldeles
              för många förordnanden och inte hinner med de åtaganden de har.
            </seg>
            <seg n="7bec9b20">
              Därför har vi velat lyfta fram som en rekommendation att man
              ska tänka över detta och beakta det när man utser god man. Man
              ska bedöma hela den situation som denne gode man har och tänka
              på hans arbetsförhållanden. Det är ju inte enbart pensionärer
              som är gode män utan också de som har ett arbete vid sidan om.
              Vi tycker att det är oerhört viktigt.
            </seg>
            <seg n="2328ba4b">
              Jag vill också säga att det är många jättebra förslag, och att
              det är bra att det här äntligen finns. Vi är väldigt glada över
              att regeringen har lagt det här förslaget, men vi känner oss otillfredsställda
              med att man inte har velat vara tydligare när det gäller omedelbart
              eller tidsgränsen. Skyndsamt och så snart som möjligt är väldigt
              flytande. Just därför står vi bakom de reservationer som finns.
            </seg>
          </u>
          <note type="speaker" n="beeb2dd9">
            Anf. 250 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-27" n="79602c91">
            <seg n="8e9a40ea">
              Herr talman! Det händer att jag debatterar flyktingfrågor här
              i kammaren. Det låter kanske som om jag debatterar allting hela
              tiden, men det finns faktiskt en ansvarsuppdelning också i den
              gröna gruppen.
            </seg>
            <seg n="6f59977c">
              Det händer att flyktingfrågorna hamnar på mig. Jag har befunnit
              mig i de här diskussionerna i socialförsäkringsutskottet ett antal
              gånger. Det är då vanligare, det ska erkännas, att vi bildar allians
              och ibland till och med majoritet med Centerpartiet än att vi
              har ett samarbete med Socialdemokraterna. Det är så flyktingpolitiken
              har utvecklats i Sverige. Jag hoppas att den här propositionen,
              och även den proposition som nu har lagts fram om en ny instans-
              och processordning, markerar en nystart där vi går åt ett annat
              håll och sakta men säkert börjar flytta oss mot en humanare flyktingpolitik.
              Det skulle kännas tryggt.
            </seg>
            <seg n="231e449b">
              Detta gör givetvis att jag alltid studerar borgerliga reservationer
              och förslag inom flyktingområdet med en ganska stor positivitet
              från början och tänker: Ja, men det här kan nog vara vettigt.
              Ni kan komma med vettiga invändningar, som Mia Franzén sade, och
              en konstruktiv kritik som är värd att ta på allvar.
            </seg>
            <seg n="dcddeed1">
              Men just eftersom vi ofta utarbetar olika saker tillsammans till
              exempel har vi legat bakom de här tillkännagivandena i socialförsäkringsutskottet
              tillsammans är det väldigt viktigt att den politik vi för hänger
              ihop. Jag ser ett problem i att det kanske inte riktigt hänger
              ihop att säga:
            </seg>
            <seg n="68497769">
              Det finns en risk att det kommer att brista i någon av de här
              delarna, och då bör inte alla delar vara lag. Då är det bättre
              att ha lagen så här: Detta ska ligga på kommunerna det finns ingen
              rimlighet i någonting annat. De ska utses så skyndsamt som möjligt
              i lagtekniska sammanhang är skyndsamt en väldigt stark terminologi,
              som jag har förstått det. Det ska också vara klart angett att
              en god man inte ska få för många uppdrag.
            </seg>
            <seg n="9774d6f9">
              Detta är faktiskt vad som står i förslaget. Jag ser ingen större
              skillnad mellan reservationen och utskottsmajoriteten.
            </seg>
          </u>
          <note type="speaker" n="75ca5e2a">
            Anf. 251 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-4fa79c2ded50aefb-1" n="f5c53d1a">
            <seg n="0a36833e">
              Herr talman! Jag instämmer i mångt och mycket med vad Gustav
              Fridolin säger då det gäller just hanteringen av asylärenden.
              Alla de brister som har framkommit under åren har varit horribla.
              Jag tror också att alla håller med mig om att vi berörs särskilt
              mycket när det handlar om barn.
            </seg>
            <seg n="49cbe34e">
              Jag tyckte att det var mycket häpnadsväckande när vi första gången
              fick höra talas om att barn har försvunnit i Sverige. Vi tycker
              att vi lever i ett väldigt välordnat samhälle där vi tar hand
              om alla på ett bra sätt och ingen skulle kunna slinka ur det system
              vi har, men tydligen har vi stora brister i detta. Det är därför
              vi välkomnar det här förslaget.
            </seg>
            <seg n="9dc52b2d">
              Men vi tycker ändå jag står fast vid det att det är lite otydligt
              med just detta så snart som möjligt. Det kan man faktiskt dra
              på ganska ordentligt. Har man en god beredskap ute i kommunerna,
              vilket vi har förordat, är det också planerat och förberett för
              att ta hand om det här barnet eller för att överförmyndaren förordnar
              en god man. Jag ser inga svårigheter med att då också utse den
              här gode mannen. Det kan man mycket väl göra inom de 24 timmarna.
            </seg>
            <seg n="feca346f">
              När det gäller belastningsregistret tycker jag att det är oerhört
              viktigt, särskilt för att skydda barnen detta är ju ett starkt
              skydd för barn att man har möjlighet att få utdrag ur detta register
              och då se personer som inte är lämpliga att ta hand om barn. Men
              sedan måste man naturligtvis hantera dessa register med försiktighet.
              Det förutsätter jag att en överförmyndare verkligen är medveten
              om.
            </seg>
          </u>
          <note type="speaker" n="2818ddbf">
            Anf. 252 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-806596249a20c4a7-28" n="79602c91">
            <seg n="6b5c8e2b">
              Herr talman! Jag hade ingen tro på att jag skulle lyckas få Viviann
              Gerdin att byta åsikt eller bestämma sig för att rösta på ett
              annat sätt i morgon när vi har votering om det här.
            </seg>
            <seg n="ef191a30">
              Som jag sade tidigare kan jag när det gäller 24-timmarsfristen
              tycka att det är ganska bra att de borgerliga partierna reserverar
              sig. Det lämnar en öppning: Skulle det visa sig att denna tydlighet
              i lagen behövs vilket jag inte tror, men jag kan ju ha fel kan
              vi få till stånd ett sådant tillkännagivande i ett senare skede.
            </seg>
            <seg n="1fc299a0">
              När det gäller frågan om så snart som möjligt, en av de två frågor
              jag har återkommit till, vill jag återigen säga att skulle det
              visa sig att det finns några problem där, att det i flera fall
              inte blir ett förordnande inom 24 timmar, har vi två vägar att
              gå dels den jag nyss nämnde, ett tillkännagivande från riksdagen
              om en ändring, dels den extraordinära granskning som Justitieombudsmannen
              utför. Det är viktigt att detta någonstans finns med i tankebilden:
              Skulle det visa sig att detta inte blir tydligt och utarbetat
              kommer Justitieombudsmannen att titta på det. Då kommer de som
              inte har utarbetat detta i tillräckligt god tid att göra det.
            </seg>
            <seg n="f49d39ee">
              Jag håller helt med Viviann om att kommunerna ska ha en beredskap
              för att utse gode män. Verkligheten är dock tyvärr sådan att det
              i de flesta kommuner inte kommer att komma några ensamkommande
              barn alls, och sedan kan det komma väldigt många till någon kommun
              under ganska kort tid. I den situationen kommer beredskapen att
              vara väldigt svårt att ordna.
            </seg>
            <seg n="f2718a37">
              Vad gäller antalet förordnanden vidhåller jag det jag sagt tidigare.
            </seg>
          </u>
          <note type="speaker" n="fdaf2667">
            Anf. 253 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-4fa79c2ded50aefb-2" n="f5c53d1a">
            <seg n="0cb0f4a2">
              Herr talman! Jag vill bara kort säga om antalet förordnanden
              att vi tycker att det är så väldigt speciellt då det gäller god
              man för ensamkommande barn eftersom dessa barn är så utsatta och
              utlämnade. Många de allra flesta, skulle jag tro har också traumatiska
              upplevelser med sig. De behöver därför ha en fast vuxen person
              utöver de personer de kommer i kontakt med inom Migrationsverkets
              institutioner.
            </seg>
            <seg n="70a45b25">
              En fråga som jag också tycker att man måste granska närmare är
              boendet för dessa ensamkommande barn, men den får vi återkomma
              till senare.
            </seg>
          </u>
          <note type="speaker" n="4daf6489">
            Anf. 254 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-ee024a9a0d77c236-3" n="146762f8">
            <seg n="6fed9caa">
              Herr talman! Ibland kan det vara bra att läsa innantill. Det
              vill jag uppmana fler att göra. Jag tänkte också passa på att
              göra det, herr talman, och citera vårt eget betänkande på s. 12:
            </seg>
            <seg n="0084e767">
              Enligt vad utskottet har erfarit bedrivs arbetet med den inriktningen
              att en sådan möjlighet skall införas och att erforderliga förordningsändringar
              skall kunna beslutas i samband med att den nu föreslagna lagstiftningen
              träder i kraft. Det handlar alltså om belastningsregistret.
            </seg>
            <seg n="8b8126ca">
              Både Viviann Gerdin och hennes allianskamrater har varit uppe
              och beklagat sig: Det har varit så otydligt. Varför har ni inte
              talat om detta? Varför kan ni inte hänga med på reservationen?
              Men det står ju tydligt i betänkandet, Viviann Gerdin, att arbetet
              är så pass långt gånget att förordningen kommer att träda i kraft
              samtidigt som detta. Jag deklarerade också i talarstolen att det
              nu är så gott som klart och kommer att träda i kraft, vilket vi
              alltså redan hade aviserat i utskottsmajoritetens text. Ändå nöjer
              ni er inte med det utan tycker att det blir lite taskigt från
              vår sida när vi gnäller över att ni håller på och gnäller på att
              vi inte är tillräckligt tydliga. Jag vill ändå påstå att vi har
              varit tydliga i denna fråga.
            </seg>
            <seg n="863a6998">
              Vad gäller 24-timmarsregeln, Viviann Gerdin, har det funnits
              två tillkännagivanden från riksdagen redan. Det är också just
              ett sådant tillkännagivande som regeringen tillsammans med Vänsterpartiet
              och Miljöpartiet har hanterat, tittat på och analyserat. Vi har
              då sett att det inte är lämpligt utifrån de enskilda barnens bästa
              att ha en sådan regel eftersom det kan ha en motsatt effekt i
              stället. Det är resultatet.
            </seg>
          </u>
          <note type="speaker" n="905eedb8">
            Anf. 255 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-4fa79c2ded50aefb-3" n="f5c53d1a">
            <seg n="cb2974d8">
              Herr talman! Jag tycker att Tasso Stafilidis verkligen framför
              kvalificerade otydligheter.
            </seg>
            <seg n="476dcbf5">
              Jag läser också innantill för Tasso under rubriken Utskottets
              ställningstagande: Enligt vad utskottet har erfarit bedrivs arbetet
              med den inriktningen att en sådan möjlighet skall införas. Det
              är inriktning och möjlighet. Det är väldigt svävande. Det är ju
              ingenting som säger att det ska bli så. Inriktningen är sådan,
              men när ska det bli så? Möjligheten finns, javisst, men tar man
              möjligheten? Jag förstår inte alls resonemanget.
            </seg>
            <seg n="b81808fc">
              Tasso sade tidigare i sitt anförande att detta är så gott som
              klart. Ja, det kanske är så, efter påtryckningar från alliansens
              gemensamma reservation, att Vänsterpartiet har höjt ambitionerna
              att försöka få regeringen med på detta så att det inte blir liggande
              i någon låda.
            </seg>
            <seg n="9a0607c2">
              Inriktning, möjlighet och så snart som möjligt är faktiskt inte
              tydligt enligt våra beteckningar. Det är mycket svävande. Därför
              har vi lagt fram reservationen. Jag tycker dock att Vänsterpartiet
              kan ansluta sig till den så har vi löst ett problem.
            </seg>
          </u>
          <note type="speaker" n="b0fa493c">
            Anf. 256 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-ee024a9a0d77c236-4" n="146762f8">
            <seg n="eb31cced">
              Herr talman! Vi tycker inte att det är ett problem. Problemet
              tycker vi i stället är om överförmyndarna skulle uppfatta det
              här som om det vore det enda verktyget för att säkerställa barnens
              säkerhet. Det var det jag tog upp i mitt anförande tidigare. Det
              här är ett verktyg för att faktiskt se till att barnen får de
              bästa gode män som över huvud taget finns för att ta hand om dem.
            </seg>
            <seg n="fffa0b79">
              Det vi diskuterar nu är ju huruvida det har framkommit eller
              inte. Nu börjar diskussionen ändå att rinna ut i sanden. Men faktum
              är, herr talman, att vi har en uppdelning. Skulle vi se till att
              utföra regeringens uppgifter genom våra betänkanden skulle riksdagen
              också tappa sin roll.
            </seg>
            <seg n="15336431">
              Jag tycker det är viktigt att säga att hade det framkommit i
              betänkandet att utskottsmajoriteten hade varit helt ointresserad
              och sagt att det här är ett korkat och dumt förslag, det vill
              vi inte genomföra, hade jag förstått att vi skulle reservera oss.
              Då, kan jag tala om, hade kanske till och med jag reserverat mig.
            </seg>
            <seg n="5790e1d7">
              Men nu är det ju inte så, utan utskottet har i stort sett sagt
              att det här är klart. Det enda som inte är klart i den här frågan
              är att regeringen inte har fattat beslutet än. Det är det som
              inte är klart. Frågan är i stort sett färdigberedd och ska upp
              på regeringsbordet för att beslutas så att detta kan träda i kraft
              samtidigt som den här lagen.
            </seg>
            <seg n="339d2b2e">
              Jag tror, herr talman, att fram till valet kommer vi att få se
              ytterligare en hel rad reservationer från den borgerliga alliansen
              som i stort sett innehåller samma ställningstagande som utskottet.
              Men man vill reservera sig för att visa att man är enig.
            </seg>
          </u>
          <note type="speaker" n="093e1291">
            Anf. 257 VIVIANN GERDIN (c) replik:
          </note>
          <u who="viviann_gerdin_a081ff" xml:id="i-4fa79c2ded50aefb-4" n="f5c53d1a">
            <seg n="307f9d5d">
              Herr talman! Jag måste börja med att säga att jag beklagar om
              Vänsterpartiet inte har förstått när de ska reservera sig i den
              här frågan.
            </seg>
            <seg n="64a5fc03">
              Sedan pratar Tasso Stafilidis hela tiden om ett redskap. Jag
              vill be dig uppmärksamma att vi har fyra redskap för att förbättra
              ett stärkt skydd för ensamkommande barn.
            </seg>
          </u>
          <note n="81bfdc55">
            Överläggningen var härmed avslutad.
          </note>
          <note n="8a1db3d0">
            15 § Lönegaranti vid gränsöverskridande situationer
          </note>
          <note n="40460f3d">
            Föredrogs
          </note>
          <note type="speaker" n="65b68743">
            Anf. 258 ANNELI SÄRNBLAD (s):
          </note>
          <u who="anneli_sarnblad_648684" xml:id="i-0984ba1ad5a4fc11-0" n="ca9bc712"/>
          <note n="b2994b7f">
            Herr talman! Vi ska nu gå över till lönegaranti vid gränsöverskridande
            situationer. Det är lagutskottets betänkande nr 24. Utskottet
            behandlar regeringens proposition i ärendet samt två motioner
            som väckts med anledning av propositionen.
          </note>
          <note n="a4867bc9">
            Propositionen innehåller förslag om att riksdagen ska anta vissa
            ändringar i lönegarantilagen. Förslagen syftar till att i svensk
            rätt genomföra ett EG-direktiv om ändringar i 1980 års lönegarantidirektiv.
            Därutöver föreslås ändringar i lagen om Europabolag.
          </note>
          <note n="cb536d5d">
            Lagändringarna är avsedda att träda i kraft den 7 oktober 2005.
          </note>
          <note n="906910f9">
            I ärendet har utskottet inhämtat yttranden från arbetsmarknadsutskottet.
            Utskottet föreslår riksdagen att anta regeringens lagförslag och
            avslå motionerna.
          </note>
          <note n="44ee23e1">
            Herr talman! I betänkandet finns två reservationer.
          </note>
          <note type="speaker" n="bdde5052">
            Anf. 259 JAN ERTSBORN (fp):
          </note>
          <u who="jan_ertsborn_fe5963" xml:id="i-f9ce9e96f817e7bd-0" n="d21ffbed">
            <seg n="21ff501b">
              Herr talman! Som alla i den här kammaren väl känner till finns
              det en allians för Sverige som har till syfte att ta över regeringsmakten
              nästa höst. Det påverkar arbetet även i lagutskottet där vi nu,
              för att fördjupa samarbetet, har kommit fram till ett ställningstagande
              att vi i en del ärenden ska ha en talesman i stället för fyra
              som kanhända upprepar samma sak. Det har, kanske inte helt överraskande,
              kommit på min lott att föra den talan i dag när det gäller betänkandet
              om lönegaranti vid gränsöverskridande situationer.
            </seg>
            <seg n="6c7cb4d5">
              Det är en bra lagstiftning som regeringen förelägger riksdagen.
              Det är ett bra sätt att implementera ett EU-direktiv. Vi är alla
              överens om att principen att lönegaranti ska utbetalas i det land
              där arbetet främst utförs är en bra princip i det här sammanhanget.
            </seg>
            <seg n="aa1dc65b">
              Vi har noterat att regeringen den här gången kommer med ett lagförslag
              i ganska god tid innan den tidsfrist som EU-direktivet har. Det
              tillhör ju inte vanligheterna, men när det nu förekommer ska vi
              väl ge regeringen en pluspoäng för det.
            </seg>
            <seg n="9a3ea5be">
              Det är som jag sade ett bra lagförslag som föreläggs riksdagen,
              men ett bra lagförslag kan bli ännu bättre. De båda reservationer
              som vi har i det här betänkandet är till för att förbättra lagstiftningen
              och komplettera den.
            </seg>
            <seg n="46facedf">
              Den första reservationen handlar om att vi från alliansens sida
              anser att regeringen ska göra en anmälan till kommissionen om
              att vårt institut för företagsrekonstruktion ska betraktas som
              ett insolvensförfarande i lönegarantidirektivets anda. Vi är väl
              medvetna om att det finns en skillnad mellan konkursinstitutet,
              som mycket tydligt är ett insolvensförfarande, och företagsrekonstruktionen
              så som den är utformad i Sverige. Men vi är mycket nära att tala
              om obestånd, och rent praktiskt förekommer det knappast några
              företagsrekonstruktioner där inte företaget är på obestånd. När
              vi nu inför lönegaranti i företagsrekonstruktionen beror det på
              att vi är medvetna om att man inte kan betala lönerna i företaget.
            </seg>
            <seg n="194d5210">
              Varför vill vi då att man ska anmäla detta till kommissionen?
              Jo, vi vill få en likabehandling inom Europeiska unionen. Som
              exempel kan jag nämna att om vi har en företagsrekonstruktion
              eller ett liknande förfarande i till exempel Tyskland kommer arbetstagare
              som utför sitt arbete här i Sverige att få lönegaranti av den
              svenska myndigheten. Men det omvända förhållandet med en företagsrekonstruktion
              i Sverige med arbetstagare som utför sitt arbete i Tyskland innebär
              att den tyska myndigheten inte kommer att bevilja någon lönegaranti.
            </seg>
            <seg n="4acc4461">
              Då kan man ställa sig frågan om den svenska lönegarantin ska
              gälla i den situationen. Det tror jag faktiskt att den ska göra.
              Det är den uppfattning jag har kommit fram till. Jag tycker inte
              att detta är någon bra ordning utan jag tycker att vi genom den
              här anmälan till kommissionen ska få till stånd en likabehandling
              i alla länder.
            </seg>
            <seg n="409d995d">
              Vår reservation nr 2 gäller en kompletterande regel som vi tycker
              att man ska införa för att arbetstagare som har hemvist här i
              Sverige inte ska komma i kläm när länder kommer till olika uppfattning
              vid tolkning av begreppet var arbetet främst utförs. Det är säkert
              många av oss som har upplevt att vi har bekymmer med tolkningen
              av lagstiftningen även här i Sverige.
            </seg>
            <seg n="b3f13bdb">
              Personligen har jag mött några personer som har varit arbetslösa
              när de har sökt sjukpenning hos Försäkringskassan, men varit sjuka
              när de har velat ha a-kassa hos arbetsförmedlingen. Då är det
              inte konstigt att det skulle kunna komma upp situationer där det
              blir olika tolkningar i två olika länder, eller kanske till och
              med flera länder. Det finns ju arbetstagare i dagens läge som
              arbetar i mer än två länder.
            </seg>
            <seg n="66227160">
              Vi har försökt hitta en skrivning som passar in genom att vi
              säger att det just är arbetstagare med hemvist i Sverige som ska
              erhålla möjligheten att Sverige ställer upp med lönegaranti. Det
              här är helt enkelt en bit i det sociala skyddsnät som vi så gärna
              talar om att vi har i det här landet, och det vill vi ha i det
              här fallet också.
            </seg>
          </u>
          <note n="b212079d">
            Herr talman! Alliansen står bakom båda reservationerna, men för
            tids vinnande yrkas bifall till reservation nr 1.
          </note>
          <note type="speaker" n="98a63488">
            Anf. 260 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-e3251c24f6d8c342-0" n="74685afd">
            <seg n="45ddf0d4">
              Herr talman! Jan Ertsborn har på ett utmärkt sätt fört alliansens
              talan i betänkandet, varför jag nöjer mig med att yrka bifall
              till reservation 2.
            </seg>
          </u>
          <note type="speaker" n="a38b4f86">
            Anf. 261 JOHAN LÖFSTRAND (s):
          </note>
          <u who="johan_lofstrand_d6c3da" xml:id="i-72a232bc1c0a62f3-0" n="f164ed9d">
            <seg n="daf9c2bc">
              Herr talman! Vi kommer nu att fortsätta att diskutera lönegaranti
              vid gränsöverskridande situationer. Precis som de två tidigare
              talarna har påpekat är det här viktigt. För oss socialdemokrater
              är detta grunden till att löntagare alltid ska få det skydd de
              får i och med lönegarantin vid en konkurs så att den enskilda
              arbetstagaren inte blir satt på bar backe.
            </seg>
            <seg n="b359cb10">
              Det här är en viktig proposition för oss. Innan jag går in på
              att beröra de två reservationerna vill jag yrka bifall till förslaget
              i lagutskottets betänkande 24 och yrka avslag på reservationerna.
            </seg>
            <seg n="b4ab31b1">
              Herr talman! Den första reservationen handlar om att Sverige
              ska anmäla företagsrekonstruktion som ett insolvensförfarande
              så att den kan omfattas av lönegarantidirektivet. Det är också
              en synpunkt som har förts fram av Lagrådet. Regeringen säger i
              propositionen man berör frågan där att man, precis som Jan Ertsborn
              var inne på, anser att detta är problematiskt utifrån perspektivet
              att företagsrekonstruktion inte kan ses som ett insolvensförfarande
              som omfattas av direktivets tillämpningsområde. Det är skillnad
              mellan insolvens och icke-likviditet. Man har därför sett ett
              visst problem i att göra denna förändring.
            </seg>
            <seg n="1d527ee4">
              Man vill inte i dagsläget göra något åt förslaget, men man vet
              inte. I framtiden kommer kanske direktivet att se annorlunda ut.
              Det kanske i framtiden kommer att finnas skäl att vidta förändringar.
              Men regeringen och majoriteten i utskottet anser inte i dagsläget
              att det finns något behov av att göra något ytterligare.
            </seg>
            <seg n="a0cbd713">
              I den andra reservationen lyfter man fram problemet med anknytningskravet.
              Jag håller med motionären om att det självklart finns ett problem
              här. Självklart kommer man i vissa situationer att hamna i gränsdragningsproblem.
              I de fall där en löntagare jobbar i enbart ett land finns det
              inga problem över huvud taget. Problemet uppstår när en individ
              arbetar på olika ställen. Det är då otydligheten uppstår.
            </seg>
            <seg n="9cc6e105">
              Av propositionstexten tycker jag att det tydligt framgår att
              den viktigaste principen först och främst är att den enskilde
              löntagaren inte ska gå lottlös. Det ska finnas ett skydd för den
              enskilde löntagaren så att man inte hamnar utanför systemet.
            </seg>
            <seg n="06e673ed">
              Det andra som framgår i propositionen är att det säkert kommer
              att bli olika gränsdragningsproblem. De gånger individer hamnar
              i dessa gränsdragningsproblem på grund av att det inte går att
              avgöra vilket land som ska stå för lönegarantin finns det i dagsläget
              andra kriterier, till exempel var man är bosatt eller erlägger
              inkomstskatt. Det finns andra kriterier för att på så sätt tydliggöra
              vilket land som i slutändan ska stå för utbetalningen av lönegarantin.
              Jag ser inte den oro som motionären lyfter fram med att enskilda
              löntagare skulle hamna i en situation där de inte får del av lönegarantin.
            </seg>
            <seg n="c3cceaa2">
              Jag ser ett problem i motionärens resonemang. Jag tror att det
              gränsdragningsproblem som motionären lyfter fram i sin motion
              också kommer att bli verklighet om det krävs att det här ska gälla
              bara för personer med hemvist i Sverige. Jag tror att samma gränsdragningsproblem
              skulle uppstå då. Hemvist är också ett problematiskt och ganska
              svårt begrepp att lösa ut när man är tydligt bosatt på ett ställe.
              Jag tror att vi kommer att få dras med gränsdragningsproblemen,
              och jag tror att det är viktigt att lösa varje fall för sig. Grunden
              måste vara att den enskilde löntagaren inte ska hamna i kläm.
            </seg>
          </u>
          <note n="f12dbfa3">
            Med de orden vill jag återigen yrka bifall till förslaget i lagutskottets
            betänkande 24 och avslag på reservationerna.
          </note>
          <note type="speaker" n="c8747197">
            Anf. 262 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-ee024a9a0d77c236-5" n="146762f8">
            <seg n="095b165c">
              Herr talman! Eftersom Johan Löfstrand enbart pratar om Socialdemokraterna
              i lagutskottet måste jag få tala om att även Vänsterpartiet står
              bakom förslaget, och jag yrkar därmed bifall till förslaget i
              betänkandet och avslag på reservationerna.
            </seg>
          </u>
          <note n="81bfdc55">
            Överläggningen var härmed avslutad.
          </note>
          <note n="aa312399">
            16 § Stärkt rättssäkerhet och vårdinnehåll i LVM-vården m.m.
          </note>
          <note n="40460f3d">
            Föredrogs
          </note>
          <note type="speaker" n="01fc977b">
            Anf. 263 JAN EMANUEL JOHANSSON (s):
          </note>
          <u who="jan_emanuel_johansson_238417" xml:id="i-d43197d47e889af5-0" n="3de51fcc" next="i-16ba698ca8c06467-0"/>
          <note n="25016ec8">
            Herr talman! I betänkandet behandlas regeringens proposition
            2004/05:123 Stärkt rättssäkerhet och vårdinnehåll i LVM-vården
            m.m. , 26 motionsyrkanden som väckts med anledning av propositionen
            samt sex övriga motionsyrkanden.
          </note>
          <note n="f3371df6">
            Utskottet ställer sig bakom regeringens förslag till ändringar
            i lagen om vård av missbrukare i vissa fall, LVM, lagen med särskilda
            bestämmelser om vård av unga, LVU, och polislagen.
          </note>
          <u who="jan_emanuel_johansson_238417" xml:id="i-16ba698ca8c06467-0" n="3de51fcc" prev="i-d43197d47e889af5-0">
            <seg n="5fff488c">
              Lagändringarna syftar främst till att stärka den enskildes rättssäkerhet
              och att förbättra kvaliteten i vården.
            </seg>
            <seg n="1711e0ec">
              Polisens befogenheter att fatta beslut om omedelbart omhändertagande
              enligt LVM föreslås upphöra, och polisen ges i stället en befogenhet
              att gripa in enligt polislagen när ett omedelbart omhändertagande
              är nödvändigt.
            </seg>
            <seg n="f338dda0">
              Ansvaret för verksamhetschefen vid den sjukhusenhet där patienten
              vistas föreslås skärpas genom stärkt underrättelseskyldighet och
              skyldighet att kvarhålla en patient som vill lämna sjukhuset.
              Vidare bör syftet med vården preciseras.
            </seg>
            <seg n="03620340">
              Vidare ska otillåten egendom som påträffas vid våra vårdenheter
              kunna omhändertas. Även möjligheterna att använda sig av urin-,
              blod- och utandningsprov för att kontrollera drogpåverkan ska
              ses över och vidgas. Det föreslås också en sekretessbrytande regel
              när det gäller LVM och LVU som gör det möjligt för Statens institutionsstyrelse
              att kunna inhämta de uppgifter som är nödvändiga för att man ska
              kunna göra en uppföljning av vården.
            </seg>
            <seg n="5782ebfd">
              Herr talman! Med denna inledning överlämnar jag ärendet till
              debattörerna.
            </seg>
          </u>
          <note n="79169c5a">
            Regeringen föreslår vidare att reglerna för beslut om omedelbart
            omhändertagande till länsrätten och upphörande av beslut om omedelbart
            omhändertagande ska skärpas, bland annat genom införandet av exakta
            tidsgränser.
          </note>
          <note n="88d682c3">
            En proportionalitetsprincip införs när det gäller LVM och LVU
            med anledning av de särskilda befogenheter som LVM-hemmen och
            de särskilda ungdomshemmen har.
          </note>
          <note n="38fb3d99">
            Samtliga motionsyrkanden avstyrks. Lagändringarna föreslås träda
            i kraft den 1 juli 2005. I betänkandet finns 18 reservationer.
          </note>
          <note type="speaker" n="7d60c0e2">
            Anf. 264 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-c63c98cef61c062a-0" n="57660841">
            <seg n="1d7f0edc">
              Herr talman! Moderaterna står självfallet bakom alla reservationer
              med vårt namn på, men för tids vinnande yrkar jag i dag bifall
              till reservation 1.
            </seg>
            <seg n="a8b1ce36">
              I dag kan polisen göra ett omedelbart omhändertagande enligt
              LVM, alltså lagen om vård av missbrukare i vissa fall. För oss
              moderater finns det inga skäl att ändra på det. Vi tycker precis
              som Domstolsverket att dagens ordning inte har inneburit några
              tillämpningsproblem och förstår inte varför vi ska ändra på något
              som fungerar och dessutom fungerar bra. Det finns andra remissinstanser,
              som till exempel Statens institutionsstyrelse, som konstaterar
              att förslaget kan medföra att färre missbrukare kommer att få
              vård. Socialstyrelsen å sin sida befarar att praktiska problem
              kan komma att uppstå med förslaget. Vi har valt att ta hänsyn
              till de här remissinstansernas farhågor och anser därför inte
              att det är nödvändigt att ändra lagen i det här avseendet. Vi
              beklagar att regeringen ha valt en annan linje, som riskerar att
              ge små kommuner mer arbetsuppgifter och som i förlängningen kan
              innebära mindre vård.
            </seg>
            <seg n="2cb50d4e">
              I propositionen föreslås en skyldighet att omhänderta otillåten
              egendom vid vård. Det är bra, tycker vi. Men bra är inte tillräckligt.
              Det finns ett problem med utformningen av förslaget som jag gärna
              vill fästa kammarens uppmärksamhet på. När det gäller annan egendom
              än narkotika, kanyler och liknande är motiven för ett omhändertagande
              precis desamma som tidigare, nämligen att egendomen kan vara till
              men för vården eller ordningen vid hemmet. Men att utforma en
              text på det viset innebär att det blir ett alldeles för dåligt,
              eller egentligen ett obefintligt, skydd för tredje man som finns
              utanför hemmet. Det gäller till exempel en missbrukares närstående.
            </seg>
            <seg n="006c2501">
              Jag kan ta ett exempel för att förtydliga vad det är jag säger.
              En missbrukares barn kan vara föremål för vård enligt LVU, alltså
              omhändertagen, för att föräldern inte är kapabel. Socialnämnden
              har meddelat både besöksförbud och telefonförbud för föräldern.
              Om den här missbrukande föräldern trots det systematiskt överträder
              ett telefonförbud innebär regeringens förslag tyvärr att det blir
              omöjligt att omhänderta mobiltelefoner så att trakasserier och
              störningar kan upphöra. De här bristerna i lagen gäller också
              i sådana fall som när en missbrukare har misshandlat och hotat
              en före detta sambo och sedan fortsätter med trakasserier, ideliga
              telefonsamtal, oönskad e-post eller SMS från hemmet.
            </seg>
            <seg n="5639d217">
              I Växjö hade man för en tid sedan stora problem på Rättspsykiatriska
              mottagningen med patienter som var dömda till vård. En av dem
              hade förföljt en kvinnlig åklagare och ringt över 30 000 telefonsamtal.
              Han belades då av Rättspsyk med begränsad tillgång till telefon.
              Han fick ringa hem till familjen ett par gånger om dagen. Han
              fick ringa sin advokat. Men han överklagade och tyckte att det
              var inskränkningar i hans rättigheter, och JO konstaterade så
              småningom att det saknas stöd i lagen för åtgärderna. JO skrev
              att syftet med beslutet var att skydda personer utanför kliniken
              och konstaterade att det är i strid med gällande lagstiftning.
              JO fann också i behandlingen av ärendet anledning av fästa lagstiftarens
              uppmärksamhet på frågan. Detta är en parallell till det jag talar
              om, lagen om vård av missbrukare som finns på ett särskilt boende.
              Vi har alltså föreslagit ändring för att skydda personer också
              utanför behandlingshemmet. Tyvärr tycker inte Socialdemokraterna
              och stödpartierna att det behövs.
            </seg>
            <seg n="eba4139c">
              I reservation 8 finns det ett resonemang med ett likvärdigt budskap.
              Det gäller de förutsättningar som ska finnas för beslut om ett
              omedelbart omhändertagande enligt LVM. Ett av de kriterier som
              finns är att det finns en överhängande risk för att missbrukaren
              till följd av sitt tillstånd kommer att allvarligt skada sig själv
              eller någon närstående. Vi menar att det här begreppet också måste
              vidgas. Ett omhändertagande ska kunna ske också om det föreligger
              risk för att någon annan människa, som inte alldeles nödvändigtvis
              är närstående, riskerar att skadas. Det finns flera exempel på
              vad det skulle kunna vara. Det kan vara en granne, en tidigare
              arbetsgivare eller en tidigare sambo. Vi anser att lagen måste
              ta hänsyn till att det finns människor som i kraft av sin relation
              till missbrukaren, utan att kunna klassas som närstående, också
              kan riskera att komma till skada. Vi beklagar, herr talman, att
              regeringen inte tar hänsyn till detta.
            </seg>
            <seg n="dcab9291">
              Vi är alla överens om att ett ingripande mot en människa med
              användande av tvång ska tas till bara i yttersta nödfall. Att
              använda tvång är ett ingrepp i den personliga integriteten och
              något av det allvarligaste ett samhälle kan göra mot sina medborgare.
              Lagen är därför väldigt omsorgsfull och reglerar tydligt hur ett
              omhändertagande kan och ska gå till. Det är bra. Men både den
              tidigare lagtexten och den nu föreslagna förändringen har helt
              missat att reglera hur ett upphörande av ett omedelbart omhändertagande
              ska ske.
            </seg>
            <seg n="23e6c764">
              I propositionen finns en paragraf, den heter 18b, som klargör
              bland annat hur socialnämndens möjlighet att besluta om ett upphörande
              av ett omedelbart omhändertagande ska ske. Men ibland kan det
              hända att socialnämndens sammanträde inte kan avvaktas. Man kanske
              inte har möte förrän om flera veckor. Vår uppfattning, hos Moderaterna,
              är att man måste skapa möjlighet för ordföranden, eller för någon
              annan ledamot, att fatta ett beslut om omhändertagandets upphörande.
              Precis samma möjlighet som ordföranden har när det gäller att
              fatta beslut om ett omhändertagande måste finnas när ett beslut
              ska upphöra att gälla.
            </seg>
            <seg n="de0d4938">
              Vår uppfattning är att det är precis lika angeläget att upplösa
              en tvångssituation som att ge möjlighet till den. För den som
              delar den uppfattningen, att den personliga integriteten ska värnas
              och att tvångsinstrument ska behandlas med yttersta varsamhet,
              borde det vara en självklarhet.
            </seg>
            <seg n="38936f92">
              Nu är det så, herr talman, att det har gått lite prestige i denna
              fråga. Vi moderater gjorde misstaget att vi fäste utskottets uppmärksamhet
              på en fråga som man från regeringens sida varken nu eller tidigare
              själv har uppmärksammat eller behandlat. Och det låter sig inte
              göras, har vi förstått. Vi förstår också att det ibland är ganska
              meningslöst att försöka använda förnuftsargument. Så i den här
              frågan avstår jag från att kommentera mer. Jag bara konstaterar
              att vi moderater har lagt fram ett förslag som skulle skapa ett
              tydligare rättsläge och en klarare lagstiftning. Detta avvisar
              Socialdemokraterna.
            </seg>
            <seg n="d7aee452">
              Herr talman! Jag vill också säga några ord om barn till gravida
              med missbruksproblem. Vare sig i den nuvarande eller i den av
              regeringen föreslagna utformningen av LVM finns något uttryckligt
              skydd för fostret. När LVM tillkom 1981 fick den här frågan en
              nödlösning genom att socialutskottet ställde sig bakom något som
              man kallade för en extensiv tolkning av hälsoindikationen. Och
              det är den man lutar sig mot än i dag. Det dåvarande socialutskottet
              sade då att om en kvinna trots att hon vet att barnet hon bär
              på kan bli skadat fortsätter sitt missbruk är det inte ett normalt
              beteende. Om hon inte har någon annan psykisk sjukdom kan man
              i alla fall anta att hon efter att hon har fött det här skadade
              barnet blir sjuk. Då är det fara för hennes egen psykiska hälsa,
              och då kan man ta till ett tvång. Man talar alltså hela tiden
              bara om mammans hälsa och inte om barnets.
            </seg>
            <seg n="8410f966">
              Inom alliansen anser vi att man med lagen om vård av missbrukare
              ska ta ett större ansvar och uttryckligen skydda också barnet.
              Lagen behöver ändras för kvinnornas skull men framför allt för
              barnens. Tvångsvård av missbrukande kvinnor ska kunna ske när
              det är nödvändigt för att förebygga fosterskador. I Norge finns
              en tvångsvårdslag som har haft positiva effekter. Socialtjänstministern
              sade under en interpellationsdebatt för ett par veckor sedan att
              han ska studera den. Vi beklagar att han inte är beredd att redan
              nu införa ett reellt skydd för foster också i Sverige. Nu kommer
              det i stället att dröja flera år. Vi tycker att det är beklagligt.
            </seg>
          </u>
          <note type="speaker" n="8daf1f78">
            Anf. 265 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-8c4360ed5ef03070-0" n="4bda2155">
            <seg n="b55d675d">
              Herr talman! Det här betänkandet kan ge ett något splittrat intryck.
              Det finns 18 reservationer, varav Folkpartiets utskottsrepresentanter
              står bakom nio. Men det förtjänar ändå att sägas inledningsvis
              att när det gäller lagstiftningens huvudlinjer är vi i långa stycken
              eniga mellan partierna.
            </seg>
            <seg n="c2352cd2">
              Jag tänker för min del koncentrera mig på två frågor i det här
              inlägget. Magdalena Andersson har ju utvecklat mycket av argumenten
              för de reservationer som vi står för tillsammans med Moderaterna.
              Men jag tänkte framför allt tala om det finansiella ansvaret för
              vården och sedan säga några ord om frågan om gravida missbrukare.
            </seg>
            <seg n="e64ff7e2">
              I propositionen tecknas en väldigt allvarlig bild av utvecklingen.
              Man säger att trots att det tunga missbruket har ökat och trots
              att lagen om vård av missbrukare är tvingande för socialnämnden
              alltså att man ska ansöka om beredande av tvångsvård om de förutsättningarna
              är uppfyllda har nedgången av vårdresurserna fortsatt. Den är
              mest märkbar inom tvångsvården, men även frivilligvården har gått
              ned.
            </seg>
            <seg n="4c52faab">
              Man kan bara ta en ögonblicksbild. Den 1 november 2003 var det
              222 personer som vårdades med stöd av LVM och 3 300 som vårdades
              på frivillig bas. Man har uppskattat antalet tunga narkomaner
              i landet till någonstans mellan 25 000 och 30 000. Antalet alkoholister
              är förmodligen tio gånger så stort. Det är klart att alla inte
              är i behov av institutionsvård men att det är fler än de siffror
              som jag nämnde är uppenbart för alla. Det är alltså en väldigt
              allvarlig utveckling.
            </seg>
            <seg n="311754b5">
              Nu kan man naturligtvis säga att det görs en hel del. Regeringen
              har i sin budget anslagit pengar för att ge stöd via till exempel
              Mobilisering mot narkotika och det som kallas för Ett kontrakt
              för livet, som Statens institutionsstyrelse ska administrera.
              Man har också tillsatt en utredare som ska försöka få fram en
              överenskommelse med kommunerna som villkor för att de ska få del
              av det här stödet. Men vi i Folkpartiet menar, herr talman, att
              det här inte räcker. Man behöver ta till mer drastiska åtgärder
              eftersom situationen är så allvarlig.
            </seg>
            <seg n="c8ffc1b7">
              När socialtjänstlagen antogs en gång i världen och i anslutning
              till den reformen lades ansvaret över på landsting och kommuner
              för missbrukarvården. Man sålde ut eller överförde de statliga
              institutionerna till kommuner och landsting. Sedan upptäckte man
              efter några år att det inte gick. Då inrättades Statens institutionsstyrelse,
              och man fick ta hand om en stor del av den här vården och sedan
              ta ut avgift av kommunen.
            </seg>
            <seg n="9325e752">
              Man säger, helt riktigt, i propositionen att erfarenheten nu
              visar att kommunerna inte prioriterar den här verksamheten. Många
              personer som skulle behöva vård får inte vård. Då är frågan: Vad
              ska man göra? Ja, enligt vår mening måste nu staten ta det finansiella
              ansvaret, helt enkelt. Sedan får man ställa krav på kommunerna
              och också påpeka att lagstiftningen är tvingande. Men det är otvetydigt
              så att om staten tar det finansiella ansvaret kommer kommunerna
              att utnyttja den här möjligheten.
            </seg>
            <seg n="73f46061">
              Det är intressant att det i det betänkande som ligger bakom den
              här propositionen, LVM-utredningens betänkande Tvång och förändring
              , redovisas erfarenheter från Danmark, som också har varit uppe
              på de här stora konferenserna som ordnas av bland annat Mobilisering
              mot narkotika. Det handlar dels om möjlighet till kontraktsvård
              där man avtalar om ett tvång, om man säger så, dels om en behandlingsgaranti
              som nu har införts på förslag av den borgerliga regeringen i Danmark
              som innebär att en missbrukare som söker vård ska få vård inom
              två veckor.
            </seg>
            <seg n="fb34207b">
              Vi har mycket att lära av varandra i Norden, som vi som deltar
              i det nordiska samarbetet ofta konstaterar, och det här är ett
              exempel. Jag vill särskilt betona att de nordiska frågorna hör
              hemma i vårt vardagsarbete här i kammaren.
            </seg>
            <seg n="b7a24a7a">
              Ett annat exempel gäller just det som vi, fyra partier, har en
              gemensam reservation om, nr 17, nämligen möjligheten att vårda
              gravida missbrukare utan samtycke om man bedömer att det är fara
              för fostret. Detta finns i Norge. Tvånget utlöses inte särskilt
              ofta, men de som sysslar med detta i Norge menar att det är värdefullt
              att ha den här möjligheten och att den ökar möjligheten att komma
              överens frivilligt om vård. Därför föreslår vi att den införs
              också i Sverige. Och det är önskvärt att vi snart får ett förslag
              om den här möjligheten. Detta är ännu ett exempel på att vi kan
              lära av varandra i de nordiska länderna.
            </seg>
            <seg n="54ec1af6">
              Herr talman! Med de här korta synpunkterna ber jag att få yrka
              bifall till reservation nr 17. I övrigt står vi naturligtvis bakom
              de reservationer där Folkpartiets ledamöter finns med, även om
              jag inte yrkar bifall till dem.
            </seg>
          </u>
          <note type="speaker" n="ced4bf27">
            Anf. 266 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-dcecd85d18b1c297-0" n="653c12fb">
            <seg n="18f1f6e3">
              Herr talman! Som propositionen och socialutskottets betänkande
              om stärkt rättssäkerhet och vårdinnehåll i tvångsvården visar
              har det under de gångna tio åren med socialdemokratiskt styre
              skett en dramatisk nedrustning av missbruksvården detta samtidigt
              som vi har fått en lika dramatisk ökning av alkohol- och drogmissbruket.
              Detta har utredningar och granskningar visat flera gånger.
            </seg>
            <seg n="5e3c3937">
              Personer med långvarigt alkoholmissbruk har inte fått sin angelägna
              vård. Man kan också peka på gruppen som är i början av sin missbrukarkarriär.
              Samhället har inte ingripit aktivt för att bryta den karriären.
            </seg>
            <seg n="63f522b2">
              Ett antal kommuner har, kan man säga, en god öppenvård och har
              haft en långvarig och mångårig tradition av att sköta detta i
              öppenvård, som kompenserar en del av det vårdbortfall vi har sett
              bland annat inom tvångsvården. Man har också hittat goda och kreativa
              metoder för att möta missbruket. Men totalt sett har det skett
              en nedrustning av missbruksvården som, enligt Kristdemokraterna,
              är mycket beklämmande och egentligen också upprörande för en välfärdsstat
              som Sverige.
            </seg>
            <seg n="2f6d12a9">
              Herr talman! Som en del i att återta kapaciteten inom missbruksvården
              ser vi ändå positivt på och välkomnar det här betänkandet.
            </seg>
            <seg n="877852c4">
              En del kan återställas och göras bättre med detta betänkande,
              till exempel att vi får exakta tidsgränser för underställning
              och beslut om tvångsomhändertagande till länsrätten. Socialnämnden
              blir nu tvungen att senast dagen efter ett beslut om tvångsomhändertagande
              underställa ärendet länsrätten. Myndighet och läkare får med sig
              ordet genast här ett nytillkommet ord. De ska genast anmäla till
              socialnämnd om någon kan antas vara i behov av vård en uppstramning
              som vi välkomnar. Vi välkomnar också en kvalitetsförbättring som
              vi tror det kan handla om, det här att möjliggöra en uppföljning
              av tvångsvården, vilket vi inte har haft lika bra möjligheter
              till tidigare, det vill säga att socialnämnd ska lämna uppgifter
              om enskilda till Statens institutionsstyrelse för att möjliggöra
              uppföljning av vårdens resultat.
            </seg>
            <seg n="2081df28">
              Samtidigt tycker vi att det i betänkandet finns en del saker
              som också är onödiga en felaktig bedömning helt enkelt nämligen
              att polisen ska fråntas eller slippa sin rätt att besluta om omedelbart
              omhändertagande enligt lagen om vård av missbrukare. Varför ändra
              något som fungerar hyggligt? Ska man göra en organisationsförändring
              så ska man ju skönja att detta leder till en klar förbättring.
            </seg>
            <seg n="4dde160c">
              Om en instans slipper sin skyldighet i missbrukarvården, tar
              då andra vid? Ja, det är inte särskilt säkert. När vi betraktar
              neddragningen av missbrukarvården de senaste åren ser vi att vi
              inte precis haft någon tillrusning av instanser som har varit
              villiga att göra en insats när man har sett det som har bortfallit.
              Snarare gäller motsatsen: Enligt de granskningar som har genomförts
              vill myndigheterna söka dra sig ur sitt ansvar. Ser man en möjlighet
              att lämna över ansvar till någon annan så försöker man göra det.
              Vi vill inte ta risken att den utsatte missbrukaren får färre
              som är engagerade i hans eller hennes öde. Det här har också remissinstanserna
              påtalat.
            </seg>
            <seg n="58535f9b">
              Polisen ska inte ta akuta beslut, och det betyder att mindre
              och medelstora kommuner får bygga upp en större jourorganisation
              än de har i dag enligt de remissvar vi har sett från kommunerna.
              Det får de, som så ofta, inte några pengar för, utan det är en
              ny eller utvidgad uppgift som kommunerna därmed får ta. Polisen
              ska renodlas i sin roll, och det kan ju låta träffande, men för
              vår del tycker vi nog att det finns ett mervärde i att polisen,
              som en del av god kvalitet hos polisen, också har en viktig social
              roll. Polisen ska bedöma att ett tvångsbeslut för en missbrukare
              är att förvänta. Det innebär att trots att man då ska renodla
              polisens roll så ska det ändå ligga kvar en uppgift på polisen
              att vara med i det sociala arbetet. Det här blir därmed, tycker
              vi, en onödig och felaktig förändring. Polisen ska fortsatt spela
              en viktig roll.
            </seg>
            <seg n="2788a192">
              Vi berör ett antal viktiga saker i våra reservationer. I reservation
              3 tar vi upp nödvändigheten av att det finns en välsmord vårdkedja
              för missbrukarvården. Bristande samarbete har ju påtalats av de
              olika granskningarna som en väldigt viktig del i att det inte
              fungerar väl med missbrukarvården. Många olika ansvariga tenderar
              att medföra att ingen blir ansvarig. Därför begär Kristdemokraterna
              i reservation 3 att vi ska göra en utredning om ansvarsfrågan.
            </seg>
            <seg n="75a3596c">
              I reservation nr 6 begär vi att vi ska pröva vårdgaranti, som
              är tänkt för sjukvården. Från hösten hade vi också tänkt oss att
              man ska införa något liknande vad gäller missbrukarvården en behandlingsrätt
              inom tre månader. Det är sorgligt och mycket beklämmande hur vi
              tycks ha vant oss vid hemlöshet och att vi har stora skador av
              missbruket, och det borde vi bryta. Det finns en skyll-dig-själv-mentalitet,
              tycker jag, som inte stämmer med den sjukdomssyn vi brukar lägga
              på missbruket. Jämför gärna med personer med någon annan sjukdom.
              Skulle vi låta dem ligga ute? Nej, vi skulle uppbjuda samhällets
              alla resurser för att förhindra detta. På samma sätt borde det
              vara med missbrukarvården. Det stämmer inte heller särskilt väl
              med den människosyn vi försöker hävda som säger att vi har ett
              gemensamt ansvar för dessa de mest utsatta.
            </seg>
            <seg n="de31ea41">
              Vi framhåller också vikten av frivilligorganisationerna i en
              särskild reservation. Det är orealistiskt att tro att det offentliga
              ska kunna ordna allting. Vi måste också ha med oss ett oerhört
              brett medborgarengagemang för att kunna komma till rätta med och
              förbättra missbrukarsituationen i Sverige. Där spelar frivilligorganisationerna
              en mycket stor roll. Vi vet att de fortfarande går bakåt. Även
              om vi nu har sett mera pengar vankas från den statliga budgeten
              så fortsätter frivilligorganisationerna att minska sin verksamhet
              i år.
            </seg>
            <seg n="ece006bb">
              Herr talman! Jag yrkar bifall till reservation nr 17. Kristdemokraterna
              anser att tvångsvård av gravida kvinnor med missbruksproblem ska
              kunna ske när detta är nödvändigt för att förebygga fosterskador.
              Vi inser att tvångsvård generellt inte är något slags trollstav
              för att komma till rätta med en människas drogmissbruk. Tvärtom
              har vi också ett antal exempel på dåligt resultat av tvångsvård.
              Men som vi skriver i reservationen: Som en sista utväg måste möjligheten
              finnas.
            </seg>
            <seg n="1ae3a742">
              Frågan till majoriteten här i kväll måste naturligtvis vara:
              Varför det blanka avslaget på detta förslag?
            </seg>
          </u>
          <note type="speaker" n="fc057007">
            Anf. 267 LARS-IVAR ERICSON (c):
          </note>
          <u who="unknown" xml:id="i-be6307c89cfc5698-1" n="be464e57">
            <seg n="65a2c787">
              Herr talman! Jag brukar ibland använda talarstolen här till att
              ge vidare något latinskt citat, något bevingat ord, och jag ska
              göra så även i kväll. Jag säger: Ut desint vires tamen est laudanda
              voluntas. Det betyder i översättning: Även om krafterna fattas
              är dock den goda viljan berömvärd.
            </seg>
            <seg n="38896fb2">
              Jag tycker på något sätt att det gäller för den proposition som
              kvällens betänkande handlar om. Här finns alltså goda intentioner
              och insatser, men det skulle kunna bli bättre.
            </seg>
            <seg n="b97338e5">
              Han var tio år och hade nedsatt hörsel. Han saknade ett öra.
              Han hade andra kroppsliga skador. Han var nummer två i syskonskaran,
              och nummer tre var på väg. Och mammans missbruk bara fortsatte.
              Även trean föddes med fysiska och psykiska handikapp.
            </seg>
            <seg n="cd3d28e2">
              Utskottsbetänkandet har rätt i att tvångsvård av gravida missbrukande
              kvinnor är en svår fråga ur flera olika aspekter. Men för oss
              som fick följa den nämnda syskonskaran på nära håll känns det
              ändå som om samhället hade behövt kunna gå in med mer kraftfulla
              åtgärder. I efterhand, när mamman nu är fri från missbruket, tror
              jag att hon hade tyckt detsamma men just då saknade hon insikten.
              Det är därför rimligt att överväga om inte samhället ändå ska
              ha någon möjlighet till tvångsåtgärder i det fall då en gravid
              kvinna trots erbjudande om hjälp ändå fortsätter sitt missbruk.
            </seg>
            <seg n="5a771bd2">
              Att människor som hamnat i missbruk ska få stöd när de vill komma
              rätt i livet igen tycker vi är självklart. Alla goda krafter måste
              samverka. Här handlar det då inte bara om stat och kommun. Genom
              mitt arbete som präst har jag gång på gång fått erfara vilken
              kraft och vilket engagemang det finns hos olika frivilligorganisationer
              när det gäller att ta hand om missbrukare. De ideella insatserna
              inom missbrukarvården kan inte nog värderas. Mina erfarenheter
              bekräftas också av utvärderingar som visar på goda behandlingsresultat.
              Frivilligorganisationernas betydelse inom missbrukarvården bör
              uppmärksammas mera, och mera stöd behövs både till organisationerna
              och till volontärerna.
            </seg>
            <seg n="25a9a080">
              Herr talman! Situationen för psykiskt sjuka missbrukare i Sverige
              är inte bra. Det händer alltför ofta att kommuner och landsting
              i stället för att ta sitt ansvar och samverka skjuter över vården
              av denna grupp på varandra. Det är en olycklig lösning när mottagningspersonalen
              på psykiatrin säger: Det här är inte vårt bord. Du får gå till
              socialtjänsten. Och en motsatt uppmaning ges när en hjälpsökande
              kommer till socialförvaltningen: Du får gå till psyket. Låt oss
              i stället se på möjligheterna till samarbete och annat som skulle
              kunna gagna de hjälpsökande.
            </seg>
            <seg n="f039d3cf">
              Det som händer på våra LVM-hem blir ibland tacksamt stoff för
              massmedierna, och vän av ordning förvånas över de möjligheter
              det finns att påverka närstående trots vistelsen på LVM-hemmet,
              till exempel genom telefonterror eller trakasserier via e-post
              i form av hotfulla inlägg. Detta borde beivras på samma sätt som
              när man tar ifrån den omhändertagne sådant som underlättar fortsatt
              missbruk under vistelsen på hemmet. Vi tycker att här behövs en
              tydligare lagstiftning. En god vilja i kombination med bra förslag
              och handling ger bästa möjliga vård för den som missbrukar. Från
              Centerpartiets sida är vi beredda att verka för denna målsättning.
            </seg>
            <seg n="a45eb8c9">
              Jag står naturligtvis bakom Centerpartiets samtliga reservationer
              men nöjer mig med att yrka bifall till reservation nr 4.
            </seg>
          </u>
          <note type="speaker" n="d77de4bb">
            Anf. 268 CHRISTER ENGELHARDT (s):
          </note>
          <u who="christer_engelhardt_0ba24a" xml:id="i-72ac0b2c46a05213-0" n="ceaa7412">
            <seg n="3298b0b8">
              Herr talman! Det är inte var dag man får tillfälle att debattera
              med en ämbetsbroder i kammaren. Jag tackar Lars-Ivar för citatet
              och för den ödmjuka inställningen. Dock har jag själv inget citat
              att komma med; däremot håller jag mitt anförande på latin.
            </seg>
            <seg n="c7c6c9b5">
              Skämt åsido, herr talman. Vi behandlar nu stärkt rättssäkerhet
              och vårdinnehåll i LVM-vården, och det finns all anledning att
              närma sig dessa frågor med stor ödmjukhet. Bakom lagen om vård
              av missbrukare i vissa fall, LVM, och bakom vår diskussion om
              regler och ingripanden finns människor människor som befinner
              sig i en mycket svår situation i ett liv med svåra missbruksproblem.
              Det handlar om en verksamhet som bedriver vård och behandling
              utan den enskildes samtycke. Ytterst är denna typ av vård alltid
              ojämlik, och vårdtagaren är alltid i beroendeställning. Beroendet
              förstärks av att klienten är tvångsplacerad på institution och
              inte själv kan välja sina relationer.
            </seg>
            <seg n="5b5600c8">
              Men skälen för att genomföra denna typ av vård är väldigt starka.
              Vård enligt LVM är en av samhällets yttersta garantier för att
              också de tyngsta missbrukarna, de som normalt inte själva efterfrågar
              behandling, ska ges möjlighet att komma från sitt missbruk och
              beroende. För många av dem kan LVM-vården utgöra skillnaden mellan
              liv och död.
            </seg>
            <seg n="b4632251">
              Institutionsvården, både den frivilliga och tvångsvården, har
              tyvärr minskat under de senaste åren. Trots att vi vet att missbruket
              snarare har ökat har behandlingen och vårdinsatserna minskat.
              Så kan vi inte ha det. LVM-utredningen pekar på att personer med
              mycket långvarigt alkoholmissbruk utgör en grupp som fått det
              svårare att få vård. Öppenvården har fått ta emot vårdtagare som
              borde ha haft slutenvård. Mobiliseringen mot narkotika har också
              uppmärksammat brister i missbrukarvården och startat ett arbete
              i storstäderna och med olika modellkommuner för att utveckla narkomanvården.
            </seg>
            <seg n="7d1b7d23">
              Mot delvis den bakgrunden gör Socialdemokraterna, Vänsterpartiet
              och Miljöpartiet en satsning på missbrukarvården i årets budgetproposition
              genom Ett kontrakt för livet. Det är en viktig utveckling där
              vården stärks genom fler kvalificerade och långvariga vårdinsatser.
              Ett kontrakt för livet omfattar 820 miljoner kronor på tre år
              och innebär att den statliga missbrukarvården blir billigare för
              kommunerna och att en satsning görs på bättre vårdkedjor alltifrån
              uppsökande verksamhet, avgiftning och institutionsvård till boende,
              sysselsättning, stöd i boendeformer och meningsfull fritid.
            </seg>
            <seg n="8cdc332a">
              Socialstyrelsen arbetar också med att ta fram nationella riktlinjer
              för missbrukarvården. Det är viktigt, inte minst mot bakgrund
              av den uppsjö av behandlingsalternativ som finns.
            </seg>
            <seg n="764d7a40">
              Herr talman! För mig som socialdemokrat är det viktigt att poängtera
              att frivilligorganisationerna har, och kommer att ha, en viktig
              del i det sociala arbetet. Antalet kommuner som ökat sin samverkan
              med de sociala frivilligorganisationerna har ökat, och kommunerna
              tillmäter frivilligorganisationerna en allt större betydelse.
              Socialtjänstministern har i kammaren uttalat att det föreslagna
              stödet på 820 miljoner kronor på tre år mycket väl kan involvera
              frivilligsektorn.
            </seg>
            <seg n="96163ca5">
              En överenskommelse med kommunerna bör också enligt socialtjänstministern
              innehålla skärpta krav på vård i rimlig tid, alltså en form av
              behandlingsgaranti. Med detta pågående arbete tycker jag att man
              kan säga att Kristdemokraterna bör känna sig nöjda, även om det
              inte organiseras exakt på det sätt som Kristdemokraterna skissat.
            </seg>
            <seg n="eb1503b8">
              Herr talman! När det gäller lagändringarna i LVM tycker jag att
              det är ett viktigt steg som tas. LVM ska vara en vårdlag och bör
              därför renodlas som en sådan. Det bör inte vara polisens uppgift
              att fatta denna typ av beslut om det går att organisera på annat
              sätt. Genom ändring i polislagen ges dock polisen möjlighet att
              i akuta fall ingripa och överlämna en person till sjukhus för
              medicinsk bedömning. Denna renodling av polisens roll ligger även
              väl i linje med de tankar som förts fram i Polisverksamhetsutredningen.
              Det innebär också att socialnämndernas roll ökar. Genom att tydliggöra
              respektive myndighets ansvar ökar förutsättningarna för att LVM-vården
              är inledningen på en uthållig vårdkedja syftande till en långsiktig
              rehabilitering och förhoppningsvis ett drogfritt liv.
            </seg>
            <seg n="245d220f">
              Problemet med att LVM-hemmen allt oftare utför sådan vård som
              landstingen borde ha utfört som sjukhusvård måste lösas. Antalet
              platser för avgiftning måste vara anpassat till behovet, och är
              det inte så måste Statens institutionsstyrelse och landstingen
              kunna hantera detta avtalsvägen. Skulle det visa sig att det inte
              fungerar får utskottet återkomma i den frågan. Vi kan inte ha
              ständiga trätor mellan olika huvudmän om detta. Ett kontrakt för
              livet bygger på att det finns fungerande vårdkedjor och ett etablerat
              förtroendefullt samarbete mellan de olika ansvarsnivåerna.
            </seg>
            <seg n="1c2bb932">
              Betänkandet tar också upp problematiken med att man vid vissa
              tillfällen måste hindra en LVM-vårdtagare att lämna sjukhuset.
              Det ligger i sakens natur att sådana situationer kan uppstå. Verksamhetschefen
              får genom förslaget starkare befogenheter än förut. Jag delar
              Kerstin Heinemanns och Folkpartiets uppfattning att det är viktigt
              att i första hand hitta metoder att övertyga dessa patienter om
              vikten av att stanna kvar på sjukhuset, och vi har också med skrivningar
              i betänkandet som ansluter till liknande bedömningar från regeringens
              sida.
            </seg>
            <seg n="c9d3b00c">
              Dagens förslag innebär även ökade möjligheter att beslagta otillåten
              egendom som påträffas hos vårdtagarna i LVM-vården. Sådana beslag
              görs redan i dag. Det gäller alkohol, narkotika, dopningsmedel,
              vapen, tillhyggen med mera. Vi vet också att mobiltelefoner och
              annat har använts för att hota andra, störa ordningen och så vidare.
              Över huvud taget handlar det om att samhället har beslutat om
              tvångsvård för en människa och då iklätt sig ett stort ansvar
              för att minimera sådant som kan störa ett lyckat resultat av behandlingen.
              På detta område sker nu ett förtydligande i och med att det blir
              obligatoriskt att omhänderta otillåten egendom.
            </seg>
            <seg n="b23a75e5">
              Herr talman! All verksamhet bör utvärderas. Det gäller inte minst
              områden där man tvingar människor att delta, såsom detta med LVM-vård.
              Det är, precis om anförs i propositionen, också viktigt att LVM-vården
              utvärderas utifrån sin funktion som en del i en hel vårdkedja.
              Den ska inte ses om en isolerad sekvens utan koppling till vad
              som sedan händer.
            </seg>
            <seg n="25b38e26">
              Jag delar i stort de invändningar som Moderaterna anför om problemen
              med att Statens institutionsstyrelse skulle utvärdera sig själv.
              Jag kan konstatera att det redan uppmärksammats och att en utredning
              därför tillsatts för att ta fram förslag på hur en tillsyn ska
              kunna se ut och organiseras. Det är enligt min mening en rimlig
              hantering att låta pågående utredningar i frågan få klargöra hur
              en effektiv granskning kan utformas.
            </seg>
            <seg n="d840a063">
              Herr talman! Det finns motionsyrkanden om att gravida kvinnor
              med missbruksproblem skulle tvångsvårdas i situationer där de
              inte uppfyller kraven för vanlig tvångsvård och alltså saknar
              eget vårdbehov. Ska de ändå tvångsvårdas på grund av att de är
              gravida och för att skydda fostret? Det är en oerhört svår men
              viktig fråga som också har prövats flera gånger.
            </seg>
            <seg n="a70699ee">
              Frågan har prövats i en särskild utredning. Statens medicinsk-etiska
              råd har också tittat på frågan. En risk med förslaget om tvångsvård
              på grund av graviditet som lyfts fram är att kvinnor som skulle
              tvångsvårdas på det sättet väljer att begära legal abort just
              på grund av tvångsvården. En annan risk är att kvinnorna helt
              enkelt håller sig borta från sjukvården till dess att graviditeten
              har gått mycket långt.
            </seg>
            <seg n="3b1f1c2b">
              Som framhålls i dagens betänkande har socialtjänsten en viktig
              roll att uppmärksamma gravida kvinnor med missbruksproblem och
              genom stödjande insatser bidra till att gravida kvinnor upphör
              med sitt missbruk och motiveras till behandling. Här står vi vid
              ett vägskäl där tvång kan ge en väg och där frivillighet genom
              motivering kan ge en annan väg.
            </seg>
            <seg n="02fd91ad">
              Behandlingen av gravida kvinnor med missbruksproblem finns med
              i de nationella riktlinjer som Socialstyrelsen håller på att utarbeta.
              Satsningen i årets budget på Ett kontrakt för livet ger mer resurser
              till missbrukarvården och större möjligheter att hjälpa och motivera
              gravida kvinnor med missbruksproblem till behandling.
            </seg>
            <seg n="c157fb42">
              Det norska systemet med tvångsvård i dessa fall används ytterst
              sällan. Den borgerliga reservationen i denna fråga belyser på
              ett bra sätt problematikens båda sidor. I den framförs också som
              ett motargument mot själva reservationen att risken finns att
              missbrukande kvinnor skulle undvika mödravården av rädsla för
              att bli tvångsomhändertagna.
            </seg>
            <seg n="8ffc4630">
              Socialtjänstminister Morgan Johansson har i denna kammare för
              ett par veckor sedan i en interpellationsdebatt i ämnet meddelat
              att han kommer att ge Socialstyrelsen i uppdrag att se på den
              norska modellen och deras erfarenheter och de farhågor som jag
              också har tagit upp i detta inlägg.
            </seg>
            <seg n="cb951126">
              Det är också viktigt att vi lyssnar till mödravården och socialtjänsten
              i Sverige i denna viktiga fråga. När jag för dagen väger de olika
              argumenten mot varandra, vad som är och vad som kommer att undersökas
              kan jag inte se att det finns underlag för att ändra dagens system
              och införa tvångsvård av gravida kvinnor med missbruksproblem.
              Att satsa på stöd och hjälp åt dessa kvinnor är för dagen den
              enda vägen att gå.
            </seg>
            <seg n="b6bdba08">
              Herr talman! För mig som socialdemokrat är det viktigt att säga
              ja till förslaget i socialutskottets betänkande Stärkt rättssäkerhet
              och vårdinnehåll i LVM-vården m.m. Det bidrar till en tydligare,
              effektivare och därmed bättre tvångsvård. Tillsammans med de stora
              satsningarna på en stärkt missbrukarvård som i år inleds genom
              satsningarna i budgetpropositionen på Ett kontrakt för livet lägger
              vi därmed grunden till ett bättre omhändertagande av en av samhällets
              mest utsatta grupper.
            </seg>
          </u>
          <note n="6af6329c">
            Jag yrkar därmed bifall till förslaget i socialutskottets betänkande
            och avslag på samtliga reservationer.
          </note>
          <note type="speaker" n="554992b6">
            Anf. 269 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dcecd85d18b1c297-1" n="653c12fb">
            <seg n="c858e4cf">
              Herr talman! Kristdemokraterna tycker att det är väldigt positivt
              att vi har fått detta omtänk efter många års försyndelser av socialdemokrater.
              Vi får nu en satsning på tre år med 820 miljoner. Vi tror också
              att det är rätt tänkt med Ett kontrakt för livet.
            </seg>
            <seg n="689872a1">
              Vi har också noterat positiva signaler från Morgan Johansson
              i olika debatter angående vårdgaranti och därmed mobilisering
              mot narkotika. Vi är dock ännu inte framme vid vårdgarantin. Det
              finns fortfarande ett stort värde i det vi säger i reservationen
              om behovet av en vårdgaranti för att beskriva samhällets åtagande
              och plikt på det här området ordentligt.
            </seg>
            <seg n="26badac4">
              Vi har noterat att Socialdemokraterna och vänstersidan inte tror
              på ett tvångsinslag angående gravida och alkohol. Jag är den förste
              att hålla med om, som jag också sade i mitt anförande, att frivillighet
              är att föredra i nästan alla lägen. Det kan också visas på mycket
              goda resultat av en frivillig vård.
            </seg>
            <seg n="4956e9a2">
              Vi ser det i Mona Göranssons verksamhet i Helsingfors på några
              vårdcentraler att man uppnår mycket goda resultat om man når den
              gravida i tid. Det finns också fantastiska berättelser om kvinnor
              som frivilligt har vårdats under graviditeten och därmed sluppit
              det fruktansvärda skuldberget att de har åstadkommit sådana svåra
              alkoholskador på sitt barn.
            </seg>
            <seg n="04c79a43">
              Om ni nu helt och håller avvisar tvångsvården är frågan: Var
              har ni den massiva satsningen på denna frivilligvård? Vi har tidigare
              upplysts om de 20 miljonerna av Morgan Johansson. Men det är en
              spottstyver i sammanhanget. Ni har haft många år på er. Vi har
              haft 30 års debatt om alkoholskadorna på foster. Var är den massiva
              satsningen på frivilligvården som ska ändra situationen för dessa
              gravida kvinnor och de skadade fostren?
            </seg>
          </u>
          <note type="speaker" n="9eb88737">
            Anf. 270 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-72ac0b2c46a05213-1" n="ceaa7412">
            <seg n="7a0ea4d4">
              Herr talman! Som jag sade i mitt anförande ska man nu titta på
              den här frågan. Det är en viktig fråga. Man ska inte förringa
              den. Det vill varken jag eller regeringen göra. Samtidigt har
              man att se till kvinnans rätt att bestämma över sin egen kropp.
            </seg>
            <seg n="e3a6795c">
              Ni är i era motioner heller inte inne på någon tid där man resonerar
              om när fostret i sådant fall är en egen individ eller inte. Vi
              ser, som jag sade i anförandet och som också står i betänkandet,
              farhågor med att kvinnor kan utebli från den typ av kontakt som
              de kanske behöver när de är mitt uppe i ett aktivt missbruk.
            </seg>
            <seg n="cb3ecce8">
              Ulrik Lindgren efterfrågar massiva insatser. Vi betonar att socialtjänsten
              har ett ansvar för den här gruppen av människor som tyvärr hamnar
              i ett missbruk och som därtill är gravida. Vi tror att det ska
              finnas en god samverkan mellan mödravårdscentralen och socialtjänsten.
            </seg>
            <seg n="b810b9e8">
              I det här läget tror vi snarare att det är den vägen vi bör gå
              för att få grepp om denna situation och få dessa kvinnor i behandling
              för att också förhindra skador på fostret.
            </seg>
          </u>
          <note type="speaker" n="6e603e2d">
            Anf. 271 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dcecd85d18b1c297-2" n="653c12fb">
            <seg n="0f1b54ec">
              Herr talman! Det är inte så att vi är framme vid den massiva
              frivilligvård som Christer Engelhardt talar om. Vi är bara i den
              ringa begynnelsen av den frivilligvård som skulle på ett väsentligt
              sätt ändra situationen. Om vi skulle få en sådan massiv insats
              skulle det blir ändring. Det skulle bli betydligt färre barn som
              skadas för livet av moderns alkoholbruk. Det finns fortfarande
              mycket att göra trots 30 års kunskap om läget.
            </seg>
            <seg n="ca241fe7">
              Det handlar inte om att bara bestämma över sin egen kropp. Även
              i officiella svenska papper har man insett att det handlar om
              två skyddsvärda individer. Det är inte bara modern och inte bara
              fostret, utan det är två skyddsvärda individer. Det handlar inte
              bara om den egna kroppen.
            </seg>
            <seg n="1a44ab7b">
              Morgan Johansson var betydligt mer öppen, förstående och lyssnande
              när vi hade interpellationsdebatten om gravida och alkohol. Han
              uttryckte att han inte uteslöt en lagändring. Han ville ta del
              av och lyssna på erfarenheterna i Norge och komma igen med ett
              öppet sinnelag.
            </seg>
            <seg n="68125f6c">
              Men betänkandet innehåller ju ett blankt avslag av reservationen.
              Det finns inget tal om att återkomma och pröva frågan på nytt,
              och det tycker jag är mycket beklagligt, inte minst mot bakgrund
              av att det är cirka hundra barn som skadas för livet varje år
              på ett mycket gravt sätt.
            </seg>
            <seg n="e2fc0fcb">
              De norska erfarenheterna är inte heller så negativa som man kan
              tro när man hör på Christer Engelhardt. Vi har tagit del av dem,
              och det är egentligen bara att ringa dit så kan de redovisa att
              de kvinnor som har vårdats där är tacksamma och rentav saliga
              över att de har sluppit det fruktansvärda skuldberget av att ha
              skadat sitt barn. Så varför inte ett mjukare och öppnare sinnelag
              angående detta, Christer Engelhardt?
            </seg>
          </u>
          <note type="speaker" n="46f8d49d">
            Anf. 272 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-72ac0b2c46a05213-2" n="ceaa7412">
            <seg n="5c8f552d">
              Herr talman! Jag hade tyvärr inte möjlighet att delta i den interpellationsdebatt
              som Morgan Johansson hade, men jag tog del av den i protokollet
              efteråt. Jag märkte tydligt att de politiska motståndarna försökte
              att slå in kilar mellan regeringen och den socialdemokratiska
              gruppen i socialutskottet. Vi har samma mening i den här frågan,
              och vi motsätter oss inte på något sätt det som Morgan Johansson
              anförde i interpellationsdebatten. Snarare kan vi föra dialog
              med våra ministrar även när det inte är interpellationsdebatter
              eller utskottssammanträden.
            </seg>
            <seg n="aac83083">
              Därför välkomnar vi att Morgan Johansson nu tänker ge ett uppdrag
              åt Socialstyrelsen att se över den norska modellen och eventuellt
              återkomma med ett förslag i frågan.
            </seg>
            <seg n="3c3f6d96">
              Återigen: Vi tycker inte att frågan är oviktig, utan snarare
              att den är otroligt viktig. Därför är vi naturligtvis glada över
              de signaler som regeringen sände i den här interpellationsdebatten.
            </seg>
            <seg n="0aba5246">
              Sedan tycker jag att Ulrik gör frågan lite större än vad den
              är. Av de kvinnor som har upptäckt att de har blivit gravida eller
              är gravida under sitt missbruk är det ytterst ett fåtal som oftast
              avstår från behandling. Därmed inte sagt att den gruppen är oviktig
              och inte ska ha behandling, men då kan man ju göra mer kraftfulla
              insatser för att få dessa kvinnor under vård. De flesta kvinnor
              som under sin missbruksperiod upptäcker att de är gravida är också
              mer öppna för att tacka ja till den frivilligvård som erbjuds.
            </seg>
            <seg n="2fbdd17a">
              Men låt oss återkomma i frågan, för den är viktig.
            </seg>
          </u>
          <note type="speaker" n="c791fb1f">
            Anf. 273 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-c63c98cef61c062a-1" n="57660841">
            <seg n="7f45155e">
              Herr talman! Jag vill bara haka på det sista och säga att de
              kvinnor som har tackat ja till frivillig vård är ju inte på något
              sätt aktuella för tvångsvård. Då har vården redan en chans att
              göra en insats.
            </seg>
            <seg n="c7a9005d">
              Jag vill ta upp frågan om omhändertagande av otillåten egendom.
              I betänkandet står det att det i propositionen talas om föremål
              som kan användas vid narkotikamissbruk och att de enligt nuvarande
              lagstiftning får omhändertas. Förslaget är att de ska omhändertas.
            </seg>
            <seg n="32bd4717">
              Moderaternas motion handlar om att man också ska kunna omhänderta
              saker som ställer till det för människor utanför institutionen,
              till exempel mobiltelefoner. Jag förklarade ganska tydligt vad
              som händer, vad JO har sagt och vad som är tillåtet och inte tillåtet.
            </seg>
            <seg n="3dc1393c">
              Socialdemokraterna säger dock nej till detta. Det innebär alltså
              att den missbrukare som trakasserar sin före detta sambo med hundra
              mobiltelefonsamtal om dagen kan fortsätta att göra det. Utskottet
              säger då: Enligt vad utskottet erfarit är det redan i dag vanligt
              förekommande att mobiltelefoner omhändertas. I så fall är det
              i strid med vad man får göra. Bara för att någonting sker behöver
              det inte betyda att det är lagligt. Vore det inte mycket bättre
              att i stället göra det olagliga lagligt? I så fall kunde vi bli
              överens om det här i kammaren.
            </seg>
          </u>
          <note type="speaker" n="c10b2461">
            Anf. 274 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-72ac0b2c46a05213-3" n="ceaa7412">
            <seg n="38ebbf4c">
              Herr talman! När det gäller otillåten egendom säger vi i betänkandet
              och propositionen att när denna stör ordningen på vårdinstitutionen
              ska egendomen omhändertas. Jag tolkar det som att detta är en
              vårdlag, och då har vi att inrikta oss på det som sker så att
              säga inom vårdens väggar. Jag vill nog hävda att om någon använder
              en mobiltelefon och stör tredje person utanför institutionen kan
              det betraktas som ett sätt att störa vården och vårdinnehållet
              eftersom man då inte koncentrerar sig på det som man är placerad
              att bli vårdad för. Då ska vårdgivaren ha rätt att omhänderta
              mobiltelefonen eller vad det nu är för någonting som stör ordningen.
            </seg>
            <seg n="d8061e60">
              Jag tycker snarare att man borde vara nöjd med den skrivningen.
              Störs vården har vårdgivaren rätt att omhänderta mobiltelefonen.
            </seg>
          </u>
          <note type="speaker" n="5d98e619">
            Anf. 275 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-c63c98cef61c062a-2" n="57660841">
            <seg n="d4cf25f8">
              Herr talman! Jag tycker ju precis likadant som Christer Engelhardt.
              Om någon stör ordningen genom att trakassera någon utanför vårdhemmet
              är det rimligt att personalen har rätt att göra någonting åt det.
              Men tyvärr är det inte lagligt.
            </seg>
            <seg n="fb9e5117">
              Jag hänvisar igen till vad JO och psykiatrisamordnaren Milton
              säger, att det är otillständigt att det inte går att omhänderta
              sådan egendom på en psykiatrisk mottagning där någon är inskriven
              med tvång och ändå håller på att trakassera en person utanför.
              Men det finns inte något stöd i lagen för detta. Därför kan man
              inte fortsätta att göra det efter ett överklagande. JO försöker
              dock fästa lagstiftarens uppmärksamhet på detta.
            </seg>
            <seg n="f5a8578d">
              Det här är alltså en direkt parallell till omhändertagande av
              otillåten egendom på institutioner för missbrukare. Man har inte
              den tillåtelsen därför att det inte stör ordningen på institutionen
              på det sättet. Det handlar inte om sprutor och kanyler utan det
              handlar om att man fördärvar livet för någon utanför institutionen.
            </seg>
            <seg n="9a43e618">
              Jag förstår inte varför det ska vara så svårt att försöka att
              göra livet lättare för någon som lever utanför vårdhemmet, men
              som ändå får det svårt och besvärligt för att någon innanför inte
              klarar av att hantera situationen.
            </seg>
            <seg n="6d6024b3">
              Som exempel kan jag nämna det lilla barnet som är omhändertaget
              som socialnämnden har belagt med skydd genom att utfärda besöksförbud,
              telefonförbud och annat för en förälder. Ändå fortsätter föräldern
              att trakassera. Ska inte förälderns mobiltelefon då kunna omhändertas?
            </seg>
            <seg n="a505103a">
              Jag frågar återigen: Tycker inte Christer Engelhardt att det
              vore bättre att ändra lagstiftningen här?
            </seg>
          </u>
          <note type="speaker" n="fd485b1c">
            Anf. 276 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-72ac0b2c46a05213-4" n="ceaa7412">
            <seg n="94026fc0">
              Herr talman! Om någon har besöksförbud eller telefonförbud och
              väljer att fortsätta med sina trakasserier begår man ju ett lagbrott.
              Då finns också den polisiära möjligheten att göra en anmälan för
              att därmed se till att brottet inte fortsätter att pågå. Då har
              polisen rätt att omhänderta det så kallade brottsliga verktyget,
              i det här fallet mobiltelefonen.
            </seg>
            <seg n="91bc9efb">
              Jag anser att om en mobiltelefon används för att störa tredje
              man utanför vården har man också signalerat att man inte är beredd
              att ta emot den vård som man har ålagts. Ägnar man tankarna åt
              någonting annat stör man innehållet i vården och den processen.
              Då ska det vara tillåtet att omhänderta mobiltelefon och sådant
              som anses vara störande för verksamheten. För vår del är det ganska
              klart.
            </seg>
          </u>
          <note type="speaker" n="9683f3f6">
            Anf. 277 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-8c4360ed5ef03070-1" n="4bda2155">
            <seg n="652983d8">
              Herr talman! När man lyssnar på Christer Engelhardt blir det
              bekräftat att vi i många stycken är eniga. Han säger att vårdresurserna
              minskar när missbruket ökar och att vi inte kan ha det så. Vi
              kan inte ha ständiga trätor mellan huvudmän som skyfflar över
              problemen på varandra. Så där är vi överens.
            </seg>
            <seg n="43ab55e2">
              Det är bara den lilla skillnaden att ni socialdemokrater har
              ansvaret och har haft det i tio år. Då är frågan vad ni gör för
              att ändra på den här situationen.
            </seg>
            <seg n="ce423c94">
              Nu pekar ni på att det satsas 820 miljoner. Det är på tre år,
              så det är inte fullt så mycket som det låter. Min fråga blir då:
              Är Socialdemokraterna beredda att överväga att staten ska ta det
              fulla ansvaret för missbrukarvården om inte de här insatserna
              räcker?
            </seg>
            <seg n="912d1824">
              Vi får återkomma, sade Christer Engelhardt. Jag fattade det så
              att det var just till den här frågan. Då blir min följdfråga:
              När? Hur länge ska vi vänta för att se om det blir en förbättring
              av vårdresurserna som kommer i närheten av behovet. Kommer kommunerna,
              med de här arrangemangen, att vara villiga att göra den prioriteringen
              att missbrukare inte ska lämnas i sticket? Hur lång tid ska vi
              vänta innan Socialdemokraterna är beredda att gå längre och säga
              att staten får ta det fulla ansvaret eftersom kommunerna inte
              tar det?
            </seg>
          </u>
          <note type="speaker" n="d3077380">
            Anf. 278 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-72ac0b2c46a05213-5" n="ceaa7412">
            <seg n="34dc0ec9">
              Herr talman! Jag tycker att 820 miljoner är mycket pengar även
              om det gäller en period på tre år. Det är minsann inga kaffepengar
              vi pratar om. Det är pengar som ska användas till många bra insatser.
              Jag tror att det också kommer att ske inom ramen för Ett kontrakt
              för livet.
            </seg>
            <seg n="2009a5ae">
              Jag tycker att vi är lite farligt ute när vi börjar prata om
              att staten ska ta hand om vissa grupper. Jag tolkar det så att
              så fort en grupp medborgare blir en ekonomisk belastning för samhället,
              eller för kommunen i det här fallet, är det helt plötsligt staten
              som ska ta ansvar för den gruppen. Vilken grupp är Folkpartiet
              och Gabriel Romanus beredda att lämna över till staten nästa gång
              när man tycker att den blir en belastning för samhället?
            </seg>
            <seg n="d94a484a">
              Jag tycker att kommunerna och socialtjänsten har det yttersta
              ansvaret för de kommuninvånare som bor i kommunen. Jag tycker
              också att de ska ta ansvar för dem och bära de kostnader som kan
              uppstå beroende på vilka problem kommuninvånaren har. Men det
              skadar inte att man gör det i samverkan med staten på något sätt.
              I det här fallet kommer vi att subventionera kommunerna med dessa
              820 miljoner för att de ska ta det här ansvaret och prioritera
              den här gruppen av människor. Det handlar faktiskt i mångt och
              mycket om liv och död.
            </seg>
            <seg n="bbc59891">
              Jag skulle kunna bolla tillbaka till Gabriel, Folkpartiet och
              kanske till hela alliansen och fråga vilken grupp som står på
              tur att överlämnas till staten eftersom man inte är beredd att
              ta det ekonomiska ansvaret.
            </seg>
          </u>
          <note type="speaker" n="cfe5e83c">
            Anf. 279 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-8c4360ed5ef03070-2" n="4bda2155">
            <seg n="bc31d9b7">
              Herr talman! Vi anser inte att staten ska ta det fulla ansvaret
              på grund av att detta är en belastning, utan det ska man göra
              därför att kommunerna inte har tagit ansvaret och inte prioriterat
              den här vården. Vi har en princip som brukar drivas väldigt kraftfull
              av kommunalpolitiker även i det socialdemokratiska partiet, nämligen
              att om staten ålägger kommunerna någonting ska staten också stå
              för pengarna. Det är ingen ny princip.
            </seg>
            <seg n="d945c492">
              Då kan man välja två möjligheter. Antingen ger man kommunen det
              som brukar kallas för en stor påse pengar och så får kommunen
              ta sitt ansvar inom den ramen eller också, om man märker att kommunen
              inte gör det, får man ta ur de pengarna ur den så kallade påsen
              och säga att nu står staten för detta och så får de utnyttja den
              resursen. Då ökar chansen att just det blir gjort som annars tyvärr
              inte blir gjort. Det är inte för att jag tycker att detta är en
              belastning, utan det är för att kommunerna inte är beredda att
              ge den här gruppen den prioritet som den borde få.
            </seg>
            <seg n="d6c0f187">
              Om man vill vara lite självironisk kan man säga att de flesta
              av oss talar då och då vackert om decentralisering. I själva verket
              är det väl så att vi är för decentralisering, men på de områden
              som vi själva är engagerade tycker vi ändå att staten ska ta ett
              ansvar om inte det som vi anser är nödvändigt blir gjort.
            </seg>
            <seg n="19deb0ef">
              Christer Engelhardt säger att vi får återkomma om det inte fungerar
              med dessa 820 miljoner. Det är förvisso mycket pengar, men när
              ska ni återkomma om det inte räcker? Hur länge ska vi vänta innan
              vi får ta nästa steg eftersom det inte fungerar?
            </seg>
          </u>
          <note type="speaker" n="fc2454f1">
            Anf. 280 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-88c85cd84099cc40-0" n="ceaa7412" next="i-6580ed16ee9e5ee1-0">
            <seg n="39e68cc1">
              Herr talman! Det låter på Gabriel Romanus som om det ska decentraliseras
              så länge det inte kostar pengar, men när det börjar kosta pengar
              ska det centraliseras. Jag är inte riktigt beredd att dela den
              åsikten.
            </seg>
            <seg n="d242db9d">
              Det låter också på Gabriel som om kommunerna inte får någon som
              helst skatteutjämning och inga pengar från staten till den kommunala
              verksamhet där den här gruppen också ingår. Det är bara att läsa
              i budgetpropositionen för att se hur mycket pengar utöver dessa
              820 miljoner som delas ut till landets kommuner.
            </seg>
            <seg n="ef74baf3">
              Gabriel undrar när man kommer tillbaka. Det är när vi ser att
              det här inte fungerar. Det pågår också utredningar, bland annat
              en där Kerstin Wigzell ska se över vårdöverenskommelser. Det finns
              en utredning som ska vara klar i oktober 2005 och en som ska vara
              klar i december 2006. De här pengarna ligger nu på tre år.
            </seg>
            <seg n="d9455505">
              Om en kommun inte tar sitt ansvar att vårda människor med de
              här problemen ska man skapa incitament för att de ska ta det här
              ansvaret. Det ska inte bli så att om man inte tar det ansvaret
              blir man av med det, utan då ska incitamenten öka så att man tar
              sitt ansvar för den här gruppen människor. Det tror vi att man
              också kommer att göra med de satsningar som vi avsätter i den
              frågan.
            </seg>
          </u>
          <note n="71df9d25">
            Anf. 281 GUNILLA WAHLÉN (v):
          </note>
          <u who="christer_engelhardt_0ba24a" xml:id="i-6580ed16ee9e5ee1-0" n="ceaa7412" prev="i-88c85cd84099cc40-0">
            <seg n="7111918f">
              Herr talman! Lagen om vård av missbrukare är i grunden en lag
              som ska ge missbrukare en laglig rätt till vård och behandling
              för att komma ur sitt missbruk. Alla frivilliga, öppna former
              av missbrukarvård och behandling är helt klart att föredra framför
              tvångsvård. Den egna kommunen och dess socialtjänst har det grundläggande
              ansvaret för att missbrukarvård finns tillgänglig och att andra
              grundläggande förutsättningar såsom bostad, arbete, stöd och behandling
              kan komma missbrukaren till del.
            </seg>
            <seg n="d3aad4df">
              Jag anser att det är viktigt att stå fast vid att det är i ett
              nära socialt sammanhang som missbrukarvården och rehabiliteringen
              ska bedrivas. Kommunen bör ha kvar det grundläggande ansvaret
              men måste på ett mer systematiskt och strukturerat sätt samarbeta
              med andra instanser och myndigheter. Det finns kartläggningar
              som visar att kommunerna minskat sina insatser till institutionsvård
              och annan behandling trots att antalet tunga missbrukare ökat.
              Det finns stora brister när det gäller resurser till öppenvård,
              avgiftning, slutenvård och rehabilitering. Detta resulterar i
              att missbrukare inte får den vård och rehabilitering som de har
              rätt till. Alltfler kvinnor och män och deras anhöriga och hela
              samhället hamnar i en situation som är ohållbar om inte denna
              utveckling bryts.
            </seg>
            <seg n="84b4bb2c">
              Herr talman! Tyvärr kan den enskildes insikt att avgiftning och
              sluten vård är nödvändig kollidera med socialtjänstens och sjukvårdens
              ansvar för att människor får den vård och behandling de har rätt
              till.
            </seg>
            <seg n="4d334bfc">
              Detta betänkande, SoU15, om stärkt rättsäkerhet och vårdinnehåll
              har som syfte att öka vårdkvaliteten och klargöra vilken instans
              som ska ansvara för vad. Jag anser i likhet med utskottet att
              den socialnämnd som finns i varje kommun även fortsättningsvis
              ska ha ansvaret för att en missbrukare får den hjälp som hon eller
              han behöver. Därför är det riktigt att det är socialnämnden som
              är den myndighet som kan ansöka om beredande av vård hos länsrätten.
            </seg>
            <seg n="709d7cd3">
              Socialtjänsten har ansvar för att det finns en jourtjänstgöring
              som gör att beslut om omhändertagande kan ske så snart som möjligt,
              men polismyndigheten ska även fortsättningsvis vara behjälplig
              vid omhändertagandesituationer. Jag tycker att den ordningen är
              den mest naturliga eftersom det är socialtjänsten som har kunskap
              om vård och behov av akut vård. Det är sjukvården som har utbildad
              personal som kan bedöma vårdbehovet på ett sätt som polisen inte
              har möjlighet att göra eftersom det inte ingår i deras utbildning.
            </seg>
            <seg n="e3e86473">
              Kommunen och polismyndigheten ska ha rutiner och samarbeta så
              att omhändertagandet sker rättssäkert och med snabbhet så att
              missbrukaren får den vård och behandling som är nödvändig. Kommunen
              har även rätt och skyldighet att upphäva sitt eget beslut om omhändertagande
              när det inte längre finns skäl för detta.
            </seg>
            <seg n="4a5325f6">
              Eftersom det är flera olika myndigheter som är inkopplade i samband
              med ett omhändertagande enligt LVM är det avgörande att myndigheterna
              samarbetar med varandra, även med frivilligorganisationer, i syfte
              att öka kvaliteten på vård och behandling så att missbrukaren
              kommer ifrån sitt beroende. För detta krävs att vårdkedjan hålls
              samman och att det sociala nätverket stärks.
            </seg>
            <seg n="49d5c250">
              När det gäller den komplicerade frågan om gravida och tvångsvård
              är det en mycket svår uppgift att sätta kriterier för hur mycket
              eller hur lite en kvinna kan dricka när hon är gravid, eller om
              det är ingenting alls, eller hur mycket narkotika hon kan använda
              utan att barnet tar skada. Det är viktigt att kvinnan, oavsett
              om hon är gravid eller inte ofta rör det sig om unga personer
              får vård, hjälp och stöd eller blir tvungen att få tvångsvård
              även om hon är gravid. Jag bedömer att risken finns att hon avstår
              från att söka sig till mödravårdscentralen. Risken finns då att
              hon inte alls får den vård och det stöd hon behöver under sitt
              missbruk. Om man har ett kraftigt missbruk missköter man ju hela
              sin hälsa vilket är till men för hela graviditeten.
            </seg>
            <seg n="87acd968">
              Herr talman! Ett kontrakt för livet är en riktad satsning med
              ett ekonomiskt tillskott som under tre år ska bidra till att personer
              med missbruksproblem ska få sina behov tillgodosedda på ett bättre
              sätt. Det ska även stimulera kommuner, Statens institutionsstyrelse
              med flera aktörer att öka kvaliteten i vården, planera utskrivning
              genom fortsatt rehabilitering, ge hjälp till bostad, sysselsättning
              och psykosocialt stöd. I detta arbete som ska göras i samarbete
              med den enskilde kan frivilligorganisationer naturligtvis göra
              ovärderliga insatser. Men den enskilde vårdtagaren ska också ha
              rätt att avstå från att ha kontakt med frivilligorganisationer.
              Det är viktigt att det är kommunen som har ansvaret för att de
              som har missbruksproblem får rätt hjälp och stöd för att komma
              till rätta med sina problem.
            </seg>
            <seg n="74fc889b">
              Herr talman! Detta betänkande innehåller flera delar, exempelvis
              omhändertagande av otillåten egendom, skyldighet att hindra en
              omhändertagen att lämna sjukhuset, införande av en tidsgräns då
              ansökan ska finnas hos länsrätten, skyldighet till uppföljning
              och utvärdering med mera. Det är naturligtvis omöjligt att i detta
              korta anförande beröra alla delar. Självklart ska all verksamhet
              inom LVM-vården ske med hög kvalitet, god rättssäkerhet och under
              etiskt godtagbara former.
            </seg>
          </u>
          <note n="e67ccf65">
            Jag yrkar bifall till förslaget i betänkandet.
          </note>
          <note type="speaker" n="9bb603c8">
            Anf. 282 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dcecd85d18b1c297-3" n="653c12fb">
            <seg n="59ef7b38">
              Herr talman! Angående gravida och alkohol fick jag intrycket
              av Christer Engelhardt att han menade att vi gör problematiken
              lite större än frågan är. Min fråga till Gunilla Wahlén är: Delar
              Vänstern synen på problematiken att vi gör för stor sak av gravida
              och alkohol?
            </seg>
            <seg n="960579ed">
              Vi är fortfarande 30 år efteråt berättigat upprörda över att
              160 barn skadades mycket svårt av ett läkemedel, Neurosedyn. Men
              vi är inte i närheten av samma upprördhet när det gäller att hundra
              barn skadas mycket gravt för livet varje år genom moderns alkoholmissbruk.
              Ytterligare något tusental får mindre grava men bestående skador
              för livet. Är det inte tvärtom så att vi alldeles har undervärderat,
              inte tagit på allvar och inte varit tillräckligt upprörda över
              det här skadepanoramat? Vi har som samhällskollektiv passivt tittat
              på. Vilken är Vänsterns syn på den problematiken?
            </seg>
            <seg n="c5d82ac0">
              Den andra frågan jag vill ställa är om Vänstern, som jag uppfattade
              Socialdemokraterna, är beredd att skruva på det raka avslaget
              i betänkandet till ett mer positivt ställningstagande och jämka
              ihop mer med vad Morgan Johansson gav besked om i förra veckan,
              att ha ett mer öppet sinnelag, vara beredd att titta på de norska
              erfarenheterna och inte utesluta att man kanske också prövar lagstiftningsinstrumentet.
              Är Vänstern beredd att som Socialdemokraterna avisera ett mer
              ödmjukt sinnelag inför möjligheten att ta till sig de norska erfarenheterna?
            </seg>
          </u>
          <note n="a9ac0570" type="speaker">
            Anf. 283 GUNILLA WAHLÉN (v) replik:
          </note>
          <u who="gunilla_wahlen_0ee484" xml:id="i-e40d227832bf77a6-0" n="e40d2278">
            <seg n="df6f011d"/>
            <seg n="0bd18ef4">
              Herr talman! Tack för att jag får möjlighet att utveckla det
              lite mer om gravida och missbruk. Jag tycker att Christer Engelhardt
              på ett mycket bra sätt visar på hur man ödmjukt ska ta sig an
              den här frågan. Det är inte antingeneller. Det är inte svart eller
              vitt. Det faktum att en person är gravid gör att det är väldigt
              svårt att sätta kriterier för hur stort missbruket ska vara, hur
              hennes hälsostatus är och andra omgivande faktorer. Det är ju
              inte bara en hälsofaktor som utgör grund för att bli omhändertagen.
              Det finns många olika faktorer som spelar in.
            </seg>
            <seg n="96e726be">
              Jag anser att risken finns att kvinnan inte uppsöker vård, inte
              uppsöker den mödrahälsovård som finns tillgänglig för alla gravida,
              för att hon är rädd för att bli tvångsomhändertagen. Det är ju
              ändå väldigt viktigt att man har tillgång till mödrahälsovården,
              både för sin egen hälsa och för barnets eller fostrets hälsa.
            </seg>
            <seg n="fd924f94">
              Det finns också personer som inte vet att de är gravida förrän
              de kanske är i 12:e eller 16:e veckan. Det kan vara mycket vanligare
              hos en missbrukare att en utebliven menstruation är en följd av
              att man har ätit dåligt, att man är i ett väldigt dåligt skick.
              Man upptäcker då senare att man är gravid. Då är det mycket svårt
              att vid tvångsomhändertagandet förhindra skador. Jag tycker att
              man bör titta väldigt noga på det här. Det finns också risker.
              Kvinnans hälsa och behov av vård måste ändå vara det som är det
              yttersta kriteriet.
            </seg>
          </u>
          <note type="speaker" n="789dadff">
            Anf. 284 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dcecd85d18b1c297-4" n="653c12fb">
            <seg n="846dd38f">
              Herr talman! Jag fick inget besked om hur Vänstern värderar problematiken
              kring gravida och alkohol och de skador som åsamkas varje år,
              hundra barn plus ett tusental till med varierande grad av mycket
              allvarliga alkoholskador. Jag vore tacksam om vi i den andra repliken
              får ett besked om Vänsterns syn på detta.
            </seg>
            <seg n="7c93c008">
              Det är ingen som har sagt att det här en svartvit fråga. Vi har
              i reservationen och i muntliga anföranden här betonat att frivillighet
              är den framkomliga vägen i nästan alla lägen. Om man når den gravida
              kvinnan i tid har man stora möjligheter att nå framgång och därmed
              skydda både kvinnan och barnet. Om ni avvisar tvång, varför har
              ni inte då rullat ut ett stort frivilligprogram i Sverige, grundat
              på de kunskaper vi har om skadorna och grundat på de kunskaper
              vi har om framgångsrik behandling som prövas på några vårdcentraler
              i Helsingfors?
            </seg>
            <seg n="25ed6e76">
              Varför avvisa tvång som yttersta möjlighet? Man menar i Norge
              att själva hotet om tvång snarare har verkat positivt. Fler har
              därmed frivilligt sökt sig till mödravården för att få hjälp innan
              tvångsinstrumentet är aktuellt. De kan i Norge inte heller se
              att hotet om tvång har gjort att kvinnorna har avstått från mödravården.
              De kan inte heller se att tvångsinslaget har gjort att fler valt
              abort för att slippa tvånget. De menar från Norge snarare att
              det borde vara fler som tvångsvårdas som ett skydd både för kvinnan
              och för barnet. De kan redovisa att de kvinnor som tvångsvårdats
              är oerhört glada över att det blev en så lycklig utgång så att
              de får ett friskt barn. Den saligheten överträffar det mesta.
            </seg>
          </u>
          <note n="df74d898" type="speaker">
            Anf. 285 GUNILLA WAHLÉN (v) replik:
          </note>
          <u who="gunilla_wahlen_0ee484" xml:id="i-e40d227832bf77a6-1" n="e40d2278">
            <seg n="df6f011d"/>
            <seg n="8c0be3b6">
              Herr talman! Det finns ett krav att jag ska värdera på en skala
              hur allvarligt det här är. Det är oerhört allvarligt. Vi har ju
              en alkoholpolitik där vi strävar efter nolltolerans hos gravida
              när det gäller att dricka alkohol. Man ska rikta informationsinsatser
              så att kvinnor som är gravida ska avstå från att dricka alkohol
              helt och hållet. Det gäller också rökning och andra saker. Visst
              är det oerhört allvarligt, men det är också oerhört allvarligt
              att det är så unga människor som missbrukar droger av olika slag,
              antingen de är gravida eller inte.
            </seg>
            <seg n="89fd1e44">
              Det faktum att en kvinna är gravid utgör ju inget hinder för
              att bli tvångsomhändertagen. Hennes behov av vård finns ju. Man
              ska inte underskatta mödravårdscentralernas och socialtjänstens
              förmåga att bedöma om en person behöver vård enligt LVM.
            </seg>
            <seg n="3acebadf">
              Det ena står inte mot det andra. Jag tycker att det är allvarligt
              att personer som är gravida använder droger över huvud taget.
              Men att lagstifta om att det ska sättas upp kriterier för gravida
              om hur många centiliter man får dricka per vecka är oerhört svårt.
              Om de här personerna inte vill bli omhändertagna kommer de inte
              att tala sanning.
            </seg>
          </u>
          <note type="speaker" n="685bb169">
            Anf. 286 JAN LINDHOLM (mp):
          </note>
          <u who="jan_lindholm_258194" xml:id="i-1004369e71bc8127-0" n="a588736f">
            <seg n="f002c240">
              Herr talman! Jag har i dag besökt ett av de ställen där nattvandrarna
              får en möjlighet att sköta den hygien som är så svår att sköta
              när man inte har något eget boende. Jag vet att jag kunde ha varit
              en av dem om jag inte hade haft tur på resan genom livet.
            </seg>
            <seg n="82caff73">
              Politik är inte enkelt. Som jag ser det hänger allt samman mer
              eller mindre tydligt. Människor kan vara i behov av vård på grund
              av medfödda eller förvärvade problem. De medfödda kan vara ärftliga
              men de kan också ha sitt ursprung i samhället. Det kan till exempel
              vara brist på nödvändiga politiska beslut, eller på grund av dåliga
              eller alltför snabba politiska beslut.
            </seg>
            <seg n="f2390b60">
              Förvärvade problem kan ha sitt ursprung i trafikolyckor eller
              en sjukdom, sådana saker som ingen rimligtvis kan rå för. Även
              de förvärvade problemen kan ha sitt ursprung i samhället.
            </seg>
            <seg n="d8ce55a5">
              Rent vatten och avloppssystem som fungerar, en hög omhändertagandenivå
              vid förlossningen är exempel på sådana insatser som samhället
              kan bidra med för att minska risken för att individen ska förvärva
              behov av vård.
            </seg>
            <seg n="8717491a">
              Även helt andra politiska beslut, till exempel resursfördelningar
              till skolan, så att man kan ha en bra verksamhet där, eller införandet
              av nya strålningsmiljöer, till exempel beslutet om 3 G, kan påverka
              sjukdomsbilden och behovet av vård för många.
            </seg>
            <seg n="a6f28633">
              Ganska små, för många kanske obetydliga, handikapp kan i kombination
              med olika stressmoment leda till ett drogmissbruk och ett vårdbehov
              senare i livet.
            </seg>
            <seg n="db686200">
              Det är självklart alltid viktigt att politiska beslut tas med
              stor hänsyn till den påverkan på hälsa som besluten har, i första
              hand på grund av det lidande ohälsa innebär för den enskilde,
              men också för de anhöriga. Man måste också beakta de samhällsekonomiska
              kostnader som de negativa hälsoeffekterna kan ge. De kan mycket
              väl vara större än den nytta som kanske är betydligt enklare och
              tydligare att förblindas av vid själva beslutstillfället.
            </seg>
            <seg n="1a835918">
              När sedan riksdagen tar beslut om regler för den vård som ska
              ges och landsting och kommuner i sin tur beslutar om tillämpningar
              inom ramen för de lagar riksdagen fastställt är det lika viktigt
              att det finns en koppling mellan de existerande resurserna och
              de åtaganden som man beslutar om.
            </seg>
            <seg n="867842ba">
              Som företrädare för den lokala verkligheten ute i landet blir
              man ibland ganska förtvivlad när riksdag och regering fattar beslut
              som hindrar att nya resurser växer fram samtidigt som man beslutar
              om åtgärder som skulle kunna ge de resurser som behövs för att
              man ska kunna genomföra de beslut som man har fattat.
            </seg>
            <seg n="a2e9eac7">
              Jag vågar inte argumentera så mycket för betänkandet eftersom
              jag är rädd att talmannen då tar ifrån mig ordet. Jag väljer att
              i stället försöka koncentrera mig på argument för varför jag yrkar
              avslag på en del motioner.
            </seg>
            <seg n="9297f78c">
              Det kan naturligtvis bero på att jag fortfarande känner mig som
              nybörjare i socialutskottet och dess områden. Jag har försökt
              läsa noga och sätta mig in i det som står i motionärernas argumentation.
              Jag kan ändå inte se vad det är som gör att man anser att det
              är möjligt att just nu komma med förslag om en sorts vårdgaranti
              inom missbruksområdet. Jag tycker att det finns så många oklarheter
              där ännu att betänkandets förslag att invänta en utredning är
              rätt väg.
            </seg>
            <seg n="a9722b96">
              Jag tror att det är oklokt att skilja kommunerna från ansvaret
              för missbruksvården. Jag tror att det lokala nätverket är oerhört
              avgörande för kvaliteten. Jag tror inte alls att ett antal miljoner
              blir mer för att man flyttar dem till staten. Jag tror dessutom
              att de blir sämre använda.
            </seg>
            <seg n="a65cb0e4">
              Min bild är att kommunerna i de flesta fall har ett bra samarbete
              med frivilligorganisationerna. Jag tror inte att statliga pekpinnar
              gör någon nytta över huvud taget, snarare tvärtom.
            </seg>
            <seg n="2d4ac799">
              Jag anser att det blir tydligare om polisen har sin rätt att
              ingripa utifrån polislagen, och att socialtjänsten är de enda
              som kan tillgripa omhändertaganden genom LVM.
            </seg>
            <seg n="3d02b0d3">
              Jag tycker att det är tydligt i förslaget att besluten ska underställas
              länsrätten snabbt, likadant när det gäller upphävande av besluten.
              Jag tycker inte att det finns några otydligheter där som behöver
              ytterligare förstärkas, som motionärerna vill.
            </seg>
            <seg n="5a6c7173">
              Den tydliga skärpning av rollen för den verksamhetsansvarige
              vid det sjukhus där de omhändertagna vistas tycker jag är klargörande.
            </seg>
            <seg n="1738c9ed">
              Även när det gäller omhändertagandefrågan, som har debatterats
              här, tycker jag att det inte finns några problem när det gäller
              att omhänderta otillåten egendom. Det har förklarats väldigt bra.
            </seg>
            <seg n="5e85bc66">
              Jag tycker att det är mycket bättre att man satsar på en högre
              kvalitet på missbruksvården än att man använder sig av tvångsmedel.
              Min bild är att resultatet i väldigt stor utsträckning är avhängigt
              hur man lyckas med själva motiveringsprocessen. Jag tycker därför
              inte alls att det finns någon anledning att införa att graviditet
              i sig skulle vara skäl för tvångsvård.
            </seg>
            <seg n="2b9df214">
              Det var ett axplock av motiv för att avslå de förslag som finns
              i de motioner som behandlas i betänkandet.
            </seg>
            <seg n="4c2f5028">
              Att sedan missbruksvården behöver mer resurser och kompetensutveckling
              är vi säkert alla överens om. Det finns stora behov av förebyggande
              arbete och mer helhetssyn. Framgångsrik missbruksvård är oerhört
              resurskrävande. Därför är det just för vård och omhändertagande
              av de mest utsatta i samhället extra viktigt att vi har långsiktiga
              åtgärder från samhällets sida och att den ekonomiska utvecklingen
              i samhället i sin helhet är positiv så att resurserna skapas.
            </seg>
            <seg n="3f538c95">
              Infrastrukturen är en nyckel i det arbetet. Därför är ett dubbelspår
              mellan Falun och Borlänge en förutsättning för att samhällets
              åtagande även när det gäller vård och omhändertagande av missbrukare
              och ungdomar kan ske på ett kvalificerat sätt.
            </seg>
          </u>
          <note type="speaker" n="a4aa3364">
            Anf. 287 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-8c4360ed5ef03070-3" n="4bda2155">
            <seg n="8fc8d07d">
              Herr talman! Det är ingen som har sagt att ett antal miljoner
              blir fler om de flyttas till staten. Problemet är att kommunerna
              inte har varit villiga att satsa de miljoner som behövs.
            </seg>
            <seg n="40a403f0">
              Frågan är om vi bara ska acceptera det. Jag tyckte ändå att utskottsmajoritetens
              socialdemokratiska företrädare med en viss otålighet sade att
              vi inte kan ha det så här, utan att vi måste överväga åtgärder.
              Om inte de åtgärder som nu är föreslagna räcker får man återkomma
              till saken.
            </seg>
            <seg n="845facb8">
              Det är alltså inte så att det finns ett antal miljoner som kommunerna
              satsar. Det som är felet är att de inte gör det.
            </seg>
            <seg n="fa2f8a15">
              När det gäller behovet av vårdgaranti kan man notera att statsrådet
              Morgan Johansson enligt referatet i utskottsbetänkandet verkar
              mer positiv till vårdgaranti än vad i varje fall det ena av samarbetspartierna
              är.
            </seg>
            <seg n="66309a72">
              Vi får hoppas att han står på sig i det fallet så att vi så småningom
              får en garanti för att missbrukarna får vård. Kan man ha det i
              Danmark på förslag av den borgerliga regeringen, borde det inte
              vara helt omöjligt att införa det även i Sverige.
            </seg>
          </u>
          <note type="speaker" n="81264837">
            Anf. 288 JAN LINDHOLM (mp) replik:
          </note>
          <u who="jan_lindholm_258194" xml:id="i-4f0fd97c243b467a-0" n="a588736f" next="i-9e8a2c149bc15aaf-0">
            <seg n="5b8463cd">
              Herr talman! Jag uppfattade inte frågan.
            </seg>
          </u>
          <note n="572b8f84">
            (GABRIEL ROMANUS (fp): Det var ingen fråga; det var en replik.)
          </note>
          <u who="jan_lindholm_258194" xml:id="i-9e8a2c149bc15aaf-0" n="a588736f" prev="i-4f0fd97c243b467a-0">
            <seg n="2902a651">
              Då har jag inga kommentarer.
            </seg>
          </u>
          <note type="speaker" n="b9430cae">
            Anf. 289 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dcecd85d18b1c297-5" n="653c12fb">
            <seg n="5f630729">
              Herr talman! Jag hajade till lite när Jan Lindholm uttryckte
              att graviditet i sig inte är skäl för tvångsvård. Det tror jag
              inte att någon annan heller tycker eller har gett uttryck för
              under kvällens debatt eller någon debatt över huvud taget. Vad
              det gällde var ju att om det samtidigt föreligger drogmissbruk
              tycker vi som en yttersta möjlighet att tvånget ska finnas där
              som ett möjligt instrument. De norska erfarenheterna av detta
              är goda. Framför allt ska man dock satsa mycket omfattande på
              frivilligvården.
            </seg>
            <seg n="2f0f364c">
              Med tanke på att kännedom om denna problematik förelegat i 30
              år tycker man att den politiska majoriteten borde ha gjort oerhört
              mycket mer på frivillighetens område för att komma till rätta
              med de svåra alkoholskadorna på barnen.
            </seg>
            <seg n="110d7fa2">
              Jag vill fråga Jan Lindholm om han också är beredd, som åtminstone
              Socialdemokraterna här har aviserat, att skruva det här raka avslaget
              för tvångsinstrumentet vad gäller graviditet och alkohol till
              den mer öppna attityd som Morgan Johansson har redovisat och öppnat
              för i förra veckans debatt samt om man inte också skulle kunna
              ta in de norska erfarenheterna ordentligt och låta Socialstyrelsen
              gå igenom dem och inte utesluta att en lagstiftning kan bli resultatet
              av en sådan prövning. Är Jan Lindholm beredd att göra en sådan
              prövning?
            </seg>
          </u>
          <note type="speaker" n="902a0b05">
            Anf. 290 JAN LINDHOLM (mp) replik:
          </note>
          <u who="jan_lindholm_258194" xml:id="i-1004369e71bc8127-1" n="a588736f">
            <seg n="6e30a2b7">
              Herr talman! Nej, det är jag inte. Jag tycker att du bara försöker
              slingra dig med ord. Jag har gjort precis rätt tolkning när jag
              säger att graviditet inte är en anledning till tvångsvård.
            </seg>
            <seg n="09c84c01">
              Det jag anser att vi ska göra är att jobba med de medel vi har.
              Om en kvinna som är gravid har en problembild, där droger kanske
              är en komponent av väldigt många, är det hennes situation som
              ska ligga till grund för behovet av tvångsomhändertagande, inte
              graviditeten.
            </seg>
          </u>
          <note type="speaker" n="fe5f1c17">
            Anf. 291 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-dcecd85d18b1c297-6" n="653c12fb">
            <seg n="39bece1c">
              Herr talman! Vi ska självklart jobba med de medel vi har. Detta
              har dock inte gjorts. Majoriteten är oerhört skyldig till att
              vi inte har jobbat med de medel vi har. Det finns kunskap om hur
              man kan jobba med frivilligheten, men den har inte använts.
            </seg>
            <seg n="00b660e1">
              Till att börja med ska man alltså jobba oerhört kraftfullt med
              frivilligvården och i tid erbjuda kvinnan hjälp att undslippa
              skadorna på sitt eget psyke och skadorna på barnet genom att jobba
              frivilligt. Som yttersta möjlighet tycker vi dock att man också
              ska kunna använda tvångsinstrumentet. De norska erfarenheterna
              av detta är goda.
            </seg>
            <seg n="688678ef">
              Sedan uppfattar jag ett nej också vad gäller vårdgaranti. Kristdemokraterna
              tycker att vi som medborgarföreträdare ska begära att landets
              medborgare skyddas. Det är oanständigt som vi har det i dag. På
              något sätt har vi successivt vant oss vid att folk får ligga i
              rännstenen. Vi har en hemlöshet som ser ut att ha permanentat
              sig. Då tycker vi att det är rimligt att vi politiker som medborgarföreträdare
              säger: Nej, så här ska vi inte ha det! Vi måste få ett slut på
              detta!
            </seg>
            <seg n="fc602e11">
              Vi tycker att det rimligt att då landa i ett krav på vårdgaranti.
              Man ska ha rätten till behandling och omhändertagande på något
              sätt inom tre månader. Detta tycker vi egentligen är ett tämligen
              enkelt krav. Vi tycker också att vi har fått en del instämmanden
              både från Mobilisering mot narkotika och även från vår minister.
            </seg>
            <seg n="4a52d7bb">
              Varför alltså detta tvärnej? Varför är man från Miljöpartiets
              sida tydligen inte ens beredd att diskutera detta?
            </seg>
          </u>
          <note type="speaker" n="c792bb08">
            Anf. 292 JAN LINDHOLM (mp) replik:
          </note>
          <u who="jan_lindholm_258194" xml:id="i-4f0fd97c243b467a-1" n="a588736f" next="i-9e8a2c149bc15aaf-1">
            <seg n="95fc4bab">
              Herr talman! Där har Ulrik Lindgren totalt missuppfattad vad
              jag sade. Om det är något parti som verkligen arbetar för de hemlösas
              situation är det vi. Vi tror dock inte att bara ett riksdagsbeslut
              om något slags vårdgaranti skulle ändra på situationen. Detta
              är oerhört mycket mer komplicerat än så. Därför måste vi arbeta
              ute i verkligheten.
            </seg>
            <seg n="4db1b1c7">
              Jag tycker dessutom att Ulrik Lindgren grundar sin argumentation
              på en helt felaktig verklighetsbild. Vi jobbar faktiskt i dag
              väldigt mycket med just frivillighetssidan, att skapa kontakt
              med och bygga broar till de här människorna både från sjukvårdens
              och kommunernas sida och från av samhället finansierade frivilligorganisationer
              om man nu kan kalla det frivilligorganisationer, men i alla fall
              ideella organisationer. Det är en verksamhet där man är mycket
              framgångsrik när det gäller att förmå människor att ta de steg
              som behövs för att komma vidare in i olika behandlingsformer.
              Jag tror att det är där vi ska jobba.
            </seg>
            <seg n="a6930b5f">
              Det är oftast mycket individuella projekt för varje person det
              handlar om. Därför är både den här typen av storvulna politiska
              beslut och sådan här retorik i kammaren ganska verkningslösa och
              egentligen rätt ointressanta ute i verkligheten.
            </seg>
          </u>
          <note n="81bfdc55">
            Överläggningen var härmed avslutad.
          </note>
          <note n="895c0b2b">
            17 § Riksbankens Jubileumsfonds verksamhet år 2004
          </note>
          <note n="40460f3d">
            Föredrogs
          </note>
          <note n="e79af9df">
            Talmannen konstaterade att ingen talare var anmäld.
          </note>
          <note n="d252fe97">
            18 § Bordläggning
          </note>
          <note n="7a474fb8">
            Anmäldes och bordlades
          </note>
          <note n="2fa2b651">
            19 § Anmälan om frågor för skriftliga svar
          </note>
          <note n="ebedec7e">
            Anmäldes att följande frågor för skriftliga svar framställts
          </note>
          <note n="6b96aba9">
            den 1 juni
          </note>
          <note n="746d490d">
            Anna Lilliehöök
          </note>
          <note n="746d490d">
            Anna Lilliehöök
          </note>
          <note n="acf6eb1c">
            Henrik S Järrel
          </note>
          <note n="f409ebe0">
            Lars-Ivar Ericson
          </note>
          <note n="e4930817">
            Birgitta Ohlsson
          </note>
          <note n="acf6eb1c">
            Henrik S Järrel
          </note>
          <note n="60ffbcba">
            Gunnar Nordmark
          </note>
          <note n="1634bb86">
            Helene Petersson
          </note>
          <note n="acf6eb1c">
            Henrik S Järrel
          </note>
          <note n="746d490d">
            Anna Lilliehöök
          </note>
          <note n="95bf500e">
            Ulla Löfgren
          </note>
          <note n="1ac97bfd">
            Tobias Billström
          </note>
          <note n="523c15a1">
            Viviann Gerdin
          </note>
          <note n="b6a3c535">
            Frågorna redovisas i bilaga som fogats till riksdagens snabbprotokoll
            tisdagen den 7 juni.
          </note>
          <note n="ad8d1579">
            20 § Anmälan om skriftliga svar på frågor
          </note>
          <note n="d2457470">
            Anmäldes att skriftliga svar på följande frågor inkommit
          </note>
          <note n="6b96aba9">
            den 1 juni
          </note>
          <note n="1e98d92d">
            Lena Adelsohn Liljeroth
          </note>
          <note n="6dc0b76c">
            Johan Pehrson
          </note>
          <note n="06914413">
            Ulf Sjösten
          </note>
          <note n="6dc0b76c">
            Johan Pehrson
          </note>
          <note n="9ab1458a">
            Tina Acketoft
          </note>
          <note n="dd90c4a4">
            Berit Högman
          </note>
          <note n="f24aebfe">
            Sten Tolgfors
          </note>
          <note n="78f7cb4d">
            Ewa Thalén Finné
          </note>
          <note n="95e024f6">
            Cecilia Magnusson
          </note>
          <note n="e4930817">
            Birgitta Ohlsson
          </note>
          <note n="e4930817">
            Birgitta Ohlsson
          </note>
          <note n="43a418f0">
            Hans Backman
          </note>
          <note n="4350fb66">
            Bo Könberg
          </note>
          <note n="ce237c87">
            Anne Ludvigsson
          </note>
          <note n="478bbc7d">
            Nina Lundström
          </note>
          <note n="335576ca">
            Anna Grönlund Krantz
          </note>
          <note n="0fc53dd2">
            Claes Västerteg
          </note>
          <note n="c27b432b">
            Karin Pilsäter
          </note>
          <note n="f9064c21">
            Anita Sidén
          </note>
          <note n="c2b4298b">
            Mia Franzén
          </note>
          <note n="f9064c21">
            Anita Sidén
          </note>
          <note n="e4930817">
            Birgitta Ohlsson
          </note>
          <note n="8e05c8c3">
            Solveig Hellquist
          </note>
          <note n="c2b4298b">
            Mia Franzén
          </note>
          <note n="8a35a1ba">
            Rigmor Stenmark
          </note>
          <note n="f409ebe0">
            Lars-Ivar Ericson
          </note>
          <note n="7b97dba5">
            Tommy Ternemar
          </note>
          <u who="jan_lindholm_258194" xml:id="i-9e8a2c149bc15aaf-1" n="a588736f" prev="i-4f0fd97c243b467a-1">
            <seg n="4f18ba43">
              Kerstin Heinemann
            </seg>
          </u>
          <note n="9ab1458a">
            Tina Acketoft
          </note>
          <note n="e4930817">
            Birgitta Ohlsson
          </note>
          <note n="5d0ca255">
            Gunilla Wahlén
          </note>
          <note n="583a80eb">
            Maria Öberg
          </note>
          <note n="dd90c4a4">
            Berit Högman
          </note>
          <note n="78f7cb4d">
            Ewa Thalén Finné
          </note>
          <note n="eff4f8f7">
            Peter Danielsson
          </note>
          <note n="92c0d82e">
            Lars Mejern Larsson
          </note>
          <note n="978e7e36">
            Cecilia Widegren
          </note>
          <note n="f1b99999">
            Bengt-Anders Johansson
          </note>
          <note n="9165c243">
            Alice Åström
          </note>
          <note n="d0288a2d">
            Harald Nordlund
          </note>
          <note n="d0288a2d">
            Harald Nordlund
          </note>
          <note n="978e7e36">
            Cecilia Widegren
          </note>
          <note n="f9064c21">
            Anita Sidén
          </note>
          <note n="fee30ba1">
            Ann-Marie Fagerström
          </note>
          <note n="1e98d92d">
            Lena Adelsohn Liljeroth
          </note>
          <note n="95bf500e">
            Ulla Löfgren
          </note>
          <note n="b4377920">
            Göran Persson
          </note>
          <note n="a608c87a">
            Gunnar Andrén
          </note>
          <note n="78f7cb4d">
            Ewa Thalén Finné
          </note>
          <note n="f9064c21">
            Anita Sidén
          </note>
          <note n="8a56b4f0">
            Billy Gustafsson
          </note>
          <note n="1d84dae0">
            Cristina Husmark Pehrsson
          </note>
          <note n="c0874440">
            Magdalena Andersson
          </note>
          <note n="7e56820a">
            Svaren redovisas i bilaga som fogats till riksdagens snabbprotokoll
            tisdagen den 7 juni.
          </note>
          <note n="622feca5">
            21 § Kammaren åtskildes kl. 21.17.
          </note>
          <note n="5808597b">
            Förhandlingarna leddes
          </note>
          <note n="387c6732">
            /Monica Gustafson
          </note>
        </div>
      </body>
    </text>
  </TEI>
</teiCorpus>
