<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--74</head>
          <docDate when="2009-02-12">2009-02-12</docDate>
        </div>
      </front>
      <body>
        <div>
          <note n="750c95aa">
            ﻿
          </note>
          <note n="5195417d">
            Riksdagens protokoll
          </note>
          <note n="c266a8ca">
            2009/10:74
          </note>
          <note type="date" n="564bf418">
            Fredagen den 12 februari
          </note>
          <note n="d29cd8c9">
            Kl. 09:00 - 15:17
          </note>
          <note n="a67eaa82">
            1 § Utökning av antalet suppleanter i EU-nämnden
          </note>
          <note n="01f96b95">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i EU-nämnden skulle utökas
            från 41 till 42.
          </note>
          <note n="9dd956f2">
            Kammaren medgav denna utökning.
          </note>
          <note n="cc88358f">
            2 § Val av extra suppleant i EU-nämnden
          </note>
          <note n="8606ab10">
            Företogs val av extra suppleant i EU-nämnden.
          </note>
          <note n="5c901410">
            Kammaren valde i enlighet med valberedningens förslag till
          </note>
          <note n="cf35a943">
            suppleant i EU-nämnden
          </note>
          <note n="5f9608f1">
            3 § Anmälan om återtagande av plats i riksdagen
          </note>
          <note n="b9694774">
            Andre vice talmannen meddelade att Magdalena Streijffert (s)
            skulle återta sin plats i riksdagen från och med den 16 februari,
            varigenom uppdraget som ersättare skulle upphöra för Björn Lind
            (s).
          </note>
          <note n="2e1fdda5">
            4 § Anmälan om fördröjda svar på interpellationer
          </note>
          <note n="2340691b">
            Till riksdagen hade inkommit följande skrivelser:
          </note>
          <note n="01aded32">
            Interpellation 2009/10:225
          </note>
          <note n="879d1336">
            Interpellation 2009/10:225 Vargstammens framtida utveckling
          </note>
          <note n="27c857b1">
            Interpellationen kommer att besvaras tisdagen den 16 mars 2010.
          </note>
          <note n="97171de0">
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="17528946">
            Lena Ingvarsson
          </note>
          <note n="a86246d4">
            Interpellation 2009/10:227
          </note>
          <note n="98e732c8">
            Interpellation 2009/10:227 Ny lag om fastställande av könstillhörighet
          </note>
          <note n="94de544f">
            Interpellationen kommer att besvaras tisdagen den 2 mars 2010.
          </note>
          <note n="13bfa811">
            Skälet till dröjsmålet är redan inbokade engagemang.
          </note>
          <note n="0dc61094">
            Marianne Jenryd
          </note>
          <note n="1e896426">
            Interpellation 2009/10:229
          </note>
          <note n="1416621a">
            Interpellation 2009/10:229 Arbetslösheten och välfärden
          </note>
          <note n="d91e787f">
            Interpellationen kommer att besvaras tisdagen den 9 mars 2010.
          </note>
          <note n="13bfa811">
            Skälet till dröjsmålet är redan inbokade engagemang.
          </note>
          <note n="0dc61094">
            Marianne Jenryd
          </note>
          <note n="44e70500">
            Interpellation 2009/10:230
          </note>
          <note n="ebb6778e">
            Interpellation 2009/10:230 Hemtjänsttaxor
          </note>
          <note n="94de544f">
            Interpellationen kommer att besvaras tisdagen den 2 mars 2010.
          </note>
          <note n="13bfa811">
            Skälet till dröjsmålet är redan inbokade engagemang.
          </note>
          <note n="0dc61094">
            Marianne Jenryd
          </note>
          <note n="29ce35c6">
            5 § Svar på interpellation 2009/10:216 om utredningssystem beträffande
            brott begångna av poliser
          </note>
          <note type="speaker" n="f16274c2">
            Anf. 1 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-0" n="280e5fd6">
            <seg n="d21a161d">
              Fru talman! Thomas Bodström har frågat mig om jag avser att lägga
              fram ett förslag om att skapa en fristående myndighet som utreder
              misstänkta brott begångna av poliser och åklagare och i så fall
              hur tidsplaneringen för ett sådant förslag ser ut.
            </seg>
            <seg n="6a2f63ee">
              Två utredningar, varav en parlamentarisk, har oberoende av varandra
              kommit till ställningstagandet att en fristående myndighet inte
              bör inrättas. Den senaste, Internutredningsutredningen, som tillsattes
              under Thomas Bodströms tid som justitieminister, hade i uppdrag
              att presentera ett förslag till hur ett från polisen och åklagarväsendet
              fristående och oberoende utredningsorgan för handläggning av brottsutredningar
              om anställda inom polisen och om åklagare skulle kunna vara utformat
              och organiserat. Utredningen redovisade sina ställningstaganden
              år 2007.
            </seg>
            <seg n="1defca01">
              I betänkandet konstateras att internutredningsverksamheten präglas
              av professionalism och objektivitet. Det främsta skälet för att
              skapa en fristående myndighet är enligt utredningen att en sådan
              myndighet skulle framstå som oberoende och därmed ännu mer förtroendeingivande.
              Eftersom en sådan myndighet skulle vara beroende av att rekrytera
              personal från polis- och åklagarväsendet och behöva ta hjälp av
              polisen för bland annat tekniska utredningar och specialistkompetens,
              skulle den dock i praktiken inte bli så fristående. Utredningen
              förordar därför inte att en sådan myndighet inrättas utan att
              internutredningsverksamheten på ett tydligare sätt än i dag skiljs
              från övrig polisverksamhet och samlas i en organisation inom Rikspolisstyrelsen.
            </seg>
            <seg n="649beced">
              Majoriteten av remissinstanserna, bland annat Justitieombudsmannen,
              delar utredningens bedömning att en fristående myndighet inte
              bör inrättas. Ett stort antal remissinstanser har i stället instämt
              i förslaget att verksamheten bör skiljas från polismyndigheterna
              och i stället samlas i Rikspolisstyrelsen.
            </seg>
            <seg n="b80430c8">
              Även regeringen anser att en väl fungerande och förtroendeingivande
              organisation kan skapas inom polisorganisationen om verksamheten
              organiseras på så sätt att den samlas inom Rikspolisstyrelsen
              och blir tydligt avskild från den övriga operativa verksamheten.
              På så sätt kommer det, till skillnad från i dag, inte att vara
              anställda vid samma myndighet som utreder brott begångna av kolleger.
            </seg>
            <seg n="fdaab3fa">
              Rikspolisstyrelsen har på regeringens uppdrag utrett och föreslagit
              hur verksamheten kan flyttas från polismyndigheterna till en fristående
              enhet inom Rikspolisstyrelsen. Ändringsförslagen bereds nu inom
              Regeringskansliet, och min ambition är att ändringarna ska beslutas
              under våren 2010.
            </seg>
          </u>
          <note type="speaker" n="f93fa62d">
            Anf. 2 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-0" n="eb43b5a3">
            <seg n="17239611">
              Fru talman! I går lades ett oerhört kritiserat förslag fram,
              nämligen att föräldrar ska bli skadeståndsskyldiga för vad deras
              barn gör. Jag ska inte diskutera det här och nu utan bara säga
              att det då inte var några problem alls att lägga fram ett förslag
              som blivit så massivt kritiserat.
            </seg>
            <seg n="0b09afaa">
              Jag tror att alla vi som har följt Beatrice Ask har kunnat konstatera
              att hon använder utredningar och remissinstanser efter vad som
              passar bäst. Utredningar och remissinstanser är dock inte ett
              alibi för att kunna argumentera i olika frågor. Beatrice Ask,
              om du skulle ha följt samma princip som du gjorde i går vill man
              naturligtvis veta vad du vill när det gäller de fristående myndigheterna
              och vad du tycker är bäst i stället för att du gömmer dig bakom
              vad vissa har sagt i en utredning eller ett remissvar.
            </seg>
            <seg n="f0a26609">
              Detta är nämligen en politisk fråga. Det är en fråga om allmänhetens
              förtroende, som du själv har sagt är så viktigt när det gäller
              påföljdsfrågan. Då handlar det bara om allmänhetens förtroende,
              trots att förslaget enligt utredningen inte leder fram till en
              minskad brottslighet. Du förstår själv att det inte går att svaja
              på det sätt du gör, Beatrice Ask, och använda remissinstanser
              och utredningar när det passar och i andra fall tycka att man
              kan köra över dem, för de spelar ingen roll.
            </seg>
            <seg n="d22ea234">
              I detta fall handlar det om lite politisk vilja. Jag har under
              denna mandatperiod gång efter annan sagt att det egentligen inte
              är de saker du gör jag vill kritisera. Det är ganska få saker,
              och många saker är vi överens om. Framför allt är det många saker
              som vi påbörjade. Vi har ingen allvarlig kritik mot de flesta
              av dessa förslag, utan det vi kritiserar är passiviteten, handlingsförlamningen,
              den politiska viljan och insikten i de problem som finns i rättsväsendet.
            </seg>
            <seg n="68606238">
              Här har vi en fråga som år efter år plågar rättsväsendet och
              får allmänhetens förtroende gentemot rättsväsendet att minska.
              Det handlar alltså om när poliser begår brott. Det handlar om
              fall som Osmo Vallo, Johanfallet i Göteborg och nuvarande polischefen
              Göran Lindberg, som är häktad. Då kommer dessa frågor upp, frågor
              som: Finns det verkligen en oberoende utredning när det gäller
              detta?
            </seg>
            <seg n="714dcccf">
              Jag ska säga att jag inte riktar direkt kritik mot det; jag företräder
              faktiskt flera poliser just nu som är misstänkta för brott. Jag
              har inte en saklig kritik, utan jag tycker att det fungerar bra.
              Men det är oerhört skadligt att just detta inte har en förankring
              hos allmänheten. Polisen har nämligen ett våldsmonopol gentemot
              våra egna medborgare, och därför är det viktigt att det inte på
              något sätt får finnas misstankar om att det inte går rätt till.
            </seg>
            <seg n="c920ce30">
              Just här är det alltså viktigt med allmänhetens förtroende och
              viktigt att få ett system som inte bara fungerar utan även innebär
              att vi slipper dessa ständiga diskussioner och de kommer att fortsätta.
              De kommer att fortsätta så länge vi har ett system där trots allt
              poliser utreder poliser. Detta är nämligen ett system som det
              har visat sig att många andra länder har samma diskussion om,
              och det är därför man i andra länder har bytt till det system
              som vi själva vill göra. Det ska vara en fristående myndighet
              som utreder när det är poliser som är misstänkta för brott.
            </seg>
            <seg n="59977ac0">
              Utredningen kan få arbeta i lugn och ro och slippa den debatt
              som samtidigt pågår om att det inte går rätt till och att poliser
              skyddar poliser. Det är den stora poängen, och det jag efterfrågar
              är just lite politisk vilja och kraft i frågan.
            </seg>
          </u>
          <note type="speaker" n="f5ac4385">
            Anf. 3 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-1" n="280e5fd6">
            <seg n="e33ff160">
              Fru talman! Jag tänker inte ägna mig åt att recensera min motdebattör.
              Det är inte så att man svajar eller inte vill någonting om man
              inte tycker likadant som Thomas Bodström.
            </seg>
            <seg n="996ede20">
              Det är viktigt att vi har kvalitet, oberoende och professionalitet
              i brottsutredningar. Särskilt viktigt är det naturligtvis när
              det finns anställda inom polisen som misstänks. Just därför tycker
              jag att man ska vara saklig. Två utredningar har gått igenom frågan
              och kommit fram till att en särskild myndighet endast skulle ge
              intryck av att vara bättre.
            </seg>
            <seg n="adde0994">
              Thomas Bodström säger att så länge poliser utreder poliser blir
              det ifrågasatt. Ja, vem ska annars utreda? Den som sätter sig
              in i frågan kan konstatera att även om du hittar på en ny myndighet
              kommer det att vara poliser och åklagare som man får ta in för
              att genomföra utredningarna. Det är något slags lurendrejeri som
              du pysslar med när du vill bygga en myndighet som inte alls är
              central.
            </seg>
            <seg n="551c86bb">
              Däremot, och det tar jag på stort allvar, har man i utredningarna
              och remissvaren pekat på att det är viktigt att ytterligare skapa
              distans mellan den polis som arbetar operativt och utredningarna.
              Man har också föreslagit hur det ska gå till, och vi har bett
              Rikspolisstyrelsen att arbeta med förslag för att på central nivå
              få en mer oberoende och självständig enhet som ägnar sig åt den
              här typen av brottsutredningar.
            </seg>
            <seg n="c41e69cc">
              Sedan kan jag inte, och det vet Thomas Bodström mycket väl, kommentera
              enskilda ärenden, framför allt inte när de pågår. Jag vill ändå
              säga att när det gäller den pensionerade förre länspolismästaren
              är det tack vare polisens enträgna arbete som missförhållandena
              har kommit i dagern. Jag tycker att man ska ge polisen det erkännandet
              att utan ett spaningsarbete och gediget gjorda utredningar hade
              vi inte haft annat att gå på än de utnämningar och annat som har
              skett. Jag tycker att man ska erkänna att polisen i det här fallet
              gjort ett seriöst arbete.
            </seg>
            <seg n="073b8f51">
              Även om vi från riksdagens sida många gånger, även jag då jag
              suttit i riksdagen, har ansett att det vore bra med en särskild
              myndighet kommer man efter att ha tittat på frågan i sak fram
              till att vill vi ha hög kvalitet, oberoende och professionalitet
              är inte lösningen en särskild myndighet. Däremot mer distans,
              mer självständighet i organisationen, och det är vi på väg att
              sätta på plats.
            </seg>
            <seg n="491fb50b">
              Det är viktigt att hålla kvalitet i det här, men man ska inte
              inbilla sig att man i sak åstadkommer något med en särskild myndighet.
              De utredningar som har gjorts i två omgångar och som diskuterats
              mycket visar att det inte är en enstaka ny myndighet som efterfrågas
              utan kvalitet i utredningarna. Vare sig man vill det eller inte
              är det poliser och åklagare som måste arbeta med dessa ärenden,
              även om de antagligen inte ska kallas för utredare.
            </seg>
            <seg n="05b1fcdf">
              Vi arbetar med de förslag som vi har fått från utredningar och
              remissarbete och med det underlag som Rikspolisstyrelsen har tagit
              fram för hur detta ska åstadkommas, och jag avser att genomföra
              det någorlunda snart.
            </seg>
          </u>
          <note type="speaker" n="be9198a7">
            Anf. 4 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-1" n="eb43b5a3">
            <seg n="4f57b31d">
              Fru talman! Nej, det jag sade var att man inte kunde använda
              remissinstanser lite som det passar. Antingen tar man det på stort
              allvar eller inte, och det gjorde man inte igår från regeringens
              och Beatrice Asks sida. Den 11 februari 2010 behöver man inte
              bry sig om remissinstanser, men den 12 februari 2010 är det utredningar
              och remissinstanser som avgör allting. Det inger inte förtroende,
              Beatrice Ask, att argumentera på ett sätt på en torsdag och på
              ett annat sätt en fredag. Då tappar man förtroendet för ditt sätt
              att argumentera. Men det här handlar inte om det.
            </seg>
            <seg n="fcab874c">
              Det är väldigt enkelt: Antingen ska vi ha ett system där brott
              som poliser är misstänkta för utreds inom polisorganisationen,
              eller så ska vi ha ett system där brott som poliser är misstänkta
              för utreds utanför polisorganisationen. Då tror jag att alla förstår
              att det finns många fördelar med att det inte utreds inom samma
              polisorganisation som poliserna arbetar i eller samma polismyndighet.
              Då är det mycket bättre att flytta det utanför.
            </seg>
            <seg n="10a11ba3">
              Jag råder dig, Beatrice Ask nu är det inte så många månader kvar
              till valet, och vi inte vet vad som händer att titta hur det ser
              ut i Norge och Danmark. Där har man det här systemet. Ministrar
              i Norge och Danmark är väldigt nöjda med det systemet. Det är
              någonting som vi kan dra lärdom av. Det är länder som har ungefär
              samma samhällsstruktur och samma problem som vi. Där finns det
              alltså klara fördelar.
            </seg>
            <seg n="5f22af30">
              Nu vill man från regeringens sida lägga det här inom den högsta
              delen av polisen, RPS. Det tror jag är mycket sämre än det vi
              har i dag, ett system där det ändå finns fristående utredningsenheter.
              Men att lägga det under den högsta ledningen inom polisen tror
              jag verkligen kommer att skapa en förtroendeklyfta. De om några
              är bäst och är de som kanske mest är beroende av att allmänhetens
              förtroende är starkt och som har ett egenintresse. Det kommer
              att bli en diskussion om att det är RPS som har det. Då är det
              bättre att låta det vara som det är. Det finns ändå många som
              gör ett bra arbete.
            </seg>
            <seg n="f6389413">
              Jag har inte bett om några kommentarer, jag har sagt att det
              blir diskussioner om det. Det var ganska intressant att det ändå
              kom kommentarer om just det här fallet. Jag ska däremot inte kommentera
              dem. Jag kan bara säga att efter Osmo Vallo- och Johanfallen och
              det som skett i Pernillafallet, där det är polisen som eventuellt
              har raderat ut uppgifter och som kommer att utredas av andra poliser,
              kommer det också att bli diskussioner. Det är därför så viktigt
              att vi har det utanför polisorganisationen och inte innanför som
              vi har i dag.
            </seg>
          </u>
          <note type="speaker" n="161d0974">
            Anf. 5 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-2" n="280e5fd6">
            <seg n="e7d0e4e3">
              Fru talman! Jag vill börja med att rätta Thomas Bodström på en
              punkt som han tog upp i sitt förra inlägg, nämligen påståendet
              att förtroendet för rättsväsendet sjunker. Det är precis tvärtom.
              Den nationella trygghetsundersökningen visar mycket tydligt att
              under de senaste åren har tilltron både till rättsväsendet som
              helhet och till polisen ökat. Tilltron till polisen är väldigt
              stor redan i utgångsläget. Den här typen av falska budskap om
              att förtroendet sjunker kan vi kanske ta med en viss nypa salt.
            </seg>
            <seg n="24519ea0">
              Det är inte heller så att nu vill justitieministern lägga det
              här inom polisen. Vi har organisationer redan i dag inom polisen
              för det här. Det kanske finns anledning att informera Thomas Bodström
              om hur det går till. När poliser misstänks för brott eller felaktigt
              agerande finns det redan i dag särskilda regler. Sådana ärenden
              ska omedelbart överlämnas till en åklagare vid Åklagarmyndighetens
              riksenhet för polismål. Polisen ska omedelbart vidta åtgärder
              som brådskande avspärrning av en brottsplats och allt vad man
              nu kan tänka sig, och en förundersökning ska bedrivas särskilt
              skyndsamt.
            </seg>
            <seg n="65f9bbc6">
              De här brottsutredningarna sker vid särskilda utredningsenheter
              som finns på sex polismyndigheter runt om i landet. Förhör ska
              hållas av undersökningsledaren eller av en polis som tjänstgör
              vid en sådan enhet. Förhöret får aldrig hållas av en polis som
              tjänstgör vid samma myndighet som den som berörs. Genom de ändringar
              som jag tidigare nämnde, som innebär att man ytterligare tar avstånd
              från de lokala och regionala polismyndigheterna, får vi en definitiv
              åtskillnad där det inte finns någon möjlighet att en utredningsledare
              är kopplad eller har någon beröring med den som är misstänkt för
              ett brott. Samtidigt försäkrar man sig om att ta vara på den kompetens
              och professionalitet som finns inom polisen när det gäller brottsutredningar.
            </seg>
            <seg n="77658126">
              Det är alldeles uppenbart att Thomas Bodström struntar i två
              utredningar, varav han har tillsatt en själv, som såvitt jag kan
              bedöma har arbetat väldigt seriöst. En utredning var dessutom
              parlamentarisk. Vidare struntar Thomas Bodström i de synpunkter
              som kom fram i de här utredningarna och diskussionen, nämligen
              att det inte är någon annan poäng med en särskild myndighet än
              att det verkar som att det skulle vara bättre.
            </seg>
            <seg n="1b4ae1be">
              Man lägger resurser på att bygga upp en kuliss, men i sak åstadkommer
              man inte högre kvalitet, mer objektivitet, mer professionalism.
              Det kanske är det som är skillnaden mellan socialdemokratisk politik
              och den politik vi för i alliansregeringen.
            </seg>
            <seg n="fe137b3c">
              Jag är mer intresserad av resultat, av att försäkra mig om att
              när personal, exempelvis inom polisen, misstänks för brott ska
              man använda all den kompetens man har för att verkligen ta reda
              på sanningen och få fram fakta. Det är det viktiga för mig, inte
              huruvida det verkar som att det kunde vara lite mer oberoende.
            </seg>
            <seg n="d031fee4">
              Jag tycker att man ska ta intryck av synpunkter i alla typer
              av frågor, och nu är ju världen sådan att det finns mer än en
              synpunkt. Det finns också de som tycker att det vore bra med en
              sådan här symbolreform. Men jag delar inte den uppfattningen,
              därför att jag är intresserad av kvalitet i sak när det gäller
              utredningar av brott.
            </seg>
          </u>
          <note type="speaker" n="2fd61422">
            Anf. 6 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-2" n="eb43b5a3">
            <seg n="6edfe1de">
              Fru talman! Nu finns det några åhörare här, och jag kan försäkra
              att ingen hörde mig säga att förtroendet sjunker, för jag sade
              aldrig det. Man kan inte påstå att motdebattören säger något och
              sedan argumentera emot det som man själv har hittat på. Då inger
              det ännu mindre förtroende, Beatrice Ask. Det jag sade och det
              jag menar är att det påverkar förtroendet för hur polisen arbetar
              med det här, vilket är något helt annat, och att det naturligtvis
              riskerar att sjunka.
            </seg>
            <seg n="0cba84dd">
              Jag sade att regeringen och Beatrice Ask argumenterar på ett
              sätt torsdagen den 11 februari när det gäller remissinstanser
              och på ett annat sätt fredagen den 12 februari.
            </seg>
            <seg n="4c7d5f8b">
              Det är samma sak när det gäller, som du säger, kvalitet i sak.
              Förra veckan sade du: Visserligen leder den här propositionen
              inte till färre brott, men vi vill lägga fram den ändå. Den här
              veckan säger du att förtroende och så vidare inte har någon betydelse
              utan bara kvalitet i sak.
            </seg>
            <seg n="1ff692dc">
              Det som sades förra veckan gäller inte den här veckan. Det som
              sades i går gäller inte i dag. Du förstår själv, Beatrice Ask,
              hur svajigt det här låter.
            </seg>
            <seg n="afe39a41">
              Sedan är det väldigt intressant att du berättar för mig hur de
              här polisutredningarna går till. Jag företräder alltså poliser
              just i sådana utredningar. Jag har nu i dagarna varit på polisförhör
              och kunnat följa de poliser som är misstänkta för brott.
            </seg>
            <seg n="0ccad6c4">
              Det finns nämligen ytterligare en problematik här, förutom allmänhetens
              förtroende, och det är att de poliser som misstänks för brott,
              om det inte leder till åtal eller om de blir frikända, får höra
              att det bara är för att det är poliser som utreder poliser. De
              blir inte friade på samma sätt som andra. Det märker man när man
              pratar med dessa poliser, när man företräder dem som advokat,
              när man ser hur de lider under brottsutredningarna. De liksom
              alla andra har rätt att bli friade för alltid om det inte finns
              tillräckliga bevis eller grund för åtal.
            </seg>
            <seg n="4e95db7a">
              Detta är alltså för att stärka allmänhetens förtroende men också
              av omtanke om de poliser som är misstänkta för brott.
            </seg>
          </u>
          <note type="speaker" n="db697420">
            Anf. 7 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-3" n="280e5fd6">
            <seg n="d8a701c1">
              Fru talman! Äntligen fick jag ett enda exempel på någon fördel
              som Thomas Bodström kan se med en särskild myndighet, utöver att
              det skulle verka som att det var lite bättre. Det var faktiskt
              lite substans i detta att det kunde kännas lite bättre för den
              som varit misstänkt för brott men blivit friad att kunna säga
              att det inte var polisens organisation som utredde brottet. Det
              var i alla fall ett bra exempel.
            </seg>
            <seg n="10f77a16">
              Det som är så uppenbart i den här diskussionen är att Thomas
              Bodström när det gäller kvalitet i utredningar av poliser som
              är misstänkta för brott inte har några sakargument för att inrätta
              en särskild myndighet. Det ligger precis i linje med vad utredningarna
              visat. Utredningarna konstaterar, och det kan vara sorgligt att
              det är så, att det inte är någon fördel med att bilda en särskild
              myndighet. Det som är viktigt är att se till att utredningarna
              bedrivs snabbt, skyndsamt och med objektivitet. Oavsett vilken
              organisation man väljer är man tvingad att använda professionell
              kompetens, och då får man rekrytera folk från polis och åklagare.
            </seg>
            <seg n="f4012421">
              Vad regeringen nu gör är att vi utifrån två gedigna utredningar
              och de synpunkter som har inkommit arbetar fram förslag till förändringar
              av den ordning som i dag gäller, att poliser utreds vid sex olika
              utredningsenheter runt om i landet, till en mer oberoende och
              självständig enhet vid Rikspolisstyrelsen. Det är detta förslag
              vi kommer att arbeta med. Det ger möjligen ytterligare lite bättre
              utredningar än hittills, och det är viktigt. Det är i vart fall
              något som substantiellt leder framåt och inte bara handlar om
              att måla upp en bild.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="2e77f861">
            6 § Svar på interpellation 2009/10:217 om verktyg mot grov brottslighet
          </note>
          <note type="speaker" n="379c7272">
            Anf. 8 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-4" n="280e5fd6">
            <seg n="8874d95c">
              Fru talman! Thomas Bodström har frågat mig vilka skäl jag har
              för att propositionen om lagring av trafikdata dröjer så länge
              att polisen riskerar den brottsbekämpande verksamheten samt när
              jag planerar att komma med nämnda proposition.
            </seg>
            <seg n="dfea7384">
              Alliansregeringen anser att frågan om att lagstifta om operatörers
              skyldighet att lagra trafikuppgifter bör övervägas i ett bredare
              sammanhang. Skyddet för den personliga integriteten visavi verktyg
              för brottsbekämpningen måste tas på allvar. Polismetodutredningens
              förslag om vilka regler som ska gälla för de brottsbekämpande
              myndigheternas tillgång till uppgifterna är nu föremål för övervägande.
              Regeringen har bland annat därför valt att avvakta med ett ställningstagande
              till hur Sverige ska införa det så kallade datalagringsdirektivet,
              och frågorna kan ses i ett sammanhang. Redan i dag har dock polisen
              möjligheter att få tillgång till den sorts uppgifter som frågan
              gäller.
            </seg>
          </u>
          <note type="speaker" n="8f379266">
            Anf. 9 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-3" n="eb43b5a3">
            <seg n="54febfb5">
              Fru talman! Här är det om möjligt ännu svajigare. Det har inte
              ens gått sju månader sedan Beatrice Ask i den här frågan på den
              här platsen sade: Det är min avsikt att regeringen ska lägga fram
              en proposition i höst. Detta sades den 4 augusti 2009. I precis
              samma fråga har man nu alla möjliga olika argument för att inte
              genomföra det.
            </seg>
            <seg n="c54bbaee">
              Alla som har följt den här frågan vet att detta var inget annat
              än valtaktik. Det sker på bekostnad av Sveriges anseende i EU,
              där vi nu är fällda i domstol. Man trodde att man skulle få valtaktiska
              framgångar, för man trodde inte att de rödgröna skulle bli överens.
              Man räknade totalt fel, och så blir det ofta när man är övertaktisk.
              I augusti tänkte man lägga fram ett förslag, men kom sedan på:
              Aha, här kan vi dra några fördelar inför valrörelsen.
            </seg>
            <seg n="4dde7bad">
              Var står vi nu? Vi står med en splittrad allians, en högerregering
              som är splittrad i två partier för och två partier emot. Om du
              skrattar, Beatrice Ask, kan jag säga att det är ni moderater och
              Centern som står i ena hörnet och Folkpartiet och Kristdemokraterna
              i det andra hörnet. Det vet du likaväl som jag. Men nu handlar
              det inte om ifall man är för eller emot trafikdata, därför att
              det handlar om att följa de förpliktelser som Sverige har ingått
              i demokratisk ordning. På samma sätt som vi nu är överens om att
              en domstols utslag ska följas, att en förpliktelse ska följas,
              bör minst sagt en justitieminister ha lite större respekt för
              en domstol.
            </seg>
            <seg n="be9bd881">
              Jag har många gånger kritiserat att vi har en justitieminister
              som inte har en förankring i rättsväsendet, som inte har någon
              som helst erfarenhet. Och jag tror att det är den enda justitieminister
              i hela världen som säger att om man blir fälld i en domstol så
              är det ingen ko på isen. Vad ger det för signal till våra medborgare
              när hon säger att om man blir fälld i domstol är det ingen ko
              på isen? Vad ska våra medborgare tycka runt om i landet när vi
              har en justitieminister som säger att det inte gör någonting om
              man blir fälld i domstol, att det inte spelar någon roll, för
              vi gör ändå på ett annat sätt? Om man blir dömd i domstol i skadeståndsmål,
              ska man då säga att man inte tänker betala därför att man vill
              göra på ett annat sätt? Om man blir dömd i tingsrätten att betala
              skadestånd, ska man då säga att det inte gör någonting, för man
              tänker inte följa det utan göra på ett helt annat sätt? Det är
              på det sättet som du resonerar, Beatrice Ask.
            </seg>
            <seg n="e901b2f2">
              Vi blev fällda i domstol så sent som i förra veckan. Vi har hamnat
              i en situation där vi alltså riskerar att få betala skadestånd.
              Din enda reaktion är: Det är ingen ko på isen. Det gör inget.
            </seg>
            <seg n="cdaae1bc">
              Beatrice Ask, jag tycker att du ska tänka om nu när valtaktiken
              har misslyckats och inse att detta inte var något annat än ett
              stort fiasko. Du har försatt Sverige i en pinsam situation, inte
              bara för att det är försenat det hade vi haft respekt för; man
              kan ha mycket lagstiftningsarbete som krånglar till det utan för
              att vi har en minister och regering som säger: Det gör inget om
              vi blir fällda i en domstol. Vi bryr oss inte om dessa förpliktelser
              som har gjorts i demokratisk ordning av en majoritet i riksdagen.
              Vi följer inte majoriteten i riksdagen.
            </seg>
            <seg n="ad0633e0">
              Det är ett förakt mot demokratiska processer och mot en majoritet
              som har ställt sig bakom och ålagt en skyldighet för den regering
              som sitter vid makten att fullfölja dessa. Du följer inte dem,
              Beatrice Ask. Du är inne på en farlig väg när du säger att du
              struntar i vad domstolar tycker.
            </seg>
            <seg n="bf68b6f6">
              Tänk om, Beatrice Ask! Visa lite större respekt för domstolen,
              så kommer också vår respekt för dig att öka.
            </seg>
          </u>
          <note type="speaker" n="ef45dbeb">
            Anf. 10 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-5" n="280e5fd6">
            <seg n="528679db">
              Fru talman! Thomas Bodström kanske ska läsa på lite bättre. Vi
              är inte fällda av domstolen, utan det är första steget i processen
              det handlar om.
            </seg>
            <seg n="59313c52">
              Datalagringsdirektivet gäller, vi har att införa det och vi är
              sena. Vi har informerat om skälet till det, vilket frågan gällde.
              Skälet är att det handlar om integritetskänsliga uppgifter om
              enskilda medborgare som vi ska tvinga privata företag att lagra.
              Vi har andra förslag som berör samma problematik, och vi tycker
              att det finns skäl att se det i ett sammanhang.
            </seg>
            <seg n="92927b57">
              Jag delar inte uppfattningen att det skulle vara ett förakt för
              demokrati och medborgare. Tvärtom anser jag att det är ett stort
              ansvar att se dessa frågor med den typ av bekymmer som de kan
              innebära. Det gäller även om frågan finns på EU-området.
            </seg>
            <seg n="25df9824">
              Det intressanta är att Thomas Bodström inte alls företräder en
              ening opposition, tvärtom. Dina kamrater i Vänsterpartiet och
              Miljöpartiet vill snarast att vi begär att EU ändrar sin politik
              så att vi inte ska ha någon lagring av teledata över huvud taget.
            </seg>
            <seg n="8e7084e6">
              Det var en märklig reservation ni lade fram i går. Den säger
              ingenting. Det ni är överens om är att den registrering av enskildas
              förehavanden som ska genomföras med anledning av detta direktiv
              är och får inte vara ett oproportionerligt ingrepp i den personliga
              integriteten. Det är väl jaså-information; det säger ingenting.
            </seg>
            <seg n="4ae2c71e">
              Av det som sades på presskonferensen kan man konstatera att såväl
              Miljöpartiet som Vänsterpartiet tycker ungefär som jag, nämligen
              att det är centralt att fundera över vilket ingrepp man gör i
              den personliga integriteten. De är också kritiska, vilket de har
              varit under hela resans gång, till den lagring som du, Thomas
              Bodström, har drivit framför dig.
            </seg>
            <seg n="39f0d185">
              Vi har ett direktiv som vi ska genomföra. Jag har stor respekt
              för det, men Sverige är inte ensamt om att tycka att det finns
              komplikationer med direktivet. Därför har vi informerat om att
              vi avser att arbeta med detta i ett sammanhang. Jag har nämnt
              i tidigare diskussioner med Thomas Bodström att det bland annat
              handlar om Polismetodutredningen som innehåller förslag som också
              handlar om att registrera information om enskilda medborgare som
              polisen ska ha användning för.
            </seg>
            <seg n="cb8ed2ea">
              Man behöver se den här typen av avvägningar i ett sammanhang
              när man implementerar lagstiftningen i det enskilda landet. Den
              rätten måste man förbehålla sig även om det ibland kan bli lite
              formellt besvärligt.
            </seg>
            <seg n="d7ba7991">
              Från EU har man konstaterat att vi är försenade; det är helt
              riktigt. Det här kommer att prövas stegvis. Men när Thomas Bodström
              målar upp att vi ska skulle vara dömda och tvingas betala jättelika
              skadestånd är det inte med sanningen överensstämmande.
            </seg>
            <seg n="fab0d8f0">
              Det vore intressant att få veta vad Socialdemokraterna, Miljöpartiet
              och Vänsterpartiet är överens om. Är det Thomas Bodströms linje
              att lagra så mycket som möjligt så länge som möjligt utifrån polisens
              intresse som gäller? Eller är det att riva upp direktivet i EU
              som de andra säger som gäller? Ni kan inte både tycka att det
              ska genomföras fullt ut och att alltihop ska rivas upp. Någonstans
              får även oppositionen försöka hålla ihop sin politik och sina
              ställningstaganden. Det har ni hittills inte gjort.
            </seg>
          </u>
          <note type="speaker" n="fb633742">
            Anf. 11 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-4" n="eb43b5a3">
            <seg n="42bac7cf">
              Fru talman! I 42 månader har du varit minister, Beatrice Ask,
              och du är fortfarande i opposition. Vid minsta lilla kritik hamnar
              du i den roll du varit några gånger, nämligen i opposition. Det
              är du som har gjort fel, inte oppositionen. Det är du som har
              sjabblat bort detta. Det är du som har sett till att Sverige har
              blivit fällt och att Cecilia Malmström kommer att få kräva skadestånd
              av den svenska regeringen med 30 miljoner och därefter 300 000
              varje dag. Det är du som har orsakat det, inte oppositionen.
            </seg>
            <seg n="9739a6d6">
              Om du ska citera personer som inte är här bör du citera dem rätt,
              Beatrice Ask. Det Alice Åström sade var att det är bättre att
              det är reglerat än inte reglerat. Vi har full respekt för varandras
              åsikter.
            </seg>
            <seg n="91f249c5">
              Det som skiljer dig, Beatrice Ask, och Vänsterpartiet och Miljöpartiet
              åt är hederligheten att följa demokratiska beslut.
            </seg>
            <seg n="94a7857d">
              Vi är tvungna att följa annat som den borgerliga regeringen har
              hittat på. Det ganska värdelösa Helsingforssprogrammet kommer
              vi att få införa om vi vinner valet. Det är vi skyldiga att införa
              trots att vi var kritiska mot det och trots att det skapar mer
              skada än nytta när det är en brist att man inte får offentlig
              försvarare. Vi är dock tvungna att följa det eftersom det fattades
              med demokratisk majoritet i riksdagen. På samma sätt har du, Beatrice
              Ask, varit skyldig att följa detta.
            </seg>
            <seg n="e1e25921">
              Det är hederligheten och respekten för demokratiska beslut som
              skiljer ditt sätt att agera och Vänsterpartiet och Miljöpartiet
              åt.
            </seg>
            <seg n="58d273f9">
              Det är nästan parodiskt att tala om integritet när man sitter
              i en regering som har genomfört FRA-lagstiftningen som är den
              i särklass mest integritetskränkande lagstiftningen i svensk historia.
              Efter att man har infört den säger man: Vi måste tänka på integriteten.
            </seg>
            <seg n="4c57bd6a">
              Du har även förhandlat om Swift som också är mycket integritetskränkande
              uppgifter och som åkte på bakslag i går i Europaparlamentet.
            </seg>
            <seg n="09e6b4bc">
              För att alla ska förstå: I FRA lagrar man uppgifter som innebär
              att man hör när A pratar med B. Man hör alltså precis vad A och
              B pratar om. Det tycker Beatrice Ask är helt okej att vi ska spara.
              Datalagring handlar om att A har ringt till B. Man har alltså
              ingen aning om vad som har sagts. Det tycker Beatrice Ask inte
              att vi ska reglera trots att det redan finns i dag.
            </seg>
            <seg n="2926013c">
              Du förstår väl själv, Beatrice Ask, att det inte kan vara mer
              integritetskränkande att veta att A ringt B än att man vet att
              A ringt B och dessutom hör innehållet i samtalet.
            </seg>
            <seg n="78274d17">
              Vi hamnar i en position som bara ger oss olika smashlägen i debatter.
              Det är nästan pinsamt att behöva förklara att FRA är så mycket
              mer långtgående än datalagringsdirektivet.
            </seg>
            <seg n="7fd7f06b">
              Jag har full respekt för att man är emot datalagringsdirektivet,
              att man är emot buggning, att man är emot FRA, som jag själv är
              på det sätt som det har utformats, och mycket annat. Man har dock
              att en skyldighet att följa demokratiska beslut.
            </seg>
            <seg n="dd0396cd">
              Det handlar inte om att vara för eller emot datalagring. Jag
              säger inget i denna debatt om fördelarna som jag ser, för det
              är inte frågan om det. Det är redan beslutat 2005. Det handlar
              om att följa demokratiska förpliktelser och om att slippa att
              den nya svenska kommissionären Cecilia Malmström begär skadestånd
              av den svenska regeringen.
            </seg>
            <seg n="59c398de">
              Då går det inte att ha inställningen att man inte bryr sig om
              det och sedan hitta på det ena skälet efter det andra. Nu senast
              var det Polismetodutredningen. Den måste du ha känt till i augusti
              när du sade att du skulle lägga fram en proposition, Beatrice
              Ask. Den kan väl inte komma som en överraskning nu. När du i augusti
              sade att det skulle läggas fram ett förslag om datalagring kände
              du till Polismetodutredningen. Du visste att den skulle komma,
              så det argumentet håller inte. Det är inget annat än ett svepskäl.
            </seg>
          </u>
          <note type="speaker" n="56b8673b">
            Anf. 12 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-6" n="280e5fd6">
            <seg n="4c5f7338">
              Fru talman! Thomas Bodström är inte intresserad av att diskutera
              frågan om lagring av teledata, som ju alltihop handlar om, och
              huruvida Socialdemokraterna, Miljöpartiet och Vänsterpartiet tycker
              likadant i den frågan. Det är ändå det som är det centrala.
            </seg>
            <seg n="79b99db3">
              Man vill inte diskutera om det finns brister när det gäller proportionalitet
              i kravet på att privata företag ska lagra information om enskilda
              människors agerande på nätet och i telefoni. Man pratar om FRA
              och Swift och om mig som person. Jag företräder ju inte mig själv;
              jag företräder regeringen och regeringens politik.
            </seg>
            <seg n="5713cda2">
              Vår uppfattning är att frågor där vi gör intrång i den personliga
              integriteten alltid måste prövas i ett större sammanhang. Det
              är viktigt.
            </seg>
            <seg n="6f017bc2">
              Det är helt riktigt som Thomas Bodström säger att många beslut
              som berör enskilda människors integritet har fattats de senaste
              åren. Det är buggning, preventiva tvångsmedel med mera. Det är
              också en typ av frågor som man ska lägga i vågskålen.
            </seg>
            <seg n="1dfe1cdf">
              Vi kommer att hantera även denna fråga.
            </seg>
            <seg n="d8d0943e">
              Samtidigt som Thomas Bodström säger att ni är helt överens om
              att man ska genomföra detta får jag frågor om det. Jag fick en
              häromdagen från Miljöpartiet de gröna där man vill veta vilka
              initiativ jag tänker ta för att lyfta fram frågan om att arbeta
              om datalagringsdirektivet så att det inte kränker den personliga
              integriteten och skapar ett övervakningssamhälle.
            </seg>
            <seg n="ed730c7b">
              Hela argumentationen från Miljöpartiet är ju att det direktiv
              som Thomas Bodström bär ansvar för innebär oproportionalitet och
              en inskränkning i personlig integritet. Vad är ni överens om?
              Det är helt obegripligt.
            </seg>
            <seg n="b144fc4e">
              Andra partier i oppositionen anser, precis som regeringen, att
              det finns goda skäl att väga dessa aspekter mot brottsbekämpningens
              behov av information. Jag har väldigt svårt att se att det skulle
              vara någon kritik.
            </seg>
            <seg n="62227b3b">
              Den fråga som interpellanten ställde var: Vad är skälen?
            </seg>
            <seg n="018a4895">
              Jag tycker att jag har redovisat skälen. Skälen är att det finns
              anledning att visa viss omsorg om den personliga integriteten.
              Vi har haft en remissomgång när det gäller Polismetodutredningen.
              Vi vet vad den kan tänkas innehålla. Det finns skäl att arbeta
              med detta i ett sammanhang.
            </seg>
            <seg n="a3f8aa65">
              Det kunde jag ha sett i höstas, sade Thomas Bodström. Nej, inte
              riktigt. Då hade det inte stått på propositionsförteckningen.
              Det är ändå rimligt att man tar intryck av synpunkter som kommer
              och att man vågar ändra på beskeden till riksdagens kammare om
              huruvida man tänker lägga fram ett förslag eller inte. Det gjorde
              jag direkt när detta var klart. Jag sade att vi inte kommer att
              lägga fram detta enligt den tidsplan vi har haft tidigare.
            </seg>
            <seg n="37843292">
              Jag konstaterar att betydande delar av oppositionen nog håller
              med om den bedömningen. Någon gemensam uppfattning har ni inte.
              Om ni har det har du fått lägga dig platt för den kritik mot lagring
              av teledata som Miljöpartiet och Vänsterpartiet har stått för
              här i riksdagen under resans gång.
            </seg>
            <seg n="4f4fbb0d">
              Påståendet att jag inte respekterar domstolen är fel. Det finns
              tydliga regler för processen. Vi argumenterar givetvis utifrån
              vad regeringen har kommit fram till när det gäller avvägningar.
              Vi är i gott sällskap med flera andra länder.
            </seg>
          </u>
          <note type="speaker" n="4b9a3c61">
            Anf. 13 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-5" n="eb43b5a3">
            <seg n="de9588cc">
              Fru talman! Så ska jag säga till mina klienter när de blir dömda
              i domstol: Det gör ingenting eftersom andra personer också har
              blivit dömda att betala skadestånd.
            </seg>
            <seg n="160daf94">
              Det är ett otroligt argument från en justitieminister: Det gör
              ingenting att bli dömd eftersom andra länder har blivit det.
            </seg>
            <seg n="c7f6f484">
              Ni är dömda i domstol. Det är det som det här handlar om. Det
              handlar inte om för eller emot datalagring. Det är något som det
              beslutades om 2005.
            </seg>
            <seg n="816bb9cf">
              Har man genomfört FRA ska man hålla en väldigt låg profil när
              det gäller argument för integritet.
            </seg>
            <seg n="808fa952">
              Nu kommer du med ett nytt häpnadsväckande uttalande: Det stod
              inte på propositionslistan.
            </seg>
            <seg n="64cd576b">
              Du känner väl till saker innan de hamnar på propositionslistan
              på Justitiedepartementet. Det är väl någon beredning innan det
              hamnar där. Vem är det som sätter upp det på propositionslistan?
            </seg>
            <seg n="723f78ca">
              Ni har kalkylerat fel, Beatrice Ask. Ni har varit valtaktiska
              på ett sätt som gör att ni nu står bundna vid masten och väntar
              på skadeståndsbeslut från EU. Vi är en samlad opposition.
            </seg>
            <seg n="ea767779">
              Jag har mycket riktigt fått anpassa mig. Vi har backat. Vi har
              sagt att två år är oproportionerligt lång tid. Vi kommer antagligen
              att få lägga oss på den lägsta nivån, sex månader. Det är ett
              kompromissande. Det är jag som har fått ta steget tillbaka i förhållande
              till Vänsterpartiet och Miljöpartiet de gröna.
            </seg>
            <seg n="df6c7c47">
              Vi är helt eniga. Vi anser alla tre att vi ska genomföra detta.
              Vi anser att man ska ha respekt för demokratiska beslut. Det är
              det som skiljer oss från dig som tycker att man kan hitta på att
              argumentera för en utredning. Det håller inte.
            </seg>
            <seg n="b30108f0">
              Vi kommer att genomföra förändringarna, men det kommer inte att
              bli lika lång tid som jag har sagt tidigare. Vi ansåg att det
              är oproportionerligt.
            </seg>
            <seg n="73a91c42">
              Jag förstår att det är en enorm besvikelse för dig och borgarna
              att ni kunde räkna så fel, att ni står dömda i domstol och att
              vi står eniga om att följa demokratiska beslut. Tala om platt
              fall, Beatrice Ask! Jag har aldrig sett något liknande.
            </seg>
          </u>
          <note type="speaker" n="b804602c">
            Anf. 14 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-7b168b68222db3f1-0" n="280e5fd6" next="i-6ff0794a8b526c3e-0">
            <seg n="f571392b">
              Fru talman! I Norrland, där jag växte upp, finns det ett talesätt
              som lyder: Den som sa det var det.
            </seg>
            <seg n="21f6758e">
              Det kanske finns någon i kammaren som vet vad det innebär.
            </seg>
            <seg n="29c2ac6f">
              Resonemanget om valtaktik är ovärdigt i riksdagen. Jag har försökt
              redovisa att regeringen tycker att integritetsfrågor är centrala
              och att vi försöker hantera ett direktiv som i många stycken ställer
              frågor på sin spets när det gäller avvägningen mellan integritet
              och brottsbekämpning.
            </seg>
            <seg n="916a1fde">
              Det besked som vi nu har fått från Thomas Bodström om oppositionens
              inställning, där han försöker ge intryck av enighet, är att man
              tycker att man ska följa domstolsbeslut. Det tycker väl alla.
              Det är inget konstigt med det. Thomas Bodström säger att han har
              fått anpassa sig när det gäller hur länge privata företag ska
              spara information om enskilda människor. Det var ju väldigt intressant.
            </seg>
            <seg n="f3723341">
              Det man skulle vilja veta är ju om Socialdemokraterna, Vänsterpartiet
              och Miljöpartiet är helt överens om vilka data som ska omfattas.
              Är det nu socialdemokratisk politik att man ska riva upp datalagringsdirektivet?
              Det är ju den frågan från Miljöpartiet som jag ska besvara om
              en vecka eller två: Är jag beredd att agera för att vi river upp
              datalagringsdirektivet i EU? Det är den linje som drivs därifrån.
            </seg>
            <seg n="30bd974a">
              Det här visar att det finns olika uppfattningar mellan de olika
              partierna. Vi inom majoriteten kan se den problematik som förslaget
              innebär. Ni är inte överens om detta, men ni är överens om att
              ni inte tycker om alliansregeringen. Det räcker inte i ett politiskt
              sammanhang.
            </seg>
          </u>
          <note n="5caade44">
            Anf. 15 ANDRE VICE TALMANNEN:
          </note>
          <u who="beatrice_ask_justitieminister_w" xml:id="i-6ff0794a8b526c3e-0" n="280e5fd6" prev="i-7b168b68222db3f1-0">
            <seg n="3376de41">
              På den retoriska frågan har inte Thomas Bodström möjlighet att
              svara.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="5089153f">
            7 § Svar på interpellation 2009/10:218 om en modernare rättegång
          </note>
          <note type="speaker" n="cfdbda95">
            Anf. 16 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-7" n="280e5fd6">
            <seg n="e4e9fecc">
              Fru talman! Thomas Bodström har frågat mig om jag kommer att
              ta initiativ till en översyn av vissa regler i reformen En modernare
              rättegång och hur tidsplaneringen för detta arbete i så fall ser
              ut.
            </seg>
            <seg n="88bbc6bb">
              Reformen En modernare rättegång har inneburit förändringar av
              det processuella regelverket på en rad områden. Bland annat har
              sättet att presentera bevisning i hovrätten förändrats. Muntlig
              bevisning ska numera läggas fram i hovrätten genom den videoupptagning
              som gjorts av förhöret i tingsrätten. Detta gäller även förhör
              med den tilltalade.
            </seg>
            <seg n="5830534d">
              Det är viktigt att hovrätten har ett fullgott underlag för sin
              bedömning. Om ytterligare frågor behöver ställas kan därför ett
              tilläggsförhör hållas som ett komplement till videoupptagningen.
              Det är i första hand parterna som ska ange om tilläggsförhör behövs.
              Det är angeläget att tillämpningen av dessa regler är enhetlig
              och ändamålsenlig.
            </seg>
            <seg n="43ac5923">
              En utvärdering av reformen ska ske, vilket bland annat var min
              ståndpunkt redan när den förra regeringens proposition behandlades.
              I den reservation som då lämnades framhölls att såväl rättssäkerhetsaspekterna
              som de praktiska konsekvenserna bör analyseras.
            </seg>
            <seg n="58cfa96e">
              I utvärderingen är tillämpningen av reglerna om tilläggsförhör
              något som särskilt bör uppmärksammas. Jag vet att det fortfarande
              sker en utveckling av praxis när det gäller de nya reglerna. Det
              är inte minst mot denna bakgrund rimligt att ha i vart fall två
              års erfarenhet av reformen innan en översyn genomförs.
            </seg>
          </u>
          <note type="speaker" n="ed16cfd7">
            Anf. 17 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-6" n="eb43b5a3">
            <seg n="2674afcb">
              Fru talman! Detta var ett arbete som vi påbörjade och som det
              fanns en ganska stor enighet om här i riksdagen, nämligen att
              man skulle modernisera rättegångsbalken och rättegångar i hovrätten.
              Det fanns all anledning att göra det. Rättegångsbalken är ganska
              gammal och skriven i en annan tid. Den passar inte in i den tekniska
              utveckling som har varit.
            </seg>
            <seg n="955811b0">
              När vi genomförde detta fanns det en utredning som låg till grund
              för detta och som föreslog flera förändringar. Det som riksdagen
              sedan antog var faktiskt ett avsteg från detta, nämligen när det
              gäller den person som själv har dömts i tingsrätten.
            </seg>
            <seg n="d7f7b1b4">
              Detta var någonting som vi föreslog och som också riksdagen accepterade.
              Vi tyckte att det skulle bli ännu bättre och ännu mer effektivt.
              Det blev det inte. Detta var inte riktigt bra därför att den person
              som är dömd för ett brott får i praktiken inte denna möjlighet
              att komma till tals i hovrätten. Det blev en praxis som många
              personer anser inte uppfyller kraven på en god rättssäkerhet,
              utan här handlar det om att den tilltalade inte får denna möjlighet
              att komma till tals.
            </seg>
            <seg n="950d8d2a">
              Jag påstår inte att hovrätterna runt om i Sverige tillämpar detta
              på ett felaktigt sätt. De följer nog rätt praxis. Problemet är
              att vi inte gjorde på det sätt som vi borde ha gjort.
            </seg>
            <seg n="af363327">
              Då är det väldigt enkelt därför att vi i den ursprungliga utredningen
              redan har förslaget att den tilltalade inte ska beröras av dessa
              saker. Det gör att vi inte behöver utvärdera och att vi inte behöver
              utreda. Denna utredning finns redan på plats. Den är dessutom
              remissbehandlad. Det är därför en liten enkel korrigering som
              behövs.
            </seg>
            <seg n="a5e12763">
              Sedan tycker jag också att man ska ha en utvärdering av hela
              reformen. På så sätt kan man se hur detta berör målsägande, vittnen
              och så vidare. Men här har man alltså redan från början föreslagit
              att den person som är dömd alltid ska ha en möjlighet att komma
              till tals i hovrätten. Så är det inte i dag.
            </seg>
            <seg n="6a10c8d0">
              Vi måste från lagstiftarens sida säga: Nej, här blev det inte
              riktigt rätt. Här blev det inte på det sätt som vi hade önskat.
              Konsekvensen blev inte bra.
            </seg>
            <seg n="c01fcc14">
              Då kan vi inte gömma oss bakom långa utredningar och utvärderingar,
              utan då bör vi agera snabbt. Varje dag, till exempel när vi står
              och diskuterar detta här, pågår hovrättsförhandlingar runt om
              i landet där den tilltalade inte får komma till tals på det sätt
              som jag anser att han eller hon ska göra.
            </seg>
            <seg n="5440297b">
              Jag har själv kunnat konstatera detta när jag har företrätt personer.
              Dessa personer känner frustration över att inte få komma till
              tals. Det gäller till exempel om en ny advokat har kommit in i
              hovrätten som inte har varit i tingsrätten. Då får den nya advokaten
              inte ställa frågor till sin klient över huvud taget som ombud
              i den processen.
            </seg>
            <seg n="18d0771e">
              Detta handlar inte om högerpolitik eller om socialdemokratisk
              politik. Här handlar det om en rent praktisk fråga. Vi har ett
              gemensamt ansvar här, och jag ska inte skylla på regeringen. Det
              var vi som lade fram propositionen, och det var en enig riksdag.
              Det vore bra om vi tillsammans kunde se till att det blir en bättre
              rättssäkerhet. Vi kan först rätta till detta på ett enkelt sätt,
              nämligen se till att den person som är dömd i tingsrätten alltid
              ska ha rätt att själv välja när han eller hon ska komma till tals
              i hovrätten. På det sättet skulle vi öka rättssäkerheten på ett
              enkelt sätt.
            </seg>
            <seg n="d6dd3f53">
              Sedan tycker jag precis som du, Beatrice Ask, nämligen: Låt tiden
              gå. Sedan gör vi en ordentlig översyn. Men ta det i två steg.
              Gör först förändringen när det gäller den tilltalade och sedan
              när det gäller utvärderingen.
            </seg>
          </u>
          <note type="speaker" n="a4ef7c62">
            Anf. 18 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-8" n="280e5fd6">
            <seg n="3e9c9f00">
              Fru talman! Det är ingen tvekan om att en modernare rättegång
              på många sätt har inneburit en modernisering och uppfyller många
              av de ambitioner som fanns när förändringarna genomfördes. Jag
              tror också att det finns skäl för en del av den kritik som kommer
              och att detta, som jag sade, måste utvärderas.
            </seg>
            <seg n="d058571e">
              När det gäller detta med en liten enkel justering kan man säga
              att en av de kritiska synpunkter som har framförts, inte bara
              från Thomas Bodström, mot den nya hovrättsprocessen är att den
              tilltalade inte skulle få komma till tals i hovrättsprocessen.
            </seg>
            <seg n="5f38adbf">
              Precis som innan reformen trädde i kraft har den tilltalade rätt
              att kräva att en huvudförhandling hålls och att han eller hon
              vid den muntligen får argumentera för sin sak och utveckla det
              om det enligt hans eller hennes mening är så att tingsrätten har
              gjort en felaktig bedömning.
            </seg>
            <seg n="a1273cee">
              I fråga om den tilltalade gäller dock att han eller hon är likställd
              med annan bevisning i målet.
            </seg>
            <seg n="5695ebfd">
              Den nya hovrättsprocessen behandlar alla förhörspersoner lika
              i bevishänseende. En ordning där den tilltalade men exempelvis
              inte målsäganden hördes om på nytt framstår inte som särskilt
              bra eftersom vi då får en situation där viss bevisning presenteras
              live medan en annan presenteras på video. Det skulle möjligen
              kunna försämra eller förfela syftet med reformen.
            </seg>
            <seg n="95d53283">
              Jag tycker inte att detta är enkla överväganden. Men jag tar
              denna typ av kritik mot reformen på stort allvar, och det är någonting
              som vi diskuterar hela tiden.
            </seg>
            <seg n="7ea0184d">
              Vår inriktning är dock att det ska göras en översyn, att den
              ska ske i ett sammanhang och att man inte ska dra någon fråga
              i förtid. Det är bland annat denna typ av komplikation, att man
              får en ojämnhet i systemet, som är ett skäl.
            </seg>
            <seg n="f0fd241d">
              Sedan finns det också skäl, även om man i förarbetena förutsåg
              en del bekymmer, att ganska noga utvärdera det som händer och
              hur det uppfattas från olika håll. Domstolsverket har också påbörjat
              ett sådant arbete, och under de sista veckorna i januari har man
              börjat genomföra intervjuundersökningar med parter, vittnen och
              andra som har kallats till hovrätten. Man kommer att gå vidare
              med denna typ analys för att få ett gediget underlag om hur förhandlingarna
              fungerar och hur de uppfattas.
            </seg>
            <seg n="0480e473">
              Sedan är det uppenbart att det inte minst från advokathåll har
              framhållits en hel del synpunkter som det naturligtvis finns anledning
              att beakta.
            </seg>
            <seg n="7060c864">
              Men jag har ännu inte kommit fram till att man ska separera denna
              fråga och hantera den i särskild ordning. Men vi måste ha en genomgång
              och en översyn av regelverket. Det är viktigt att det sker på
              ett bra och gediget underlag.
            </seg>
          </u>
          <note type="speaker" n="88155456">
            Anf. 19 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-7" n="eb43b5a3">
            <seg n="6bce4b76">
              Fru talman! För enkelhetens skull vill jag bara ställa en konkret
              fråga: Är du, Beatrice Ask, beredd att nu under våren ta initiativ
              och göra den förändring som behövs för att den tilltalade alltid
              ska ha rätt att höras i hovrätten? Ja eller nej är det enda svar
              som jag begär.
            </seg>
          </u>
          <note type="speaker" n="45159f3d">
            Anf. 20 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-9" n="280e5fd6">
            <seg n="ce321f2f">
              Fru talman! Nej, jag kommer inte att lägga fram något förslag
              i den frågan under våren. Däremot vill jag gärna påminna om att
              jag fick reservera mig när propositionen lades fram här i riksdagen
              för att det skulle genomföras en ordentlig översyn och utvärdering
              av reformen, både när det gäller de principiella aspekterna och
              när det gäller de praktiska frågorna. Det röstades ned av majoriteten.
              Men jag tycker att det finns anledning att påpeka det för att
              understryka att jag är angelägen om att denna reform håller kvalitativt
              i alla avseenden och att människor känner att processen i hovrätten
              fungerar på ett tillfredsställande sätt. Men det kommer inte något
              förslag under våren. Den har dessutom kommit en bit på väg, så
              det är väl nästan omöjligt rent tidsmässigt att klara även om
              man skulle önska det.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="7af1d3e6">
            8 § Svar på interpellation 2009/10:221 om ny polisutbildning
          </note>
          <note type="speaker" n="8e417f86">
            Anf. 21 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-10" n="280e5fd6">
            <seg n="d1c224ae">
              Fru talman! Thomas Bodström har frågat mig när jag avser att
              återkomma till riksdagen med ett förslag till ny polisutbildning.
            </seg>
            <seg n="abd2a52f">
              Interpellanten har ställt samma fråga tidigare, och mitt svar
              blir som tidigare. Arbetet med att reformera polisutbildningen
              kräver noggranna överväganden. En reformering av en sådan viktig
              utbildning förutsätter ställningstaganden inte bara vad gäller
              form utan också utbildningens innehåll. Utredarens förslag tillsammans
              med de remissyttranden som inkommit är viktiga underlag i den
              beredningsprocess som nu pågår inom Regeringskansliet.
            </seg>
            <seg n="700a4517">
              Thomas Bodström skriver i sin interpellation att polisen behöver
              en modern utbildning. Jag delar den uppfattningen. Polisutbildningen
              har under senare år utvecklats i flera avseenden och är i dag
              en modern utbildning med hög kvalitet som väl motsvarar de krav
              som det omgivande samhället och polismyndigheterna ställer. Möjligheten
              att läsa grundutbildningen på distans samt uppdragsutbildningarna
              vid universiteten i Umeå och Växjö har bidragit till den positiva
              utvecklingen.
            </seg>
            <seg n="e8c01900">
              Det återstår ett antal viktiga frågor att ta ställning till som
              kräver noggranna överväganden innan regeringen kan lämna besked
              om inriktningen för en ny, reformerad polisutbildning. Jag räknar
              med att ett besked kommer innan mandatperioden är slut.
            </seg>
          </u>
          <note type="speaker" n="3dddad30">
            Anf. 22 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-8" n="eb43b5a3">
            <seg n="af7b4f1a">
              Fru talman! Det är roligt att regeringen i sitt svar berömmer
              det arbete som den tidigare socialdemokratiska regeringen gjort,
              nämligen att se till att vi har polisutbildning vid universiteten
              i Umeå och Växjö. Det är dock inte någon akademisk utbildning.
              Det var ett första steg mot en akademisk utbildning, men det räcker
              inte. Även om högerregeringen anser att det socialdemokratiska
              arbetet var tillräckligt räcker det inte. Det var ett första steg.
            </seg>
            <seg n="15b65722">
              Vi har under hela denna mandatperiod väntat på ett besked. Kanske
              får vi det på valdagen, jag vet inte. Alla som följt debatten
              och diskussionen har kunnat konstatera en senfärdighet som till
              och med för den här regeringen saknar motstycke. Frågan har förföljt
              er hela tiden, ända från början. I januari 2007 skulle ett första
              utredningsförslag komma. Då sade ni: Nej, det är för dåligt. Märkligt
              nog sade ni det innan utredningen hade lagt fram sitt förslag.
              Ni satte i gång ett nytt arbete, och nuvarande Säpochefen Anders
              Danielsson lade fram ett förslag som framhöll fördelarna med en
              akademisk polisutbildning.
            </seg>
            <seg n="2fbe801d">
              Ni som hörde interpellationsdebatten för en timme sedan hörde
              att det då sades att det som utredningen kommit fram till var
              väldigt viktigt att följa, men det gäller visst bara i vissa fall.
              Här har vi bra förslag som det finns ett väldigt starkt stöd och
              väldigt goda argument för.
            </seg>
            <seg n="ec02b2f3">
              Nu har vi alltså väntat i tre och ett halvt år, och vi får inget
              annat svar än att vi kommer att få ett besked under den här mandatperioden.
              En sak kan vi dock vara alldeles övertygade om, och det kan du
              väl i alla fall bekräfta, Beatrice Ask: Vi får inte något beslut
              eller någon proposition om en ny polisutbildning. Det kan vi väl
              konstatera när mandatperioden nu går mot sitt slut: Du har inte
              lyckats leverera någon akademisk polisutbildning. Antagligen kommer
              det ett svar i slutet av mandatperioden som säger: Nej, det blir
              ingenting. Men vi kan väl vara överens om att det i vart fall
              inte blir något positivt beslut under den här mandatperioden.
            </seg>
            <seg n="33df5bc2">
              Detta är naturligtvis väldigt beklagligt. Det här skulle göra
              stor nytta. Det skulle finnas klara fördelar med det. Det finns
              en stark majoritet här i riksdagen för att genomföra en sådan
              reform: en akademisk utbildning även för poliser. Det är någonting
              som facket driver väldigt hårt, kanske som sin allra viktigaste
              fråga. På så sätt är det också angeläget, med tanke på att 99,9
              procent av alla poliser är representerade i polisfacket.
            </seg>
            <seg n="d7b22f32">
              Vi kan dock konstatera att det inte blir något mer svar om detta
              i dag. Det är djupt olyckligt. Vi skulle behöva det här. Det ligger
              dock i linje med många andra saker en enmyndighet inom polisen,
              en särskild utredningsenhet och nu alltså en akademisk polisutbildning.
            </seg>
            <seg n="80ebdf5a">
              Vi kunde ha drivit polisfrågan framåt under den här mandatperioden.
              Tyvärr har det inte blivit någonting av det, utan det har blivit
              stiltje och handlingsförlamning. Det är tråkigt. Vi får dock försöka
              vinna valet, och om vi gör det kommer vi att sätta fart på utvecklingen
              inom svensk polis för det behövs!
            </seg>
          </u>
          <note type="speaker" n="91ab8833">
            Anf. 23 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-11" n="280e5fd6">
            <seg n="18dd091b">
              Fru talman! Det är roligt att Thomas Bodström tycker att Anders
              Danielssons utredning är så värdefull. Den fick ju vi tillsätta
              eftersom Thomas Bodström redan innan hade den inställning som
              han fortfarande argumenterar för, nämligen att det enda viktiga
              är att utbildningen kan kallas akademisk. Vi konstaterade när
              vi tillträdde som alliansregering att man kanske också måste fundera
              något över innehållet i en akademisk polisutbildning. Det uppdraget
              fick Anders Danielsson. Det förslag som han lagt fram har varit
              föremål för en mycket bred remissrunda som också har väckt ett
              antal frågor som måste hanteras. Det är inte så enkelt som att
              man bara kör i väg det.
            </seg>
            <seg n="6e6b7d08">
              En sådan fråga, och där tvista de lärde fortfarande, är om vi
              ska lägga in polisutbildningen som en utbildning vilken som helst
              på högskolan eller om vi ska ha en sektorshögskola av den typ
              som man har när det gäller försvaret. Det är en viktig fråga.
            </seg>
            <seg n="c61734c1">
              En konsekvens av Anders Danielssons synpunkter är också att man
              inte nödvändigtvis ska ha rätt att jobba som polis bara för att
              man utbildat sig. Vilket universitet som helst ska kunna starta
              polisutbildning, och sedan får man väl söka. Därmed vill man klippa
              av banden till detta med att sätta upp särskilda rekryteringskrav.
              Det kan ju myndigheterna göra själva den dag de eventuellt vill
              anställa någon som har polisutbildning. Det är en intressant och
              spännande fråga och inte helt enkel, om jag får vara ärlig.
            </seg>
            <seg n="3eff8f4e">
              En hel del myndigheter och instanser funderar också över hur
              man ska få in polisverksamhetens synpunkter på vad poliser ska
              kunna i utbildningen. En viktig sak är till exempel att man klarar
              av att köra utryckningsfordon. Det är inte nödvändigtvis så att
              körförmåga i utryckning är en akademisk sak. Hur landar det i
              en vanlig utbildning? Och så vidare, och så vidare.
            </seg>
            <seg n="a95448ec">
              Viktigt i sammanhanget för mig har också varit konstaterandet
              att en del av de ekonomiska beräkningar som gjorts i utredningen
              är rätt schablonartade. Vi måste ha bättre underlag för att veta
              vad detta kostar. Jag har lång erfarenhet av utbildningsreformer,
              och jag vet att det sämsta man kan göra är att genomföra viktiga
              utbildningsreformer när det inte finns pengar. Då blir det varken
              hackat eller malet. Därför behöver man ha både bra underlag och
              god ekonomi när man ska genomföra denna typ av förändringar.
            </seg>
            <seg n="3ef7e538">
              Rekryteringen är också en fråga som jag tycker är intressant.
              Vi vet att det finns bekymmer inom polisen i dag när det gäller
              förortskompetens. Vi jobbar hårt för att få fler med invandrarbakgrund,
              fler med förortsbakgrund och fler tjejer att söka till polisen
              och har så gjort under många år. Ibland når vi framgång, ibland
              når vi mindre framgång. Det är ingen hemlighet att vi har snedfördelning
              till högskoleutbildning. Jag tycker att det finns anledning att
              fundera lite över sådana aspekter också.
            </seg>
            <seg n="817df679">
              Med detta sagt vill jag bara säga att det inte är av lättja eller
              av ointresse för att reformera polisutbildningen som vi inte har
              lagt fram något förslag. Det beror på att vi vill ha ett förslag
              som håller över tid och som är substantiellt berett i de olika
              centrala frågor det handlar om. Där har jag noterat att ingen
              tycker exakt likadant, även om man är överens om att utbildningen
              ska ligga inom högskolan.
            </seg>
            <seg n="182d2c4b">
              För mig är det alldeles självklart att polisen behöver väldigt
              många fler akademiker, inte bara sådana som har en traditionell
              polisutbildning. I den mångfasetterade verksamhet som polisen
              har behövs det många olika kompetenser. Vi kanske får återkomma
              till det.
            </seg>
          </u>
          <note type="speaker" n="67da74eb">
            Anf. 24 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-9" n="eb43b5a3">
            <seg n="d95e3b98">
              Fru talman! Vi kan konstatera att den fråga som polisen och polisfacket
              själva driver som den kanske allra viktigaste har du nu funderat
              på i tre och ett halvt år, Beatrice Ask. Jag tror inte att det
              man förväntar sig av en minister med ansvar för dessa frågor är
              att hon funderar i tre och ett halvt år och lovar att komma till
              ett ställningstagande i slutet av mandatperioden. Man vill nog
              ha lite mer agerande.
            </seg>
            <seg n="b99282c4">
              Jag ställer därför frågan som jag ställt tidigare. Det må vara
              att det finns detaljer så är det alltid, vad man än genomför men
              min fråga är: Vad tycker du ? Tycker du att det ska vara en akademisk
              utbildning? Nu behöver vi inte höra att det finns en massa detaljer
              hit och dit det är självklart; det finns det med alla akademiska
              utbildningar och alla frågor över huvud taget utan min raka, enkla
              fråga är: Anser du att polisutbildningen ska bli akademisk eller
              inte? Vi behöver inte gå in på lagförslagen, utan jag vill bara
              ha ett ställningstagande: För eller emot? Det kan inte vara så
              svårt eftersom du nu har funderat på frågan i tre och ett halvt
              år. Då måste du ha hunnit fundera väldigt mycket och i vart fall
              ha kommit fram till ett personligt ställningstagande.
            </seg>
            <seg n="68ab94bd">
              Jag vet hur det fungerar i Regeringskansliet. Det kanske är så
              att du inte har möjlighet att lägga fram ett förslag, och det
              kanske finns goda skäl för det. Men vad tycker du? Det måste du
              i alla fall veta. Det kan du inte behöva något godkännande för
              från Statsrådsberedningen eller någon annan. Det måste du själv
              kunna svara på. Det är nämligen vad många poliser runt om i landet
              väntar på och undrar över.
            </seg>
            <seg n="86e3f67e">
              Det finns klara fördelar med att ha en akademisk utbildning.
              Polisen måste arbeta mer effektivt. Det gör man med en bra utbildning
              och effektiva verktyg. Polisens arbete måste bli mer mångskiftande
              och komplext. Man blir bättre på att bemöta brottsoffer och andra
              människor om man till exempel har läst tillsammans med människor
              som läser sociologi och annat.
            </seg>
            <seg n="c22d50fc">
              Jag tycker att det är utmärkt att sprida utbildningsorterna runt
              om i landet. Jag har tidigare sagt: Varför inte ha polisutbildning
              på tio eller femton olika platser i landet? Det behöver inte vara
              flera hundra på varje ställe. Det handlar om att skapa en närhet
              till polisutbildningen.
            </seg>
            <seg n="3b85e57f">
              Det är otidsenligt att poliser inte kan få högskolepoäng i samma
              utsträckning som många andra studenter. Polisfacket brukar säga
              att om man går på cirkusskolan får man akademiska poäng men inte
              om man går på polisutbildningen. Det är dags att ändra det.
            </seg>
            <seg n="54680d93">
              En sak som är oerhört viktig och en stark fördel med en akademisk
              utbildning är att den skapar bättre förutsättningar för forskning
              på området. Det är någonting som har efterlysts i många år inom
              svensk polis. Det finns inte en tillräcklig forskning. Gör man
              polisutbildningen till en akademisk utbildning får man den naturliga
              kopplingen till forskningen. På så sätt skapar forskningen en
              bättre polis. Så fort det blir problem inom polisen eller de saker
              som vi diskuterade förra veckan dyker upp kommer kravet på forskning.
              Här har man en klar möjlighet att rätta till det genom att göra
              den till en akademisk utbildning.
            </seg>
            <seg n="cf7037f0">
              Därför avslutar jag med den fråga jag ställde i början av det
              här anförandet så att du inte på något sätt kan missuppfatta det
              eller prata om andra saker under de minuter du nu kan svara. Vad
              anser du? Ska vi ha en akademisk utbildning eller ska vi inte
              ha det? Den frågan kan inte vara något annat än väldigt enkel
              att svara på. Ska vi ha en akademisk utbildning eller inte? Vad
              tycker du?
            </seg>
          </u>
          <note type="speaker" n="a9d5200d">
            Anf. 25 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-12" n="280e5fd6">
            <seg n="a8f620ac">
              Fru talman! Först vill jag säga till Thomas Bodström att det
              här inte är Vi fem eller Vi tycker i någon billig kvällstidning.
              Det här är Sveriges riksdag. Jag tycker att du är rätt oförskämd
              när du kommer med formuleringar där du nedvärderar mig ungefär
              som om jag fattar illa eller någonting sådant. Lägg av med det!
            </seg>
            <seg n="c9dbc3f9">
              Jag diskuterar inte polisutbildningen utifrån mina egna personliga
              tyckanden. För mig och för regeringen är det oerhört centralt
              att den som genomgår en utbildning får akademisk meritering när
              det är en akademisk utbildning. Väldigt många arbetsuppgifter
              inom svensk polis kräver akademisk utbildning i dag, och fler
              och fler blir det. Det ligger i sakens natur att högskolan är
              oerhört central för polisutbildningen. Vi ser väldigt många positiva
              effekter av den utbildning som vi nu bedriver i Umeå och Växjö.
              Det är ingen tvekan om den saken.
            </seg>
            <seg n="1d6a75e6">
              Jag tycker inte att man ska raljera i en sådan fråga som frågan
              om att klippa rätten att få jobb som polis om man har gått polisutbildning.
              Det är en väldigt stor förändring. Jag kan hålla med om att det
              finns mycket som är otidsenligt när det gäller polisutbildning
              och polisverksamhet. Men det är också en stor facklig fråga huruvida
              man ska få jobb som polis eller om det ska ses som en utbildning
              vilken som helst, det vill säga att man kan gå polisutbildning
              och bli vad man vill, fotomodell kanske. Sedan får man se vilka
              man vill anställa av dem som har gått polisutbildningen. Så kan
              vi naturligtvis ha det. Men här är det så att viktiga remissinstanser
              har tagit upp en del olika aspekter. Det bör man fundera över.
            </seg>
            <seg n="d68a26b9">
              Om Thomas Bodström accepterar att en del av utbildningen ska
              vara praktiskt förlagd, vilket är Anders Danielssons förslag,
              är frågan: Ska de poliser som är ute på praktik ha någon typ av
              befogenheter? Har de rätt att arbeta som poliser eller ska de
              ses som studenter i största allmänhet? Det är väldigt viktigt
              hur man ställer sig i en sådan fråga därför att om de ska kunna
              delta i polisarbetet och träna, vilket de gör i dag som aspiranter,
              måste man ta ställning till den frågan. Det är möjligt att det
              inte intresserar poliser huruvida man gör på det ena eller andra
              sättet, men i sak är det naturligtvis oerhört väsentligt vilken
              kvalitet praktikperioderna i polisutbildningen ger.
            </seg>
            <seg n="e232bd2c">
              Jag tycker att det finns goda skäl att överväga de här frågorna
              noggrant. Jag tycker också att vi ska ha ett sammanhållet förslag.
              Vi kommer att ge besked om polisutbildningen. Men det är viktigt
              att inte göra som Thomas Bodström gör, det vill säga underskatta
              och kritisera dagens utbildning som om den vore föråldrad. Utbildning
              förändras ständigt. Vi har faktiskt sett till att väldigt många
              har fått gå den moderna och mycket bra utbildning som vi har i
              dag. Den behöver förbättras. Den utbildning vi har ska ju fungera
              under 10, 15 eller 20 år framåt. Då är det bättre att göra ett
              gediget jobb i grunden än att bara döpa om den, vilket hade blivit
              fallet om vi bara hade haft den första socialdemokratiska utredningen
              på bordet när vi bestämde oss för den framtida polisutbildningen.
            </seg>
          </u>
          <note type="speaker" n="626fc516">
            Anf. 26 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-c6fee1050d9b01df-10" n="eb43b5a3">
            <seg n="75cb718d">
              Fru talman! Det är alltid roligt att debattera med dig, Beatrice
              Ask. Du slutar aldrig förvåna mig. Nu var det oförskämt att ställa
              en rak fråga om akademisk utbildning eller inte. Jag ställer den
              förstås till dig i din egenskap av justitieminister. Menar du
              att det är oförskämt att ställa frågan om man är för eller emot
              en akademisk polisutbildning till en justitieminister? Vilka frågor
              ska vi då ställa? Ska vi ställa dem i förväg för att de ska godkännas
              eller inte av den här högerregeringen? Vilka frågor får vi ställa?
              Skulle det vara samma sak om en journalist ställde frågan: Anser
              justitieministern att vi ska ha en akademisk utbildning eller
              inte? Skulle svaret då bli att den frågan är för oförskämd och
              att du inte tänker svara på den? Du hör väl själv hur du låter.
            </seg>
            <seg n="8d995ee5">
              Jag ställer nu frågan ytterligare en gång. Anser justitieministern
              att vi ska ha en akademisk utbildning eller inte? Det kan inte
              vara så förtvivlat svårt att svara på den fråga som så oerhört
              många poliser, som kanske följer den här interpellationsdebatten,
              vill ha svar på. De vill veta vad justitieministern anser. På
              en av de mest centrala frågorna inom polisen har man inte något
              svar över huvud taget, utan man säger att det måste finnas tid
              för överväganden. Tror du, Beatrice Ask, att man år efter år vill
              ha svaret att vi överväger och vi lämnar ett svar före mandatperiodens
              slut?
            </seg>
            <seg n="51ba260f">
              Vi vet inte hur det går i valet, men låt oss säga att det inte
              går så att du kommer att fortsätta som justitieminister oavsett
              vilka som vinner valet. Då har du övervägt den här frågan i fyra
              år, trots att du har haft två utredningar. Du har övervägt frågan
              i fyra år. Det imponerar inte. Därför ställer jag frågan ytterligare
              en gång, med risk att bli kritiserad för att vara oförskämd. Anser
              justitieminister Beatrice Ask att polisutbildningen ska vara akademisk
              eller anser justitieministern att den inte ska vara akademisk?
              Det måste vara möjligt att få ett svar på en sådan enkel, rak
              och central fråga.
            </seg>
          </u>
          <note type="speaker" n="1c77f6aa">
            Anf. 27 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-617f11a849eeeaa5-13" n="280e5fd6">
            <seg n="a19a3c41">
              Fru talman! Den fråga som tidigare ställdes handlade om vad jag
              personligen tyckte. Det underströks mycket tydligt att den var
              så enkel att även en sådan person som jag borde kunna svara. I
              det senaste inlägget var frågan mer preciserad till justitieministerns
              inställning.
            </seg>
            <seg n="e5a8043a">
              Låt mig då säga att regeringen anser att den framtida polisutbildningen
              i hög utsträckning kommer att vara en akademisk utbildning och
              förmodligen kommer att bedrivas inom ramen för högskolan, men
              det återstår väldigt många viktiga frågor att ta ställning till
              innan jag tänker säga att det här datumet kommer vi att lägga
              fram en proposition. Jag tycker att man ska respektera svårigheter
              i frågorna utan att bli kritiserad för att man skulle förenkla
              saker. Jag tror att man lurar sig själv om man tror att allt är
              enkelt.
            </seg>
            <seg n="85b58feb">
              Jag är glad att Thomas Bodström lyfter fram en av fördelarna
              med kopplingen till högskolan, nämligen forskningen. Vi har bara
              en polisprofessor i Sverige, och inte ens honom gav man resurser
              under den socialdemokratiska regeringstiden. Det var knappt att
              det fanns arbetsuppgifter för honom. Det har vi ändrat på, och
              det är också ett av skälen till att vi för bara någon vecka sedan
              fick en mycket intressant och viktig utredning om kvalitet i brottsutredningar.
              Det arbetet är centralt.
            </seg>
            <seg n="297f1c5f">
              Vi behöver fler än en polisprofessor i det här landet, och jag
              är glad att vi i juni kommer att ha 300400 internationella forskare
              som vid Helsingforss universitet med omnejd under flera dagar
              kommer att ha seminarier om just polisarbete och polisinriktning.
              Det är nämligen innehållet i årets kriminologisymposium. Det är
              oerhört centralt.
            </seg>
            <seg n="d473ec67">
              Att vi arbetar seriöst med den formen, med forskningsseminarier
              och annat, är för att uppmuntra till mer kunskapssökande och vetenskap
              när det gäller polisarbete och frågor på rättsområdet även i en
              vidare kontext. Där har vi mycket kvar att göra eftersom det inte
              har gjorts mycket på det området, vilket är en olycka. Likaså
              är det en olycka att mycket av polisarbetet inte utvärderas så
              att vi får en grund för vad som är kvalitet.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="160ae97b">
            9 § Svar på interpellationerna 2009/10:213 och 215 om socialtjänstens
            arbete med våldsutsatta kvinnor och barn som bevittnat våld
          </note>
          <note type="speaker" n="99621d60">
            Anf. 28 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-05cce6712a6113d5-0" n="5d670200">
            <seg n="702308ad">
              Fru talman! Marianne Berg har frågat mig vilka åtgärder jag avser
              att vidta för att våldsutsatta kvinnor och barn som bevittnat
              våld ska få ett rättssäkert, icke godtyckligt, bemötande av socialtjänsten
              samt vilka åtgärder jag avser att vidta för att bostadsorten inte
              ska vara avgörande för vilket stöd en våldsutsatt kvinna eller
              barn som bevittnat våld kan förvänta sig.
            </seg>
            <seg n="a89cb22a">
              Eva Olofsson har frågat mig vilka åtgärder jag avser att vidta
              för att kunskapen om mäns våld mot kvinnor, mot särskilt utsatta
              grupper som äldre kvinnor och kvinnor med fysiska eller psykiska
              funktionshinder, ska bli bättre inom den kommunala omsorgen samt
              vilka åtgärder jag avser att vidta för att alla landets kommuner
              ska ta sitt ansvar för att erbjuda skyddat boende till kvinnor
              med fysisk eller psykisk funktionsnedsättning.
            </seg>
            <seg n="5a26381d">
              Under mandatperioden har det gjorts en omfattande satsning inom
              socialtjänstens område för att stärka stödet till våldsutsatta
              kvinnor och barn som bevittnar våld. Satsningen är en del i regeringens
              handlingsplan för att bekämpa mäns våld mot kvinnor, hedersrelaterat
              våld och förtryck samt våld i samkönade relationer. Målsättningen
              är att en våldsutsatt kvinna eller ett barn som bevittnat våld
              ska kunna få det stöd och den hjälp de behöver oavsett i vilken
              kommun de bor. Socialtjänstens arbete på detta område ska därför
              kvalitetsutvecklas och bli mer enhetligt över landet.
            </seg>
            <seg n="2f8f4057">
              I juli 2007 ändrades socialtjänstlagen för att tydliggöra socialnämndens
              skyldighet att ge brottsoffer, och då framför allt kvinnor och
              barn som bevittnat våld, det stöd och den hjälp de behöver. För
              att stödja kommunerna att på olika sätt förstärka och kvalitetsutveckla
              sitt arbete tillförs de årligen särskilda utvecklingsmedel.
            </seg>
            <seg n="2295b744">
              Den tillsyn som Marianne Berg och Eva Olofsson hänvisar till
              i sina interpellationer har regeringen tagit initiativ till. I
              samband med lagändringen gav regeringen flera olika uppdrag i
              syfte att förbättra och kvalitetssäkra socialnämndens stöd till
              våldsutsatta kvinnor och barn som bevittnat våld. Bland annat
              fick länsstyrelserna i uppdrag att tillsammans med Socialstyrelsen
              genomföra en förstärkt tillsyn på området.
            </seg>
            <seg n="f8948e03">
              Resultatet av tillsynen visar att kommunernas arbete med våldsutsatta
              kvinnor och barn som bevittnat våld har utvecklats. Men det förekommer
              fortfarande stora brister, bland annat när det gäller att kartlägga,
              dokumentera och följa upp arbetet. Tillsynsarbetet visar också
              att vissa särskilda gruppers behov inte alltid tillgodoses på
              ett bra sätt och att socialtjänstens kunskap och medvetenhet om
              dessa grupper behöver förbättras.
            </seg>
            <seg n="b35425c2">
              För att ge vägledning åt kommunerna i tillämpningen av socialtjänstlagen
              har Socialstyrelsen på uppdrag av regeringen tagit fram allmänna
              råd (SOSFS 2009:22) som riktar sig till socialtjänstens personal.
              Socialstyrelsen kommer också att ta fram en handbok som ska publiceras
              i juni 2010. Både de allmänna råden och handboken bygger bland
              annat på den förstärkta tillsynen och beaktar de brister som har
              identifierats.
            </seg>
            <seg n="eede71ee">
              När det gäller Eva Olofssons frågor om äldre kvinnor och kvinnor
              med funktionsnedsättning vill jag gärna nämna följande. Socialstyrelsen
              har fått två uppdrag som särskilt fokuserar på våld mot funktionshindrade
              kvinnor. Totalt har 2 miljoner kronor fördelats till handikapporganisationer
              vilket lett till höjd medvetenhet inom handikapp- och kvinnojoursrörelsen
              om utsatthet för våld i denna grupp samt förbättrade kontakter.
              Socialstyrelsen har också fått i uppdrag att ta fram utbildningsmaterial
              i syfte att öka medvetenheten om de särskilda risker för våld
              som funktionshindrade personer kan utsättas för samt att öka kunskapen
              om deras specifika behov. Uppdraget ska slutredovisas i september
              2011.
            </seg>
            <seg n="137b3268">
              Även äldre kvinnor är en grupp som är särskilt utsatt och där
              behöver vi förbättra vår kunskap. I den lagrådsremiss om värdigt
              liv i äldreomsorgen som nyligen överlämnades till Lagrådet framgår
              att regeringen har för avsikt att ge ett uppdrag att ta fram en
              nationell handlings- och åtgärdsplan för säkerhetsfrämjande arbete
              för äldre personer där bland annat brottsligheten mot äldre ska
              uppmärksammas.
            </seg>
            <seg n="f62898f6">
              Regeringen har alltså vidtagit en rad åtgärder för att utveckla
              och kvalitetssäkra socialtjänstens arbete med våldsutsatta kvinnor
              och barn som bevittnar våld. Regeringen avser att fortsätta att
              arbeta aktivt med dessa frågor och kommer att noga följa utvecklingen
              på området. Det handlar om ett långsiktigt arbete och det resultat
              vi nu ser i form av olika former av förbättrat kunskapsstöd är
              en viktig del i detta arbete.
            </seg>
          </u>
          <note type="speaker" n="8f1a5b98">
            Anf. 29 MARIANNE BERG (v):
          </note>
          <u who="marianne_berg_b1b256_w" xml:id="i-b7ab76c1db8c0a92-0" n="8f9eeff5">
            <seg n="8cb95827">
              Fru talman! Tack för svaret, statsrådet!
            </seg>
            <seg n="4e4fe0e9">
              Det är inte första gången vi debatterar denna fråga, vilket visar
              att den är mycket viktig. Jag ska inte i denna interpellationsdebatt
              endast kritisera regeringen, eller i detta fall statsrådet Larsson,
              för att inte ha gjort någonting. Det menar jag nämligen inte.
              Tvärtom har de gjort mycket för våldsutsatta kvinnor och för barn
              som bevittnat våld. Jag anser dock inte att det är tillräckligt
              och hoppas att i denna debatt få svar på mina frågor.
            </seg>
            <seg n="c8347356">
              Som jag sade har jag i tidigare interpellationer tagit upp problemet
              med att kvinnor som blir utsatta för mäns våld och barn som bevittnar
              våld riskerar att få en godtycklig behandling när de söker stöd
              och hjälp eller råd hos socialtjänsten. Den tillsyn som gjorts
              och som redovisas i rapporten Våldsutsatta kvinnor och barn som
              bevittnat våld Alla kommuners ansvar visar, som statsrådet också
              sade, klart och tydligt att det finns brister.
            </seg>
            <seg n="cdc50aad">
              Detta är i och för sig ingen nyhet för Vänsterpartiet, men det
              är sorgligt att få det så klart och tydligt bekräftat. Det är
              rent ut sagt bedrövligt att det i många kommuner råder bristande
              säkerhet till följd av att lagstiftningen inte följs, att det
              saknas rutiner för dokumentation av beslut samt att uppföljningsarbetet
              brister. Det tycker jag är mycket allvarligt. Dessa brister missgynnar
              kvinnor vid en eventuell rättsprocess. Dessutom är det helt oacceptabelt
              att det finns så pass stora skillnader i arbetet mellan kommunerna.
              Det innebär att bostadsorten kan vara avgörande för om en kvinna
              som blir våldsutsatt, eller ett barn som bevittnar våld, får adekvat
              stöd och den hjälp de behöver. Bostadsorten ska inte vara det
              avgörande.
            </seg>
            <seg n="6434cbe3">
              Nu har vi fått rapporten och därmed mer fakta på bordet när det
              gäller kvinnor som utsätts för mäns våld samt barn som bevittnar
              våld. Då är det kanske dags att ta ytterligare ett steg framåt
              och agera. Jag menar att det är dags att agera kraftfullt. Socialstyrelsen
              har på uppdrag av regeringen tagit fram allmänna råd som riktar
              sig till socialtjänstens personal vad gäller tillämpningen av
              socialtjänstlagen. Det är mycket bra. Socialstyrelsen arbetar
              nu med att ta fram en handbok, som statsrådet nämnde, och den
              väntas bli klar i juni. Också det är mycket bra.
            </seg>
            <seg n="d512007c">
              Är detta tillräckligt? Nej, jag tycker inte det. Vad mer kan
              vi då göra? En sak är att anta nationella riktlinjer. Därför undrar
              jag om statsrådet är beredd att genomföra det. Det skulle verkligen
              vara positivt och ett lyft för arbetet med att uppnå mer likvärdighet
              för kvinnor som blir utsatta för mäns våld eller barn som bevittnar
              våld.
            </seg>
            <seg n="62afd064">
              Om regeringen nu verkligen tar denna problematik på stort allvar,
              varför då inte införa nationella riktlinjer? Är statsrådet beredd
              att gå vidare i den riktningen?
            </seg>
          </u>
          <note type="speaker" n="f79319a9">
            Anf. 30 EVA OLOFSSON (v):
          </note>
          <u who="eva_olofsson_b64ca9_w" xml:id="i-7b69e962231bd821-0" n="4aa3a361">
            <seg n="b697cff2">
              Fru talman! Jag vill också börja med att tacka för svaret. Jag
              har ställt två frågor. Den ena handlar om att det behövs mycket
              mer kunskap om situationen för äldre kvinnor som utsätts för våld
              och kvinnor med fysisk eller psykisk funktionsnedsättning som
              utsätts för våld. Den andra gäller möjligheten till skyddat boende
              och stöd.
            </seg>
            <seg n="abe21385">
              Jag har gjort det mot bakgrund av den tillsynsrapport som regeringen
              har tagit initiativ till och ska ha en eloge för. Det är en mycket
              bra tillsynsrapport, som handlar om 80 kommuner, inte alls alla
              som vi har här i Sverige, och har lett till förbättringar och
              diskussioner i de kommuner och stadsdelar där man har tillsynat.
            </seg>
            <seg n="8a7a7ff3">
              Tillsynen visar, precis som Marianne Berg sade här tidigare,
              att om man ska få bra stöd och bra skydd som våldsutsatt kvinna
              handlar det om var någonstans i Sverige man bor. Men det är också
              så att man inte ska vara en äldre kvinna som är utsatt för mäns
              våld mot kvinnor och heller inte en kvinna med funktionsnedsättning
              som är våldsutsatt, därför att i många kommuner är det individ-
              och familjeomsorgen som har fått den här frågan som sin. Det är
              där utbildningen sker, det är där man har specialisttjänster och
              det är där man har riktlinjer, medan det inom äldreomsorgen är
              väldigt få kommuner där man har utbildat personalen, har riktlinjer
              och ett strukturerat arbete och vet vad man ska göra när man träffar
              på våld mot äldre kvinnor. Det ser inte mycket bättre ut om man
              tittar på våld mot kvinnor med funktionsnedsättning.
            </seg>
            <seg n="415f6788">
              Det här är allvarligt. Våld mot äldre kvinnor synliggörs inte
              så ofta. Våld mot äldre kvinnor kan också tolkas som att man har
              ramlat och slagit sig, att man har dålig balans, att man har brutit
              armen eller fått frakturer på grund av sin skröplighet som äldre
              och inte på grund av våld.
            </seg>
            <seg n="c0fac7d1">
              Brottsoffermyndigheten gjorde en omfångsundersökning, Ofrid?
              Våld mot äldre kvinnor och män . Man säger att detta är ett folkhälsoproblem
              som är vanligt förekommande. Både män och kvinnor kan drabbas,
              men det finns skillnader: Kvinnor drabbas oftare mer upprepat,
              och de drabbas av det sexualiserade våldet. Det är något som man
              ofta inte talar om när det gäller våld mot äldre kvinnor.
            </seg>
            <seg n="158aae04">
              Därför är det lite anmärkningsvärt att ingen av de 56 åtgärderna
              i regeringens handlingsplan är riktad mot äldre kvinnor som utsätts
              för våld. Ministern Maria Larsson hänvisar i sitt svar till lagrådsremissen.
              Det gäller regeringens kommande förslag till riksdagen om ett
              värdigt liv i äldreomsorgen. Man har där för avsikt att i ett
              uppdrag ta fram en nationell handlings- och åtgärdsplan för säkerhetsfrämjande
              arbete för äldre personer.
            </seg>
            <seg n="5748ced5">
              Jag blev lite hoppfull när jag läste det, så jag slog upp de
              här sidorna i lagrådsremissen. Det står mycket bra där om att
              förebygga fallskador. Det står mycket bra om bränder. Det står
              om stölder och bedrägerier mot äldre. Men tyvärr används ordet
              våld bara en gång på dessa sidor. Man skriver om samverkan mellan
              kommuner, primärvård och ideell sektor i syfte att minska olycksfall
              bland äldre och våld och kriminalitet mot äldre, att utreda hur
              utbildningsverksamheten på området kan utvecklas och att överväga
              hur statistik och indikatorer kan förbättras. Det är allt som
              nämns om våld på dessa tre sidor. Det står inget om mäns våld
              mot äldre kvinnor.
            </seg>
            <seg n="9d73da0d">
              Eftersom jag vet att det helt nyligen har gjorts material om
              de här frågorna där våld mot äldre och mäns våld mot kvinnor är
              frågor som helt saknas vill jag helt enkelt ställa frågan till
              ministern: Är Maria Larsson beredd att se till att våld mot äldre
              och mäns våld mot kvinnor kommer med tydligt i det här materialet?
            </seg>
          </u>
          <note type="speaker" n="0dfcefc3">
            Anf. 31 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-05cce6712a6113d5-1" n="5d670200">
            <seg n="47e29e36">
              Fru talman! Alla vi som har träffat kvinnor som har levat i en
              situation där de haft våld från en man riktad mot sig vet vilken
              utsatthet det innebär. Jag tror att mina meddebattörer också drivs
              av det engagemang som kommer av att man har fått ta del av personliga
              erfarenheter från kvinnor som har varit i den här utsatta situationen.
              Det är åtminstone det som driver mig i den här frågan.
            </seg>
            <seg n="2dc20c4d">
              Precis som ni påpekar är det tyvärr så att det stöd man kan få
              fortfarande beror på i vilken kommun man bor. Det är en av mina
              ambitioner att försöka se till att likvärdigheten över landet
              ökar.
            </seg>
            <seg n="1ec66203">
              Jag skulle önska att mycket mer hade gjorts tidigare, att vi
              skulle ha varit längre framme på vägen. Det får falla tillbaka
              på tidigare regeringar, men jag skulle vilja säga att den här
              regeringen redan när vi tillträdde satte i gång ett arbete av
              stor omfattning. Det handlar naturligtvis först om att kartlägga
              kunskapen, så att vi ser hur tillståndet är.
            </seg>
            <seg n="2c13e088">
              Det är därför vi har bett länsstyrelserna att göra den här tillsynsrapporten
              för att vi ska få kunskap om den nuvarande situationen. Som sagt
              gav den oss ny kunskap. Det är till och med så att vi kanske ser
              att situationen var värre än vi befarade, att olikheterna var
              större. Men den kunskapen, mina vänner, borde ha inhämtats för
              länge sedan. Där hade ni haft möjlighet att påverka regeringspolitiken.
            </seg>
            <seg n="936b27d3">
              Den kunskap som vi har fått genom tillsynsrapporten har föranlett
              regeringen att vidta ett flertal åtgärder. Precis som nämndes
              i mitt interpellationssvar har vi bett Socialstyrelsen att utarbeta
              allmänna råd. Vi har bett dem att ta fram en handbok som ska kunna
              vara till hjälp ute i kommunerna som verktyg för en större likställighet
              och likvärdighet i bedömningarna om kvinnors utsatthet och behovet
              av hjälp.
            </seg>
            <seg n="cbdd84b8">
              Det vi också har gjort och som jag inte nämnde i mitt svar, men
              som delvis berör Marianne Bergs fråga om nationella riktlinjer,
              som är ett steg i den riktningen jag är inte alls främmande för
              att ta ytterligare steg är att vi har bett att få fram kvalitetssäkrade
              bedömningsinstrument, alltså förslag för att socialtjänsten ska
              ha handfasta verktyg. Sex sådana olika instrument är framtagna
              och kommer under 2010 att prövas i några kommuner. Innan vi eventuellt
              bestämmer oss för ett eller två av dem måste vi veta att de fungerar
              i praktiken. Men modeller är framtagna för enhetliga bedömningsinstrument
              och kommer att prövas under 2010. Två av de instrumenten riktar
              sig särskilt till barn.
            </seg>
            <seg n="694ca381">
              Jag skulle vilja säga att det har varit högsta aktivitetsnivå
              i den här frågan. Ekonomiska resurser har satsats och kunskapsutveckling
              har skett.
            </seg>
            <seg n="55951033">
              Sedan finns det grupper som är i en särskilt utsatt situation
              beroende på att de kanske inte ens har fysisk förmåga att försvara
              sig mot våld, vilket självklart ökar utsattheten. Det kan handla
              om kvinnor med funktionsnedsättning och äldre kvinnor. Det här
              är grupper som man har fokuserat på väldigt lite. Det vi har gjort
              är att vi har gett uppdrag och resurser till handikapporganisationerna
              för information. Det har varit två projekt i gång som har ökat
              kunskapen i de egna organisationerna och hos socialtjänsten. Kvinnojourer
              och handikapporganisationer har på många orter i Sverige kommit
              betydligt närmare varandra.
            </seg>
          </u>
          <note type="speaker" n="2ef7be5e">
            Anf. 32 MARIANNE BERG (v):
          </note>
          <u who="marianne_berg_b1b256_w" xml:id="i-b7ab76c1db8c0a92-1" n="8f9eeff5">
            <seg n="8d861d16">
              Fru talman! Det var positivt att höra att statsrådet inte säger
              blankt nej till att eventuellt genomdriva nationella riktlinjer.
              Det var också bra och positivt att höra att vi har samma syn på
              att det inte är bostadsorten som ska vara avgörande för om kvinnor
              ska kunna få ett korrekt bemötande och en korrekt handläggning
              av ett ärende.
            </seg>
            <seg n="0eeda0f2">
              Mäns våld får absolut inte döljas. Det får inte bli osynligt
              och får inte mörkas. Om inte vi i riksdagen tar upp frågan och
              ser till att åtgärder vidtas, vem ska då annars göra det? Vi måste
              se vad det handlar om: Våldet är en maktutövning som har sin grund
              i ojämlikheter mellan könen. Det är ett perspektiv som är väl
              förankrat på den internationella arenan. FN:s deklaration om avskaffande
              av våld mot kvinnor tar sin utgångspunkt just i könsmaktsperspektivet.
              Man menar att historiskt ojämlika maktförhållanden mellan kvinnor
              och män har lett till dominans och diskriminering av kvinnor.
            </seg>
            <seg n="fc30bca6">
              Regeringens handlingsplan mot mansvåld, som ministern i sitt
              svar har refererat till, är i många delar bra men saknar just
              ett könsmaktsperspektiv. Det är trist. I och med att det saknas
              kan det ligga till grund för att man späder på en mängd olika
              tolkningar och förklaringar om vad som ligger bakom mäns våld
              mot kvinnor.
            </seg>
            <seg n="444322cf">
              Det är vanligt att man tar upp det sociala arvet, dåliga uppväxtförhållanden,
              manlig frustration och vanmakt, alkoholkonsumtion eller så går
              man på tillhörighet till en icke-svensk kultur som gör att människor
              därmed i grunden är icke-jämställda.
            </seg>
            <seg n="b42c9465">
              Detta är horribla synsätt på våldet som många gånger befriar
              våldsutövarna, dessa män, från sitt ansvar. Det gör både förövaren
              och den våldsutsatta personen på något sätt till avvikande individer.
              I detta spår blir både bemötandet och arbetet med mäns våld mot
              kvinnor haltande. Att det är haltande kan vi konstatera nu när
              vi har rapporten på bordet. Därför är det viktigt, som jag tidigare
              tog upp, att nationella riktlinjer genomförs.
            </seg>
            <seg n="73e66c92">
              Om statsrådet nu inte direkt är beredd att arbeta för eller ställa
              sig bakom att nationella riktlinjer införs undrar jag om statsrådet
              är beredd att ställa sig bakom att det är hög tid att införa obligatorisk
              genusutbildning och utbildningar i sexualiserat våld, mäns våld
              mot kvinnor och barn, på juristlinjen, polisutbildningen, sjuksköterskeutbildningen,
              läkarutbildningen och även socionomutbildningen.
            </seg>
            <seg n="763d2993">
              Hur har statsrådet tänkt sig att gå vidare så att våldsutsatta
              kvinnor och barn som bevittnar våld ska få ett rättssäkert bemötande
              av socialtjänsten? Vad har statsrådet tänkt göra för att det inte
              ska bero på vilken ort jag bor att jag ska få ett korrekt bemötande
              i handläggningen av mitt ärende och få det stöd och den hjälp
              jag behöver? Kan ett första steg i rätt riktning vara att man
              inför en obligatorisk grundkurs i det jag tidigare tog upp?
            </seg>
          </u>
          <note type="speaker" n="3754f0c7">
            Anf. 33 EVA OLOFSSON (v):
          </note>
          <u who="eva_olofsson_b64ca9_w" xml:id="i-7b69e962231bd821-1" n="4aa3a361">
            <seg n="83d8161c">
              Fru talman! Jag är naturligtvis glad över att denna regering
              också jobbar med mäns våld mot kvinnor. Men jag blir lite ledsen
              när man försöker förringa Margareta Winberg och andra socialdemokratiska,
              vänsterpartistiska och miljöpartistiska kvinnor som har jobbat
              och drivit den här frågan och har gjort stora framsteg.
            </seg>
            <seg n="98fa1d2d">
              Det fanns en kvinnofridskommission. Den gjorde det första bra
              materialet jag har sett om mäns våld mot äldre kvinnor, jag tror
              att rapporten hette Han var väl inte alltid så snäll . Det fanns
              också andra rapporter om mäns våld mot kvinnor med utländsk bakgrund,
              samkönat våld och mäns våld mot kvinnor med funktionsnedsättning.
              Det var ofta sammanställda rapporter som var jättebra och som
              för första gången fanns lätt tillgängliga. De försvann från hemsidan
              när vi bytte regering. Det tycker jag var väldigt tråkigt.
            </seg>
            <seg n="f4060ed9">
              Mäns våld mot kvinnor med funktionsnedsättning kan vara särskilt
              svårt för omgivningen att upptäcka. Kvinnornas funktionsnedsättning
              gör att de inte alltid har lätt att tala om vad de är utsatta
              för eller söka stöd. De kan vara beroende av förövaren. Det kanske
              är den personen som står för de dagliga behoven, kommunikationen
              och kontakten med omgivningen. Det är kanske den personen som
              ska hjälpa dem med medicin, sömn, mat och hygien.
            </seg>
            <seg n="b6941ec6">
              Det finns väldigt praktiska svårigheter för kvinnor med funktionsnedsättningar
              att själva skaffa hjälp att komma ur relationen med en våldsam
              man. Det kan handla om att färdtjänsten bara går att beställa
              vissa tider eller att det inte finns tillgänglig information.
              Man tänker inte på att våldsutsatta kvinnor kan vara blinda, döva
              eller har svårt att kommunicera eller röra sig utan hjälp.
            </seg>
            <seg n="3e8a5919">
              Många kvinnojourer får ta ansvar för skyddat boende. Nu håller
              jag med ministern om att det sker en förbättring. När Utvecklingscentrum
              Dubbelt Utsatt i Göteborg, som har gjort väldigt mycket i den
              här frågan, gjorde en inventering av handlingsplanerna i Västra
              Götaland rätt nyligen var det få kommuner som hade med reella
              riktlinjer om stöd för kvinnor med funktionsnedsättningar.
            </seg>
            <seg n="d22045a0">
              Kommunerna måste ta ett större ansvar. Jag tycker också, som
              vi i Vänsterpartiet har föreslagit, att staten ska ta ett ansvar
              för tillgänglighet vid flera olika sorters funktionsnedsättningar.
              Det är så man får tänka. Det handlar inte bara om trösklar och
              dörrar. Det handlar lika mycket om människor med till exempel
              en intellektuell funktionsnedsättning.
            </seg>
            <seg n="7b73d1ac">
              Det finns en nyligen genomförd kampanj som polisen har haft.
              Jag tyckte att den var bra. Men jag när talade med några som jobbar
              mycket med de här frågorna inför interpellationsdebatten sade
              de att den inte var tillgänglig för kvinnor med funktionsnedsättning.
              Man har inte tänkt på det. Den kampanjen var bara för några månader
              sedan.
            </seg>
            <seg n="c5d1cc60">
              Jag har talat med några av dem som jobbat mest med detta. Det
              är ofta kvinnor som jobbat för Forum Kvinnor och Funktionshinder,
              som jobbat väldigt mycket med detta och med rötter i kvinnojoursrörelsen.
              De säger att det finns en mycket stor kompetensbrist ute i kommunerna
              när det gäller kvinnor med funktionsnedsättningar. Det behövs
              massiva utbildningssatsningar för politiker som inte vågar se
              det här problemet, för chefer och dem som jobbar i verksamheterna.
            </seg>
            <seg n="168b178c">
              En av de kvinnor som jobbat mycket med detta sade: Politiker,
              chefer och anställda måste se att detta är kvinnor som är utsatta
              för våld inte på grund av sin funktionsnedsättning. De är utsatta
              för mäns våld mot kvinnor, det vill säga för våld på grund av
              sitt kön. Jag vill fråga om ministern är beredd att satsa pengar
              så att vi får den kompetenshöjning som behövs inom funktionshinderområdet.
            </seg>
          </u>
          <note type="speaker" n="9efadae2">
            Anf. 34 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-05cce6712a6113d5-2" n="5d670200">
            <seg n="601b89dc">
              Fru talman! Det är många önskelistor som framställs. Även om
              det här har skett en successiv kunskapsuppbyggnad under en rad
              år tycker jag att ni ändå måste erkänna att det är konstigt att
              ni aldrig under den tid som ni medverkade i regeringsbildningar
              såg till att vi fick fram en bild av hur situationen såg ut i
              Sverige. Det är något som länsstyrelsens tillsynsrapport så tydligt
              har visat.
            </seg>
            <seg n="e1987aad">
              Grunden för mig och oss i regeringen när vi beslutar om politiska
              insatser är att det alltid har sin utgångspunkt i hur verkligheten
              ser ut. Det är centralt och viktigt för att veta hur man ska gå
              vidare. Nu har vi sett brister som vi har kunnat identifiera och
              som kan åtgärdas till del genom de allmänna råden. Man får också
              hjälp av den handbok som kommer till sommaren som också bygger
              på den identifiering av brister som har gjorts.
            </seg>
            <seg n="e4958e50">
              Man måste arbeta metodiskt och strukturerat för att komma till
              rätta med problemen. Det kommer inte att lösa hela problemet.
              Det behövs ett fortsatt utvecklingsarbete och naturligtvis också
              ett utbildningsarbete. Det allra viktigaste utbildningsarbetet
              är riktat mot de män som i dag utövar våld. Det är bara så vi
              kan lösa problemet långsiktigt.
            </seg>
            <seg n="aef900b0">
              Här ser vi också stora regionala skillnader och stora skillnader
              i kvalitet på de utbildningar som finns. Det är för mig en angelägen
              fråga. Jag är intresserad av att lösa frågan ordentligt. Då är
              det männen vi måste arbeta med och som kommer i fråga för utbildningar
              så att de kan hitta andra sätt att hantera aggression och frustration
              än att slå kvinnor. Min fråga till er är: Hur viktig tycker ni
              att den frågan är? Vad ser ni som ett viktigt utvecklingsarbete
              på det området framöver?
            </seg>
            <seg n="11370a42">
              Det är väldigt bra att vi har fått fram befintlig information
              om nuläget. Det är centralt och viktigt att gå vidare utifrån
              den informationen. Det är precis det som regeringen nu har gjort
              och iscensatt med allmänna råd, handboken, uppdraget om behovsbedömningsinstrumenten
              och uppdragen till handikapporganisationer för att öka informationen
              och kunskap inom organisationerna. Regeringen har också gett ett
              uppdrag till Socialstyrelsen att ta fram ett utbildningsmaterial
              för att kunna användas riktat till personliga assistenter och
              annan vårdpersonal som finns i de nära situationerna för personer
              som har funktionsnedsättning.
            </seg>
            <seg n="44a1223f">
              Det är ett uppdrag som inte är avslutat. Det kommer att slutredovisas
              2011. Det är ytterligare en del i det viktiga utbildningsuppdraget
              med många åtgärder framöver där allting tar sin utgångspunkt i
              hur situationen ser ut. Var står vi? Vilket kunskapsläge har vi
              i dag? Hur kan vi öka det ytterligare?
            </seg>
            <seg n="77667604">
              Regeringen har gjort otroligt mycket på de få år vi har haft
              till förfogande både för att samla kunskapen och för att förbättra
              villkoren. För mig är den stora utmaningen framöver att ge män
              som slår och som utövar våld andra sätt att hantera situationer
              som triggar i gång dem. Det behövs en omfattande utbildningssatsning
              riktad mot de män som utövar våld. Det är en lösning på problemet,
              och det är det vi måste sträva efter.
            </seg>
          </u>
          <note type="speaker" n="949101af">
            Anf. 35 MARIANNE BERG (v):
          </note>
          <u who="marianne_berg_b1b256_w" xml:id="i-b7ab76c1db8c0a92-2" n="8f9eeff5">
            <seg n="4b7c9098">
              Fru talman! Det var väl att ta i att kalla de åtgärdsförslag
              som Vänsterpartiet via mig och Eva Olofsson har tagit upp i dag
              för önskelista. Det visar att ministern absolut inte tar frågan
              på allvar om hon kallar åtgärder för önskningar. Det var skrämmande.
            </seg>
            <seg n="0aa4b4a1">
              Riktlinjen ska vara att satsa på de män som i dag slår, säger
              ministern. Ja, så är det naturligtvis. Men då kommer alla de aspekter
              in som jag talade om tidigare vanmakt, frustration och alkoholkonsumtion.
              Är det detta som Maria Larsson anser ligga bakom mäns våld mot
              kvinnor? Vi står här och pratar om dels hur vi ska kunna förebygga
              våldet, dels att de kvinnor som blir utsatta ska få en rättssäker
              process.
            </seg>
            <seg n="bd5f5900">
              I detta mitt sista inlägg i debatten vill jag inte på något vis
              kritisera eller lägga skulden på alla socialsekreterare i detta
              land som arbetar med och möter våldsutsatta kvinnor eller barn
              som har bevittnat våld. Jag vet hur ni sliter. Jag har själv arbetat
              på socialbyrå. Jag har arbetat med mäns våld mot kvinnor, och
              jag vet också att detta arbetet inte är speciellt högt prioriterat.
            </seg>
            <seg n="2d46f760">
              Vad Vänsterpartiet vill är att grundutbildningen ska förändras.
              Det är inte sjyst att utsätta yrkesgrupper för det enorma ansvar
              det innebär att arbeta där våld förekommer. Grundutbildningen
              måste förändras. De som arbetar måste samtidigt ha tillgång till
              handledning och kompetensutveckling.
            </seg>
            <seg n="f4293894">
              Statsrådet! Nationella riktlinjer vore på sin plats om regeringen
              verkligen menar allvar i arbetet mot mäns våld mot kvinnor och
              barn. Genomför nationella riktlinjer! Inför en obligatorisk grundkurs
              om våld mot kvinnor och barn i socionomutbildningen! Men det kanske
              statsrådet inte tycker är några åtgärder, utan kommer bara återigen
              att vifta bort som önskningar.
            </seg>
          </u>
          <note type="speaker" n="7c7edb1c">
            Anf. 36 EVA OLOFSSON (v):
          </note>
          <u who="eva_olofsson_b64ca9_w" xml:id="i-7b69e962231bd821-2" n="4aa3a361">
            <seg n="36919f97">
              Fru talman! Jag tycker att det är anmärkningsvärt att ministern
              tror att vi, om vi hade haft makten under dessa tre och ett halvt
              år, inte hade gjort någonting. Självfallet hade vi det. Självfallet
              är det positivt att ge stöd till män som slår. Men vi måste ändra
              hela den struktur som gör att män eller pojkar börjar slå för
              första gången. Det är ett annat arbete. Det är att bryta ned manliga
              maktstrukturer. Det är att stärka jämställdhetsarbetet. Det går
              från vaggan till graven.
            </seg>
            <seg n="dfda01c9">
              Jag skulle vilja ta upp de två frågeställningar jag har haft.
              När det gäller jobbet med stöd till kvinnor med funktionsnedsättning
              som är våldsutsatta finns det grupper där man över huvud taget
              inte har tänkt sig att detta förekommer och att man skulle ha
              behövt ta upp det. Ett tydligt exempel är att Utvecklingscentrum
              Dubbelt Utsatt nu har fått pengar från Allmänna arvsfonden för
              att ta fram piktogram för dem som kommunicerar genom att peka
              på bilder. Det har inte funnits bilder genom vilka de har kunnat
              tala om att de är våldsutsatta. En sådan enkel sak visar på den
              brist av synliggörande, medvetande och kunskap som har rått inom
              området.
            </seg>
            <seg n="79f63dce">
              Därför vill jag vara konkret och ta upp frågan än en gång. Jag
              tror att det effektivaste medlet, förutom det som regeringen har
              gjort och som är bra för att öka kunskapen inom funktionshinderverksamheten,
              vore att avsätta pengar som används för att utbilda politiker,
              chefer och dem som är i verksamheten. Men det handlar också om
              poliser, rättsväsen och andra så att de kan ta emot anmälningar
              från kvinnor som har funktionsnedsättningar.
            </seg>
            <seg n="488ee4ea">
              Till sist handlar det om frågan om våld mot äldre kvinnor. Det
              finns ingen aktiv åtgärd mot detta bland de 56 i handlingsplanen.
              Är Maria Larsson beredd att i åtgärds- och handlingsplanen om
              säkerhet för äldre när den kommer skriva in tydliga stycken om
              våld mot äldre och tydliga stycken om mäns våld mot äldre kvinnor?
              Eller ska jag behöva motionera på propositionen när den kommer?
            </seg>
          </u>
          <note type="speaker" n="2a1e46aa">
            Anf. 37 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-05cce6712a6113d5-3" n="5d670200">
            <seg n="d3dbee19">
              Fru talman! Man får väl trots allt kalla det för önskelista när
              man framställer ytterligare förslag. Det har jag full respekt
              för; det kan man mycket väl göra.
            </seg>
            <seg n="5a04cdbc">
              Jag tackar också för ert erkännande av att det faktiskt har hänt
              mycket. Det är många saker som har kommit till. Jag skulle liksom
              ni önska att vi hade kommit längre, men vi startade arbetet när
              vi tog över regeringsmakten och har använt de här åren på ett
              effektivt sätt för att förbättra arbetet.
            </seg>
            <seg n="7218a350">
              Kunskap behöver fortsatt växa till, både när det gäller funktionsnedsatta
              personer och äldre personer. Vi är bara i början på detta; det
              är jag övertygad om. Jag kan känna en oerhörd glädje över att
              man nu i form av de piktogram som Eva Olofsson berättade om över
              taget kan få uttrycka att man har blivit utsatt för våld.
            </seg>
            <seg n="1d8db5e8">
              Det finns skäl att fortsätta det arbetet tillsammans med ett
              kunskapshöjande arbete om hur vi får mer likvärdighet i bedömningen
              av kvinnor som utsätts för våld i hela landet. Det handlar också
              om hur vi arbetar med män som utövar våld.
            </seg>
            <seg n="8f18a271">
              I den strategi som ska tas fram för äldre personer står det precis
              så som Eva Olofsson läste högt för oss. Där finns det som handlar
              om våld med. Vi fortsätter den kunskapsutvecklingen.
            </seg>
            <seg n="4c703cb8">
              Jag skulle också vilja nämna att socialtjänstens personal är
              betydelsefull i sammanhanget. De utför ett mycket svårt jobb när
              de gör sina bedömningar. Jag tycker att de har haft en brist på
              verktyg, och det är ett stort nationellt ansvar. Jag beklagar
              att de inte har fått detta tidigare. Men nu tar vi fram allmänna
              råd; de finns redan på plats. Personalen kommer att få en handbok
              i juni 2010. Jag tror att det bedömningsinstrument som nu håller
              på att provas i sex olika former i olika kommuner också kommer
              att vara ett verksamt redskap för dem i det fortsatta arbetet.
              De ska ha hjälp i sitt mycket svåra arbete. Det är en absolut
              målsättning. Den hjälpen måste bygga på en metodutveckling som
              hämtar sin grund i den kunskap vi har.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="06b8186d">
            10 § Svar på interpellation 2009/10:206 om postservice i hela
            Sverige
          </note>
          <note type="speaker" n="19653bdd">
            Anf. 38 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-7b168b68222db3f1-1" n="5b515434" next="i-6ff0794a8b526c3e-1">
            <seg n="ac42600b">
              Fru talman! Peter Hultqvist har frågat mig vilka åtgärder jag
              avser att vidta med anledning av de nu beslutade förändringarna
              i Posten AB:s verksamhet i förhållande till de förslag till en
              helhetssyn på statens service i hela landet som presenteras i
              Lars Högdahls utredning Se medborgarna för bättre offentlig service
              .
            </seg>
            <seg n="766e26be">
              Den offentliga servicens tillgänglighet och kvalitet ska så långt
              som möjligt vara likvärdig över hela landet och för alla medborgare
              och företag. En väl fungerande postservice betyder oerhört mycket
              för boende och verksamma i hela Sverige. Det är självklart att
              det ska finnas en god postservice i hela landet, bland annat genom
              rimlig tillgång till serviceställen och de tjänster som tillhandahålls
              där. Detta möjliggörs genom de krav som finns på en samhällsomfattande
              posttjänst i postlagen (1993:1684), i postförordningen (1993:1709)
              och i de villkor som anges i tillstånden att bedriva postverksamhet.
            </seg>
            <seg n="5f77ea09">
              Som utpekad tillhandahållare av den samhällsomfattande posttjänsten
              har Posten AB (Posten) vissa skyldigheter bland annat vad gäller
              insamling, utdelning och befordringstider. Det ingår dock inte
              i den samhällsomfattande posttjänsten att tillhandahålla Företagscenter.
              Staten kräver att Posten både ska ansvara för en samhällsomfattande
              posttjänst och bedriva en lönsam verksamhet. Bolaget måste då
              ha möjlighet att göra förändringar i sin verksamhet samtidigt
              som kraven på den samhällsomfattande posttjänsten ska vara uppfyllda.
              Det är sedan tillsynsmyndigheten Post- och telestyrelsen som ska
              granska att Posten lever upp till de krav som reglerna på postområdet
              ställer.
            </seg>
          </u>
          <note n="cd8a4469">
            Regeringen har den 11 februari beslutat om lagrådsremissen Ny
            postlag som införlivar 2008 års postdirektiv. Enligt den nya lagen
            kommer den samhällsomfattande posttjänsten att ha precis samma
            omfattning som hittills. En proposition med förslag till ny postlag
            kommer att lämnas till riksdagen under våren 2010.
          </note>
          <u who="asa_torstensson_infrastrukturminister_w" xml:id="i-6ff0794a8b526c3e-1" n="5b515434" prev="i-7b168b68222db3f1-1">
            <seg n="5d454e11">
              Det är alltså inte aktuellt att i något avseende förändra den
              samhällsomfattande posttjänsten. Vad gäller Lars Högdahls utredning
              Se medborgarna för bättre offentlig service (SOU 2009:92) pekar
              utredningen på vissa problem i dagsläget och lämnar också en mängd
              förslag med ett tydligt medborgarperspektiv.
            </seg>
            <seg n="f55400dd">
              Sett i ett bredare perspektiv kan det vara nödvändigt med en
              ökad lokal samverkan för att upprätthålla en god offentlig service
              i hela landet. Under de senaste åren har också en mängd olika
              samverkansinitiativ tagits, inte minst genom de gemensamma service-
              och samverkanskontor som nu inrättas av Skatteverket, Försäkringskassan
              och Arbetsförmedlingen.
            </seg>
          </u>
          <note n="d6802a54">
            Betänkandet remissbehandlas för närvarande. Regeringen avser
            att återkomma i frågor kring lokal service i en samlad förvaltningspolitisk
            proposition under våren 2010.
          </note>
          <note type="speaker" n="16faeea7">
            Anf. 39 PETER HULTQVIST (s):
          </note>
          <u who="peter_hultqvist_ecd932_w" xml:id="i-31e3a9d32753ee2f-0" n="f0ee3f8f">
            <seg n="1a12248b">
              Herr talman! Tack för svaret!
            </seg>
            <seg n="909b3944">
              Kärnan i svaret är att det inte ingår i den samhällsomfattande
              posttjänsten att tillhandahålla företagstjänster. Med det är det
              tydligt att det är fritt fram att lägga ned 337 företagscenter,
              och ministern har, vad jag förstår, inga invändningar mot detta.
            </seg>
            <seg n="4bdde45e">
              Min åsikt är att detta ärende egentligen börjar i en helt annan
              ände. Under de senaste åren har vi kunnat se hur den statliga
              verksamheten har rationaliserats, statliga jobb på många utsatta
              orter har avvecklats och den samhälleliga servicen i gles- och
              landsbygden har tunnats ur. Inom några år kommer vi också att
              få se en försämrad apoteksservice och ett glesare nätverk av stationer
              och dyrare tjänster inom bilprovningen i Landsbygdssverige.
            </seg>
            <seg n="dbd6b40a">
              Det finns många exempel på hur olika, i och för sig små, beslut
              har bidragit till regional obalans.
            </seg>
            <seg n="6b8653f1">
              Posten har vid flera tillfällen fattat beslut som både överraskat
              och ställt människor inför faktum. Förändringarna inom kassaservicen
              och lantbrevbäringen är exempel på tydliga försämringar. Dialogen
              med Postens kunder är obefintlig. Samma metodik gäller beslutet
              om nedläggning av företagscenter.
            </seg>
            <seg n="78d099a8">
              Beslutet är utmanande inte minst av den orsaken att det kommer
              samtidigt som Lars Högdahl presenterar sin utredning. Högdahl
              föreslår att det ska byggas upp ett statligt nätverk av ny servicestruktur
              som är rikstäckande. Närvaron i hela landet är grunden för utredningen.
              Minst ett bemannat servicekontor i varje kommun handlar det om.
            </seg>
            <seg n="2ae3edbd">
              När nu Posten fattar sitt beslut om nedläggning av de 337 företagscentren
              är intrycket att man vill etablera faktum innan det blir skarpt
              läge med Högdahls utredning. På det sättet slipper man anpassa
              sig till vilka krav och ambitioner som företag, hushåll och kommuner
              har på en väl fungerande vardagsservice. Man hinner också göra
              detta innan regering och riksdag har hunnit ta ställning till
              en ny statlig servicekultur.
            </seg>
            <seg n="46d78ec1">
              Om man menar allvar med Högdahls utredning borde Postens nedläggningsplaner
              tills vidare läggas på is. Först när regering och riksdag tar
              ställning till en ny servicestruktur för hela landet bör Posten
              AB genomföra väl förankrade förslag till förändringar. Postens
              agerande måste sättas in i en helhetssyn på samhällets utveckling.
            </seg>
            <seg n="7639564a">
              Jag noterar också att det i ministerns svar står: Sett i ett
              bredare perspektiv kan det vara nödvändigt med en ökad lokal samverkan
              för att upprätthålla en god offentlig service i hela landet.
            </seg>
            <seg n="2f59ee34">
              Ja, men var finns då detta bredare perspektiv i bedömningen av
              utvecklingen när det gäller dessa företagscenter? Det är märkligt
              att Högdahls utredning kommer och Posten plötsligt får oerhört
              bråttom att genomföra sina förändringar, som är till det sämre.
            </seg>
            <seg n="1aa5184d">
              Tycker ministern att det är ett orimligt krav att man ska sätta
              in också beslutet om att lägga ned de 337 företagscentren i ett
              bredare perspektiv, som bottnar i den mening som ministern själv
              använder i sitt svar till mig?
            </seg>
          </u>
          <note type="speaker" n="cb9c427d">
            Anf. 40 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-14" n="5b515434">
            <seg n="46747fba">
              Herr talman! Jag tror att det är viktigt att gå tillbaka och
              se på det förändrade mönster som naturligtvis finns i Sverige.
              Peter Hultqvist efterfrågar ett bredare perspektiv. Låt oss ta
              en vända med Svensk Kassaservice igen.
            </seg>
            <seg n="1593df0f">
              Det gjordes inte en förändring av Svensk Kassaservice därför
              att förändringen i sig var det viktiga. Det berodde på att kunderna
              inte efterfrågade tjänsten. Att Posten nu förändrar företagscentren
              och den servicen bygger också på att färre och färre har efterlyst
              den. Peter Hultqvist är välkommen att sätta saker och ting i ett
              bredare perspektiv.
            </seg>
            <seg n="8894d6a7">
              Posten i sig måste hitta servicealternativ efter dessa förändringar
              vad gäller företagscentren. Det måste finnas en rimlig tillgång
              till serviceställen, och de tjänsterna måste tillhandahållas.
            </seg>
            <seg n="545ce7a9">
              Det är därför som Post- och telestyrelsen, som utövar tillsyn
              över detta, också har initierat ett tillsynsärende just för att
              se vilken förändring och omvandling som sker med servicen vad
              gäller företagscenter. I den dialog som Post- och telestyrelsen
              har haft med Posten har man från Postens sida just satt in förändringarna
              i ett större perspektiv. Det är riktigt att de 337 företagscenter
              som finns i dag kommer att läggas ned eller förändras. I den plan
              som man nu ska hantera under en treårsperiod kommer de att ersättas
              med 1 700 postombud med generösa, kanske till och med generösare,
              öppettider. Samtliga postombud ska vidareutbildas och certifieras
              i det som kan vara företagsspecifika uppgifter.
            </seg>
            <seg n="7ca0dbf1">
              Det här är egentligen en utveckling till ökad tillgänglighet.
              Det finns en möjlighet att detta skapar bättre förutsättningar
              i fler delar av landet, i likhet med vad som har skett med pakethantering
              för privatpersoner.
            </seg>
            <seg n="d2c89bc0">
              Det är mycket viktigt att vi sätter in förändringen i sig i det
              bredare perspektivet, som Peter Hultqvist nämner, och ser att
              service kan förändras och utvecklas till att nå kanske fler kunder
              på ett smartare sätt.
            </seg>
          </u>
          <note type="speaker" n="744a7562">
            Anf. 41 PETER HULTQVIST (s):
          </note>
          <u who="peter_hultqvist_ecd932_w" xml:id="i-31e3a9d32753ee2f-1" n="f0ee3f8f">
            <seg n="c182458b">
              Herr talman! All verksamhet förändras, och det sker i nära anslutning
              till att tekniken utvecklas, människors liv förändras och så vidare.
              Det måste alltid, även inom den statliga verksamheten, finnas
              ett förändringstänkande. Men då är frågan: Vilken väg väljer man
              att gå?
            </seg>
            <seg n="69827531">
              Nu har Lars Högdahl presenterat en utredning som innebär att
              man ska försöka bredda tänkandet, med Arbetsförmedlingen, Försäkringskassan
              och olika myndigheter tillsammans i minst ett sådant här företagscenter
              i varje kommun. Om det är problem med företagscentret kan man
              till och med ta upp en dialog om att införa andra typer av statliga
              verksamheter i detta center och på det sättet tillsammans nå en
              ökad slagkraft.
            </seg>
            <seg n="1a7f5e94">
              Men den diskussionen förs inte, utan Posten AB tar sitt beslut
              strikt gällande bara sin egen organisation. Då hamnar vi i en
              nedläggningssituation, i stället för att öppna för den bredare
              dialogen.
            </seg>
            <seg n="91af4496">
              Jag har inte sagt att förändringar inom Posten ska stoppas. Det
              jag däremot har sagt är att man bör föra ihop det som nu sker
              när det gäller statlig infrastruktur och service på olika områden
              och koppla det till en eventuell uppfattning som regering och
              riksdag skulle ha: Vilka är konsekvenserna av Högdahls utredning?
              Är det för mycket begärt att skjuta upp en hel del saker och försöka
              samla ihop sig till ett ställningstagande om hur vi bygger en
              gemensam statlig servicestruktur och även ha med Postens företagscenter
              i det resonemanget?
            </seg>
            <seg n="154622bf">
              Sedan är det inte så att företagscentren inte används, att det
              saknas kunder och att de står tomma hela dagarna. Det är inte
              alls verkligheten. Det är för ytligt att bara säga att det inte
              är någon efterfrågan.
            </seg>
            <seg n="5e3a066a">
              Om man besöker ett företagscenter kan man se att det är en efterfrågan,
              att det kommer företagare och att det är människor där. Det är
              alltså inte med sanningen överensstämmande att efterfrågan saknas.
            </seg>
            <seg n="0ebd9e55">
              Däremot kan det vara så att saker och ting behöver förändras
              och struktureras, men då bör det ske på ett någorlunda planerat
              sätt och framför allt i samklang med övriga statliga initiativ
              som tas.
            </seg>
            <seg n="8e6c6731">
              I dag kan vi konstatera det sägs också i Högdahls utredning att
              de mindre orterna och landsbygden har fått en sämre service. Det
              märks även i de större städerna. Myndigheterna blir mer koncentrerade
              och specialiserade, och många upplever att det är svårare att
              få kontakt och service.
            </seg>
            <seg n="b4730f84">
              Det är i detta perspektiv jag tycker att man ska se utvecklingen
              av Postens företagscenter. Om den rätta politiska viljan finns
              vore det inte för mycket begärt att man från regeringens sida
              med anledning av Högdahls utredning signalerar till statliga företag,
              verk och myndigheter att det nu är något nytt på gång. Men så
              gör man inte.
            </seg>
            <seg n="1b889427">
              Orsaken är kanske att det egentligen inte är något nytt på gång,
              utan man ser det som att de får sköta sitt eget revir. Man lägger
              sig inte i. Det är ju egentligen det som är svaret som ministern
              ger mig.
            </seg>
            <seg n="63679a1d">
              Man borde utforma ett samhällskontrakt med en statlig grundservice
              i varje kommun minst ett servicecentrum där man har arbetsförmedling,
              försäkringskassa, polis, kronofogde men även kan tillfoga Postens
              olika verksamheter. Kommunen kanske också bör finnas med i en
              sådan organisation.
            </seg>
            <seg n="84f90e4b">
              Det finns alltså framåtsyftande idéer på lut. Då är det väl bättre
              att ta tag i dem och försöka göra något av dem för att upprätthålla
              service än att bara låta det ena efter det andra avvecklas i sitt
              eget stuprör?
            </seg>
          </u>
          <note type="speaker" n="3890ff80">
            Anf. 42 HANS STENBERG (s):
          </note>
          <u who="hans_stenberg_aa08ef_w" xml:id="i-d6cd77c66df71061-0" n="81774294">
            <seg n="5dada7d4">
              Herr talman! Jag hade inte tänkt lägga mig i den här debatten
              från början. När statsrådet säger att kassaservicen har förändrats
              för att det inte fanns någon efterfrågan är det en sanning med
              stor modifikation.
            </seg>
            <seg n="017c8453">
              Det är klart att vi som vanliga konsumenter i yrkesaktiv ålder
              har väldigt små behov av att besöka kassaservice. Förslag om att
              förändra kassaservicen har dykt upp tidigare, och vi socialdemokrater
              har sagt nej till det. Det må vara att man som frisk medelålders
              person inte har något behov av kassaservice, men det finns ett
              stort antal äldre och funktionshindrade och människor på landsbygden
              som faktiskt behöver den. Det finns också en rätt stor grupp småföretagare
              på landsbygden som skulle få bekymmer att lämna från sig sina
              dagskassor om man förändrade detta.
            </seg>
            <seg n="2315228e">
              Detta var farhågor som vi framförde när förändringen genomfördes.
              Då lovade man från regeringens sida att man naturligtvis skulle
              ta det i beaktande och följa upp det. Tyvärr tvingas vi nu säga:
              Vad var det vi sade? Äldre och funktionshindrade och människor
              som saknar bil på landsbygden blir nu utan kassaservice i många
              fall. Tre mil kan man inte ta sig som äldre om man inte har bil.
              Man blir alltså beroende av att andra människor sköter ens kontanthantering.
              Det är inte bra.
            </seg>
            <seg n="6b64d91b">
              Ännu värre är det att man helt har bortsett från småföretagarnas
              behov av att hantera dagskassor. Jag har under de år jag har suttit
              i riksdagen vid några tillfällen ägnat mig åt att åka med lantbrevbärare.
              Varje gång jag har gjort det har jag kunnat konstatera att det
              finns ett stort behov hos småföretagare det kan vara turistföretag,
              små verkstäder eller annat på landsbygden av att kunna lämna sina
              dagskassor. Detta har regeringen helt lämnat åt sidan.
            </seg>
            <seg n="e15b9f3c">
              Det är verkligen ingen småföretagarvänlig politik som den här
              regeringen för, åtminstone inte när det gäller småföretagarna
              på landsbygden. Nu kommer detta med företagscentren som en ytterligare
              försämring för småföretagen. Det är djupt oroande. Jag förstår
              inte hur Centerpartiet, som tidigare har slagits för landsbygdens
              överlevnad, kan leda en sådan utveckling.
            </seg>
            <seg n="8003f975">
              Det är klart att ministern kan säga att det är Postens sak att
              själv organisera detta. Så säger man om man abdikerar. Man har
              faktiskt ett ansvar i riksdag och regering för att se till att
              de statliga verksamheterna fungerar, så att det finns service
              i hela landet.
            </seg>
            <seg n="6b10eb24">
              Hela landet ska leva, sade Centerpartiet förr, men det tycks
              vara bortglömt i dag.
            </seg>
          </u>
          <note type="speaker" n="47dd4052">
            Anf. 43 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-15" n="5b515434">
            <seg n="346e9ae3">
              Herr talman! Låt oss ta den bredare debatten.
            </seg>
            <seg n="d9ba000f">
              De här förändringarna för Posten, för företagscenter och för
              Svensk Kassaservice, har delvis samma orsak. De beror naturligtvis
              på förändrade mönster hos människor i landsbygd såväl som i staden,
              men det bortser Hans Stenberg och Peter Hultqvist från.
            </seg>
            <seg n="2e4d6d22">
              När det gäller Svensk Kassaservice har vi regler för att tillgodose
              behoven hos äldre och funktionshindrade, så kom inte med sådana
              slarviga påståenden! När det gäller dagskassor för företag finns
              en pågående tillsyn just med anledning av att det där tar längre
              tid innan marknaden kommer in. Där har vi en tillsyn för att se
              hur det hela utvecklas.
            </seg>
            <seg n="39cff10e">
              Men låt oss komma tillbaka till diskussionen om företagscentren.
              Matematiskt, kära Hans Stenberg och Peter Hultqvist, är väl 1
              700 postombud mer än 337 företagscenter? Stämmer inte det? Det
              är detta som är poängen med att skapa förutsättningar för att
              Posten ska ha en bra tillgänglighet. Det är ett ansvar som Post-
              och telestyrelsen har. Det finns ingen USO-tjänst här, men Post-
              och telestyrelsen har i ansvar att följa och se till så att det
              finns en tillgänglighet för konsumenterna.
            </seg>
            <seg n="987bc384">
              Posten använder uppenbarligen ett tänk där man skapar förutsättningar
              genom att nyttja postombud precis på samma sätt som man har gjort
              med pakethanteringen för privatpersoner. Det blir till och med
              bättre öppettider. Det blir en sådan mix som Peter Hultqvist efterfrågar,
              där det finns fler verksamheter inom ett och samma område och
              det till och med kan bli ökad tillgänglighet för den enskilde
              företagaren.
            </seg>
            <seg n="dc6bd3ff">
              Vill man inte lyssna på argument, och vill man inte se att det
              sker förändringar den här regeringen skapar bra och bättre förutsättningar
              för att knyta ihop landet och människor på ett aktivt sätt i stället
              för att bara sitta på kammaren och studera hur förändringen sker
              kommer den här debatten naturligtvis inte att utmynna i något.
            </seg>
            <seg n="f7f397a1">
              Det arbete som Posten nu gör kommer att pågå under tre år. Enligt
              den information som man så här långt har gett Post- och telestyrelsen
              är det ett arbete som kommer att innebära att 337 företagscenter
              ersätts med i runda tal 1 700 postombud runt omkring i landet.
            </seg>
          </u>
          <note type="speaker" n="baab9ee8">
            Anf. 44 PETER HULTQVIST (s):
          </note>
          <u who="peter_hultqvist_ecd932_w" xml:id="i-31e3a9d32753ee2f-2" n="f0ee3f8f">
            <seg n="bddddd1b">
              Herr talman! Ministern undviker konsekvent att föra in Högdahls
              utredning när det gäller nedläggningen av företagscenter. Varför
              kan man inte vänta ett tag med detta och sätta in det i en helhet,
              som Högdahls utredning förespråkar? Det handlar om hur man bygger
              en statlig struktur som garanterar en likvärdig service för hela
              landet. Då får riksdagen och regeringen säga sitt först, och därefter
              får de statliga verken agera.
            </seg>
            <seg n="421462e1">
              Hans Karelius är kranförare. Han jobbar på olika orter i Sverige
              och i andra länder. Sina brev, räkningar och paket hämtar han
              på företagscenter på Skomakargatan. Jag har dem på poste restante,
              säger han. Hur det blir med den tjänsten i fortsättningen vet
              han inte. Det känns oroande. För oss som är i väg och jobbar är
              det nödvändigt att kunna lösa det här med posten på ett vettigt
              sätt, säger han.
            </seg>
            <seg n="f2fae8f7">
              Jag vet inte om man kommer att klara av att överföra postboxar
              och all den service som finns på ett företagscenter till ICA-butiker,
              bensinmackar eller andra postombud och samtidigt kunna garantera
              att kvaliteten håller samma nivå. Det är för mig okänt, och jag
              skulle vara förvånad om ministern med omedelbar verkan kan garantera
              det också.
            </seg>
            <seg n="63a68a24">
              Här river man upp en infrastruktur. Man säger att man ska ersätta
              den med något annat som fungerar bra, men det finns över huvud
              taget ingenting vi kan se som i dag garanterar detta. Det är liksom
              ett oskrivet kort. Man har inte fört någon dialog med kunderna,
              och man överdriver när det gäller resonemanget kring att det här
              är tjänster som inte skulle nyttjas.
            </seg>
            <seg n="d7b419b9">
              Men varför kan man inte vänta till dess att Högdahls utredning
              har blivit behandlad och analyserad? Då skulle man kunna presentera
              en helhet när det gäller den statliga infrastrukturen, hur den
              ska se ut för att man ska kunna erbjuda en service över hela landet
              och där ingår även Posten.
            </seg>
          </u>
          <note type="speaker" n="a734c726">
            Anf. 45 HANS STENBERG (s):
          </note>
          <u who="hans_stenberg_aa08ef_w" xml:id="i-d6cd77c66df71061-1" n="81774294">
            <seg n="69e19339">
              Herr talman! Ministern säger att det inte finns något behov av
              kassaservicen, och därför är den i princip avskaffad. Man måste
              följa utvecklingen.
            </seg>
            <seg n="188a98c4">
              Det är klart att man måste följa med i den tekniska utvecklingen,
              men när det gäller kassaservicen har man gjort en ordentlig utvärdering
              av det här och konstaterat att det finns stora brister.
            </seg>
            <seg n="eba29087">
              När man pratar med regeringsföreträdare i trafikutskottet, där
              vi hanterar den här frågan, medger de öppet att det finns brister
              som ska rättas till. Regeringen bereder frågan. Frågan är: Hur
              länge ska man göra det? Hur länge ska företagare på landsbygden
              vara utan möjlighet att hantera sina dagskassor på ett vettigt
              sätt?
            </seg>
            <seg n="8082ce53">
              Länsstyrelsen i Norrbotten påpekade det här för regeringen i
              juni förra året. Jag tycker att det finns all anledning att ta
              det här på allvar, för det är ett stort bekymmer, inte för väldigt
              många människor, inte för majoriteten av människorna i landet,
              men för ett antal äldre personer på landsbygden i glesbygd är
              det här ett reellt bekymmer. Framför allt är det ett stort bekymmer
              för ett antal småföretagare på landsbygden.
            </seg>
            <seg n="c40eca11">
              Då borde regeringen faktiskt ta tag i den här frågan och snabbt
              göra någonting åt detta. I stället låter man Posten genomföra
              ytterligare försämringar för småföretagarna. Det känns väldigt
              konstigt och väldigt passivt från regeringen. Man sitter bara
              och tittar på i stället för att ta ledningen i arbetet.
            </seg>
          </u>
          <note type="speaker" n="05ce1627">
            Anf. 46 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-16" n="5b515434">
            <seg n="6496d87b">
              Herr talman! Jag förstår att Hans Stenberg gärna vill blanda
              ihop saker och ting här.
            </seg>
            <seg n="5af6fab8">
              Nu är det så att vi har en upphandling när det gäller tjänst,
              motsvarande den som var för Svensk Kassaservice, till äldre och
              till funktionshindrade. Vad gäller dagskassor för företagen skedde
              det ingen upphandling av den anledningen att vi tror att det just
              inom det området kommer att utvecklas service på den normala marknaden.
              Det tar alltid tid i den omställningen. Det är därför som vi följer
              det ärendet så noga tillsammans med länsstyrelserna i ett antal
              områden. Det handlar också om att ge incitament för att det ska
              ske, att det ska träda in aktörer vad gäller hantering av dagskassor
              för företagare.
            </seg>
            <seg n="c81b6ff8">
              Det arbetet är också mycket tydligt destinerat till Post- och
              telestyrelsen. Man arbetar mycket tydligt med det. För jag är
              oerhört medveten om vikten av att vi har service i hela landet.
              Därmed inte sagt att den ser exakt likadan ut.
            </seg>
            <seg n="a9627982">
              Vad gäller Högdahlsutredningen har Peter Hultqvist ställt interpellationer
              om den, tror jag, vid ett flertal tillfällen tidigare. Mats Odell
              som ansvarar för den har också svarat på detta.
            </seg>
            <seg n="84f79952">
              Jag går då tillbaka till Postens förändrade service vad gäller
              företagstjänster. Detta utvecklas under en treårsperiod, enligt
              det underlag som Post- och telestyrelsen har fått av Posten. Egentligen
              skapar man fler postombud, 1 700 gentemot 337. Det kan kanske
              just vara det som är utvecklingen för att skapa den här flexibiliteten,
              som Peter Hultqvist efterfrågar.
            </seg>
            <seg n="f96092e9">
              Sedan kommer Högdahlsutredningen att hanteras. Den är på remiss
              nu, och den kommer att hanteras av Mats Odell.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="6103978c">
            11 § Svar på interpellation 2009/10:222 om information om trådlös
            teknik
          </note>
          <note type="speaker" n="20628e88">
            Anf. 47 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-17" n="5b515434">
            <seg n="1b287afe">
              Herr talman! Jan Lindholm har, som jag tolkar det, frågat om
              jag har för avsikt att verka för att medborgarna via webben ska
              få tillgång till kartor över exponering från telemaster, repeatrar
              och telefonantenner något som kanske enklast kan sammanfattas
              med begreppet mobilbasstationer. Jan Lindholm frågar också om
              jag i så fall avser att verka för att en sådan tjänst tas i drift
              innan Post- och telestyrelsen stänger sin tjänst Sändarkartan.
            </seg>
            <seg n="b48131e5">
              Elektromagnetiska fält är något som finns runt om oss i vår vardag
              och som kommer från många olika källor. Många av dessa källor
              är naturliga. Andra är följder av tekniska installationer, men
              mobiltelefoni är bara en av dessa.
            </seg>
            <seg n="f8cfa4fc">
              Den myndighet som har det övergripande ansvaret inom hela området
              strålskydd är Strålsäkerhetsmyndigheten. Myndighetens tillsyn
              innefattar således även exponering från mobiltelefoni. Enligt
              Strålsäkerhetsmyndighetens bedömning finns det inte några vetenskapliga
              belägg för att mobil telekommunikation förorsakar några skadliga
              hälsoeffekter så länge rekommendationerna från Internationella
              strålskyddskommissionen för icke-joniserande strålning inte överskrids.
            </seg>
            <seg n="8b5fe822">
              Post- och telestyrelsens webbtjänst Sändarkartan togs ur drift
              den 4 januari i år, och myndigheten har inte lagstöd att begära
              in uppgifter från operatörerna om var deras basstationer finns.
              De medborgare som har frågor om basstationers placering och mobilnätens
              täckning får i stället fortsättningsvis vända sig till respektive
              operatör. Enligt min uppfattning finns det i nuläget inte skäl
              att överväga en ny karta med uppgifter om mobilbasstationer. Som
              jag nyss anförde kommer elektromagnetiska fält från en rad källor.
              Jag är fullt medveten om att det finns människor som upplever
              problem relaterade till elektromagnetiska fält, och det är därför
              självklart att forskningen och våra myndigheter ska följa utvecklingen
              på området aktivt. Jag utesluter därför inte att det i framtiden
              kan komma att bli aktuellt att diskutera om det finns behov av
              ökad och kanske sammanställd information om olika källor till
              elektromagnetiska fält. Något skäl att särskilt peka ut mobilbasstationer
              i det här sammanhanget ser jag däremot inte, till skillnad från
              Europaparlamentets majoritet, att det finns.
            </seg>
          </u>
          <note type="speaker" n="cb81ec31">
            Anf. 48 JAN LINDHOLM (mp):
          </note>
          <u who="jan_lindholm_e5f198_w" xml:id="i-41ee513450f6d19a-0" n="f08287f6">
            <seg n="5df74f9d">
              Herr talman! Jag vill först tacka för det snabba svaret på min
              interpellation. Det är mycket riktigt som ministern påpekar i
              svaret att det finns många källor runt oss i vår vardag som orsakar
              elektromagnetiska fält.
            </seg>
            <seg n="03bdf66c">
              Men till för ungefär 30 år sedan var de källorna naturliga källor,
              distribution av likström och växelström, belysning, analoga kommunikationssystem,
              som radio och tv på den tiden, men även transformatorer, generatorer
              och motorer av olika slag. Den digitala tekniken fanns då till
              största del i laboratoriemiljö.
            </seg>
            <seg n="6728b779">
              Ministern gör, herr talman, samma misstag som många ministrar
              har gjort tidigare. Man inser inte att digital teknik är någonting
              för biologin helt främmande. Som tur är blir Sveriges myndigheter
              alltmer ensamma och isolerade om den uppfattningen. Allt fler
              länder i vår omgivning inser att digital teknik är skadlig.
            </seg>
            <seg n="5f179d52">
              Ministern lutar sig på den svenska Strålsäkerhetsmyndigheten,
              som vägrar att redovisa den vetenskapliga osäkerheten i sina egna
              uttalanden. Det strider faktiskt mot EG-rätten. Enligt EU:s regelverk
              ska en myndighet komplettera sina rekommendationer och gränsvärden
              med att redovisa den vetenskapliga osäkerheten i det underlag
              man använder.
            </seg>
            <seg n="2a1086bf">
              I ett WHO-projekt har man sammanställt forskningen på området
              och konstaterat att det finns tusentals forskningsrapporter som
              visar på ett samband mellan digital teknik och ohälsa. Men all
              den forskningen vägrar alltså Strålsäkerhetsmyndigheten att redovisa
              både för oss beslutsfattare och för allmänheten på sin hemsida.
            </seg>
            <seg n="757c561b">
              Flera av EU:s medlemsländer har infört betydligt strängare regler
              än dem som vi i Sverige håller fast vid när det gäller strålningsnivåer
              från digital teknik. Sverige är kanske snart ensamt om att hålla
              fast vid den av elektronikindustrin infiltrerade vetenskapspanelen
              ICNIRP:s gamla rekommendationer.
            </seg>
            <seg n="fe40e55b">
              När exempelvis EU-parlamentet den 4 september 2008 antog ett
              uttalande om en översyn av den europeiska handlingsplanen för
              miljö för perioden 20022004 räknade man upp ett antal nya sjukdomssyndrom
              som man ser på med mycket stort allvar. Bland dem fanns överkänslighet
              mot elektromagnetisk strålning.
            </seg>
            <seg n="52c69e5e">
              EU-parlamentet har även ställt sig bakom slutsatserna i det stora
              bioinitiativet och trycker då särskilt på att de gamla gränsvärdena
              från 1999 nu faktiskt har spelat ut sin roll. EU-parlamentet säger
              tydligt att nya gränsvärden måste tas fram där man bland annat
              tar hänsyn till icke-joniserande strålning från den nya tekniken.
            </seg>
            <seg n="157726af">
              EU-parlamentet beslutade förra året med en förkrossande majoritet,
              559 röster mot 22, att begära av medlemsstaterna att de ser till
              att det finns information om exponering för elektromagnetiska
              fält. Observera att man beslutade att begära, vilket är mycket
              starkare än att rekommendera medlemsstaterna. Då poängterade man
              särskilt strålning från telemaster, repeatrar och telefonantenner.
              Man nämner också kraftledningar.
            </seg>
            <seg n="bbbf71c7">
              Att man poängterar det beror just på att den okunskap finns som
              ministern redovisar i sitt svar. Det är alltför många som fortfarande
              inte känner till att även mikrovågor är ett problemområde. Det
              är inte för att speciellt fokusera på mobiltelefonin som ministern
              vill påskina i sitt svar. Det krävs för att man ska förstå att
              det ingår i paketet, så att säga.
            </seg>
            <seg n="5ba5584d">
              Då kan man undra när nu en sådan övertygande majoritet i EU-parlamentet
              ställer en sådan här begäran till medlemsländerna vad motivet
              är till att ministern anser att Sverige ska vara ett svart hål
              på den europeiska exponeringskartan.
            </seg>
          </u>
          <note type="speaker" n="f70aeb5f">
            Anf. 49 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-18" n="5b515434">
            <seg n="f2f02eee">
              Herr talman! Jag tackar Jan Lindholm för interpellationen. Jag
              vet att det är många som har funderingar och frågor kring de här
              områdena.
            </seg>
            <seg n="e03fc7a3">
              Jag går tillbaka till interpellantens kritik mot att hänvisa
              till forskningen. Även Europaparlamentet hänvisar i sitt beslut
              till att det är oerhört viktigt att följa forskningen. Det finns
              inte något från forskningens sida när det gäller den specifika
              situationen med strålning från mobilmaster.
            </seg>
            <seg n="1d033f01">
              Man måste också komma ihåg att Europaparlamentets resolution
              i sig inte är bindande, utan det är en rekommendation från parlamentets
              sida om hur medlemsstaterna kan agera. Jag vill nog påstå att
              kommentaren om att Sverige ska vara ett svart hål inte är med
              sanningen överensstämmande.
            </seg>
            <seg n="07c81699">
              Jag vill vara mycket tydlig och påpeka att Sverige naturligtvis
              följer de internationellt erkända gränsvärdesrekommendationerna
              för exponering av radiofrekventa fält. Vi lever upp till de säkerhetsmarginaler
              som är överenskomna mellan Europaparlamentet och rådet.
            </seg>
            <seg n="9a48501b">
              Det är som inom alla områden viktigt för myndigheter och organisationer
              att föreskrifter är vetenskapligt belagda. Det hänvisar vi till
              i andra sammanhang. Det är därför som jag säger till interpellanten
              Jan Lindholm att det är viktigt att vi följer forskning och utveckling
              på det här området. Skulle det visa sig att vi behöver vidta åtgärder
              kommer vi naturligtvis att ta till oss det.
            </seg>
            <seg n="821b5810">
              Vad det gäller informationen som interpellanten efterlyser är
              inte operatörerna längre skyldiga att rapportera in uppgifter
              om var basstationerna är placerade. Det beror i grunden på att
              själva avgiftssystemet har förändrats. Därför finns det inte en
              naturlig koppling till att PTS begär in de uppgifterna från operatörerna.
              PTS har heller inte längre lagstöd för att begära in uppgifterna.
            </seg>
            <seg n="22899d40">
              Den 4 januari togs Sändarkartan ur drift. Innan man gjorde det
              tog PTS ansvar för att göra en undersökning av besökarna på kartan
              just för att man skulle ha ett underlag för att värdera hur många
              det var och vilket intresse som fanns att följa informationen
              på Sändarkartan .
            </seg>
          </u>
          <note type="speaker" n="5cbb32db">
            Anf. 50 JAN LINDHOLM (mp):
          </note>
          <u who="jan_lindholm_e5f198_w" xml:id="i-41ee513450f6d19a-1" n="f08287f6">
            <seg n="acaef4f9">
              Herr talman! Många av dem som i dag sitter på ensliga platser
              runt om i vårt land där de har hittat sin radioskugga, ofta i
              något kraftigt kuperat landskap, är de som vi har att tacka för
              att vår industri klarade övergången från tung basindustri till
              högteknologi. Jag tycker att det är skandalartat att vi i riksdag
              och regering inte lyssnar på dessa människor.
            </seg>
            <seg n="46c39412">
              Många tror att det handlar om människor som av olika skäl vill
              vara utanför samhället. Men har man rest runt och träffat dem
              vet man att många av dem är före detta ingenjörer på Saab eller
              Ericsson. De kan också ha varit ansvariga för datautvecklingen
              på Försäkringskassan eller något stort försäkringsbolag. Jag tycker
              att vi borde lyssna på den kunskap de människorna har som har
              satsat sitt liv och sin energi på att se till att vårt samhälle
              blev modernt.
            </seg>
            <seg n="1a345e61">
              Anser regeringen rent krasst att de ungefär 3 000 personerna
              som är allvarligt skadade av strålning från elektriska installationer
              av olika slag inte längre har något värde över huvud taget? Anser
              man att de ett par hundra som varje år tillkommer i den här gruppen
              är någon form av svinn i befolkningen som man får lov att räkna
              med?
            </seg>
            <seg n="7497f35d">
              Då kan man undra om det finns några andra motiv som man skulle
              kunna föra fram för att regeringen skulle förstå att det är viktigt
              att följa EU-parlamentets begäran. Nu har vi hittills bara diskuterat
              dem som behöver informationen för att klara livhanken. Det är
              det som det handlar om för dem. Det är de som behöver den här
              informationen för att kunna någon gång ibland resa till vänner
              och bekanta utan att utsätta sig för alltför stora hälsorisker.
            </seg>
            <seg n="a65c7ea4">
              Det finns ett annat intresse också. Det finns en turistnäring
              i det här landet. Det är inte så ovanligt att man arrangerar event
              där en del i spänningen är att vara utanför mobiltäckningen. Det
              är en variant. Det är människor som vill titta på kartorna för
              att se vart de kan åka för att slippa telefonin för att de helt
              enkelt tycker att det är spännande.
            </seg>
            <seg n="b085b792">
              Det finns också många som kommer till Sverige och vill försäkra
              sig om att de inte hamnar utanför. Det är minst lika intressant
              att informationen finns sammanställd enhetligt någonstans när
              man åker på semester från Holland eller Tyskland med en husbil
              till Sverige. Man ska då kunna övernatta och planera sin resa
              så att man kan koppla upp sig och jobba de timmar som man kanske
              behöver varje dag för att klara sitt företag.
            </seg>
            <seg n="b1ad9820">
              Så det finns helt andra skäl som man skulle kunna använda för
              att motivera att det här är en väsentlig information. Jag tycker
              att ministern tar det lite lättvindigt när jag påpekar att Sverige
              riskerar att bli ett svart hål på den europeiska kartan. Det här
              är information som är av samma vikt som väginformation och väderinformation
              för den som planerar en resa.
            </seg>
            <seg n="aeff8747">
              Det gäller alltså både dem som har problem med att tekniken stör
              deras hälsa och människor som har nytta av att veta att tekniken
              fungerar där de tänker resa.
            </seg>
          </u>
          <note type="speaker" n="039399b1">
            Anf. 51 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-19" n="5b515434">
            <seg n="63a9d26d">
              Herr talman! Interpellationen var inriktad på Sändarkartans vara
              eller inte vara och den information som finns där. Jag tror att
              jag har varit tydlig med att förklara att det i dag inte finns
              någon skyldighet för operatörerna att lämna in någon som helst
              information om var basstationerna är placerade.
            </seg>
            <seg n="36d46946">
              Den förändringen beror på att PTS eget avgiftssystem har förändrats.
              Alltså har man förenklat detta och hanterar det på ett annat sätt.
              Då finns det heller ingen lagstiftning för att begära in den typen
              av uppgifter.
            </seg>
            <seg n="af6c8e93">
              Jag kan hålla med Jan Lindholm om man vidgar perspektivet och
              det finns olika intressenter. Post- och telestyrelsens förändringar
              vad gäller servicen via Sändarkartan ledde till att man gjorde
              en undersökning om användningen av Sändarkartan. Innan man stängde
              den gjorde man en utvärdering och utredning av hur många som besökte
              den och skälet till att de besökte hemsidan, vilken information
              de var ute efter. Det huvudsakliga skälet för de besökare som
              svarade var ju att de ville kolla mobiltäckningen och alltså inte
              uppgifter om strålning i sig. Det perspektivet har Jan Lindholm
              en poäng i. Inte desto mindre gjorde man värderingen att efterfrågan
              inte var så stor och har i dagsläget inte valt att ersätta den
              informationen med någon annan.
            </seg>
            <seg n="270898ea">
              Jag vill också gå tillbaka till Strålsäkerhetsmyndighetens ansvar.
              Jag hoppas verkligen att Jan Lindholm och jag kan vara överens
              om att vi trots allt ska bygga våra beslut om lagar på forskning
              och vetenskapliga rön. Strålsäkerhetsmyndigheten har ett vetenskapligt
              råd som har till uppgift att just följa den nationella och internationella
              forskningen på det här området. Jag tror att det är oerhört viktigt
              att vi har en myndighet som har det ansvaret.
            </seg>
            <seg n="0a05d35c">
              I dag hänvisar man till att det inte finns några vetenskapliga
              belägg för att mobiltelekommunikation förorsakar några skadliga
              hälsoeffekter, vare sig från basstationerna eller från mobiltelefonerna,
              så länge rekommendationen från Internationella strålskyddskommissionen
              för icke-joniserande strålning inte överskrids. Det är ju ett
              pågående arbete.
            </seg>
            <seg n="db8950d0">
              Det är klart att undan för undan, precis som Jan Lindholm hänvisar
              till, förändras också vår användning av teknik. Det är därför
              forskningen fortsatt ska ha ett sådant här fokus för att se om
              det kommer att ske några förändringar och andra rekommendationer.
            </seg>
          </u>
          <note type="speaker" n="aa2f7cc2">
            Anf. 52 JAN LINDHOLM (mp):
          </note>
          <u who="jan_lindholm_e5f198_w" xml:id="i-41ee513450f6d19a-2" n="f08287f6">
            <seg n="8dc7fadb">
              Herr talman! Jag tycker att det är magstarkt och lite oförskämt
              att försöka påstå att det skulle finnas någon vilja till ovetenskaplighet
              från min sida. Det är det som är kritiken mot Strålsäkerhetsmyndighetens
              brist på vilja att redovisa minoritetsåsikter i forskarvärlden,
              att det är ovetenskapligt. De följer alltså inte EU-reglerna.
              Man är som myndighet skyldig att redovisa minoritetssynpunkter,
              alltså att redovisa den vetenskapliga osäkerheten i sitt påstående.
            </seg>
            <seg n="57acb2b2">
              Det finns över 3 000 forskarrapporter som WHO har registrerat.
              Det finns ett biouniversitetsinitiativ och det finns en holländsk
              rapport som diskuteras ganska mycket, men all den information
              som ifrågasätter det självsäkra påstående som Strålsäkerhetsmyndigheten
              har på sin hemsida saknas. Man är inte vetenskaplig om man inte
              redovisar osäkerheten i sitt påstående.
            </seg>
            <seg n="54c369bb">
              Det innebär att de domstolar som dömer tittar på fakta men inte
              får tillgång till underlaget. De kan alltså inte själva göra en
              riskbedömning. När man gör en riskbedömning måste man ha tillgång
              till vad uttalandet baserar sig på. Då måste man veta vilka minoritetssynpunkter
              som finns. Jag tycker att det är allvarligt att jag får den kritiken
              ibland.
            </seg>
            <seg n="7fa5d9bd">
              Jag vill avsluta snabbt. Jag har en bok här. Ministern säger:
              Jag är fullt medveten om att det finns människor som upplever
              problem relaterade till strålningsfrågor. Upplever! De som har
              skrivit den här boken är några av de mest kända pedagogerna i
              landet. De har djupintervjuat ett antal människor. Det är inte
              så att man upplever.
            </seg>
            <seg n="692c4e0c">
              Det är faktiskt människor som kämpar för sitt liv det handlar
              om. Det här är ett allvarligt problem. Det här är människor som
              har satsat på Sverige, som har jobbat stenhårt med att utveckla
              den teknik som sedan visat sig vara skadlig för dem själva just
              därför att de har lagt ned nästan hela dygnet på den. De har jobbat
              övertid. De har jobbat nätter. De har varit entusiaster. Och så
              händer det på bara några dagar när de har ansträngt sig för mycket.
              Alla vi som jobbar hårt, som ministern gör och som vi alla i den
              här församlingen gör, måste vara aktsamma. Läs den här boken!
              Den är väldigt nyttig. Här finns en del av de tydliga, tidiga
              signaler som man bör känna till för att man inte ska drabbas själv.
            </seg>
          </u>
          <note type="speaker" n="eafec603">
            Anf. 53 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-20" n="5b515434">
            <seg n="dbc18773">
              Herr talman! Interpellationen bygger på den information som PTS
              har ansvarat för vad gäller Sändarkartan. Det är det som är orsaken
              till den här interpellationen och att jag är den som också svarar
              på interpellationen. Det är det sambandet som finns. Naturligtvis
              har jag då starkt fokus på det som interpellationen inriktade
              sig på, behovet av att det finns en karta som man kan följa och
              få information från. Det är det som jag hänvisar till i svaret.
              I dag finns ingen lagparagraf som ger Post- och telestyrelsens
              möjlighet att ta in den här informationen.
            </seg>
            <seg n="980fc56b">
              Den andra delen är att man gjorde en mycket tydlig analys, en
              undersökning av hur många som faktiskt efterlyste och efterfrågade
              Sändarkartan och den information som fanns där.
            </seg>
            <seg n="fdb40f79">
              De här två anledningarna resulterade i ett beslut från Post-
              och telestyrelsen att släcka ned den kartan.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="75d75768">
            12 § Svar på interpellation 2009/10:223 om IMO:s svavelregler
          </note>
          <note type="speaker" n="8c2d6608">
            Anf. 54 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-21" n="5b515434">
            <seg n="187af32c">
              Herr talman! Hans Stenberg har frågat mig om regeringen kommer
              att agera för att antingen ändra de av IMO beslutade svavelnivåerna
              eller uppskjuta ikraftträdandet av beslutet.
            </seg>
            <seg n="4ac939f5">
              Frågan är ställd mot bakgrund av det beslut om skärpta regler
              för svavelhalt i marint bränsle som enhälligt beslutades i IMO
              i oktober 2008. Såväl medlemsländer som sjöfartsorganisationer
              har aktivt deltagit i det intensiva arbete som har pågått under
              många år.
            </seg>
            <seg n="e05c8e2f">
              Sjöfartsverket har haft i uppdrag att efter hörande av en expertgrupp
              utvärdera vilka konsekvenser IMO:s nya regler för utsläpp till
              luft kommer att få för svenskt näringsliv. Konsekvensanalysen
              har remitterats och remissinstanserna har framfört en hel del
              kritiska synpunkter på rapporten. Kritiken berör framför allt
              de faktiska effekterna beträffande miljöpåverkan, företagande
              och transporter och att det därmed är svårt att bedöma konsekvenserna
              för svenskt näringsliv utifrån de analyser som har gjorts.
            </seg>
            <seg n="ea4a5425">
              Jag har tagit till mig de framförda synpunkterna, men eftersom
              konsekvensutredningen bedöms innehålla brister är det för osäkert
              att redan nu dra slutsatser vad gäller storleksordningen på de
              ökade kostnaderna.
            </seg>
            <seg n="6a1b16e0">
              Som jag tidigare svarat Hans Stenberg i hans skriftliga fråga
              (2009/10:381) om IMO:s svavelregler, har frågan om skärpta krav
              av svavelhalten i marint bränsle stått högt på miljödagordningen
              och ett intensivt arbete har pågått i många år. Utsläpp av svaveloxid
              ger stora problem. Frågan om svaveloxider lyder under så kallad
              exklusiv unionskompetens eftersom den regleras i EG-direktivet
              om svavelhalten i marina bränslen. EU-kommissionen har aviserat
              att de avser att revidera EG-direktivet om svavel i marint bränsle.
              I det arbetet kommer IMO:s beslut att beaktas. För närvarande
              arbetar kommissionen med framtagandet av flera konsekvensutredningar
              i frågan.
            </seg>
            <seg n="3c27504b">
              Jag har i mitt tidigare svar också sagt att jag delar uppfattningen
              att det är mycket olyckligt att IMO:s regler innebär att det kommer
              att vara skillnad mellan de krav som ställs i norra Europa jämfört
              med övriga Europa. Jag vill därför ännu en gång understryka vikten
              av ett enhetligt europeiskt angreppssätt i den här frågan. I den
              översyn som kommissionen nu gör ingår också att se över frågan
              om utseende av ytterligare kontrollområden.
            </seg>
            <seg n="fc012ab4">
              I nuläget avser jag därför att invänta EU-kommissionens konsekvensutredningar
              innan jag eventuellt vidtar ytterligare åtgärder i frågan.
            </seg>
          </u>
          <note type="speaker" n="950f46e8">
            Anf. 55 HANS STENBERG (s):
          </note>
          <u who="hans_stenberg_aa08ef_w" xml:id="i-d6cd77c66df71061-2" n="81774294">
            <seg n="64b5d546">
              Herr talman! Jag vill börja med att tacka för svaret på interpellationen,
              även om det är häpnadsväckande passivt till och med för att komma
              från infrastrukturministern.
            </seg>
            <seg n="0cecf247">
              För att undvika missförstånd vill jag tydligt säga att det är
              väldigt bra att IMO skärper svavelreglerna. Det är helt ohållbart
              att fortsätta som i dag. Det jag tycker är tråkigt i det hela
              är att man fortsätter att tillåta 3 ½ procents svavelutsläpp internationellt
              fram till minst 2020, förmodligen når vi 2025 innan man får ned
              den halten.
            </seg>
            <seg n="d6c37481">
              Jag tycker också att det är helt riktigt att ställa strängare
              krav på svavelutsläpp inom SECA-området och Östersjön. Även om
              huvudproblemet i Östersjön är övergödning påverkar svavelutsläppen
              försurningen, och det är ju ett allvarligt problem. Därför är
              det rätt att skärpa kraven och få ned dem till 1 ½ procent, som
              vi har i dag.
            </seg>
            <seg n="b2512565">
              Problemet uppstår när man väljer att gå ned till 0,1 procent
              2015. Det är problematiskt eftersom ingen ordentlig konsekvensanalys
              gjordes före beslutet. Hela förhandsdiskussionen handlade om att
              gå ned från 1 ½ procent till 0,5 procent. Det var ingenting som
              industrin jublade över, men det gick att leva med. Det är en dramatisk
              skillnad mellan 0,5 och 0,1 procent när det gäller kostnaderna
              eftersom det är fråga om en helt annan typ av olja med ett helt
              annat pris.
            </seg>
            <seg n="55e9ecdd">
              Jag betraktar beslutet inom IMO, som vad jag har förstått fattades
              under en nattmangling, som ett misstag. Man ville vällovligt göra
              en insats för miljön men insåg inte konsekvensen. Ministern säger
              att det finns osäkerheter om kostnaderna. Visst finns det. Sjöfartsverket
              pekar på ett spann mellan 13 och 28 miljarder. Oavsett om det
              är 13 eller 28 miljarder blir det en oerhörd belastning, konkurrensnackdel,
              för svensk industri. Det blir fullkomligt absurt när det blir
              billigare att frakta papper och pappersmassa från São Paulo till
              Rotterdam än vad det blir att frakta papper och pappersmassa från
              Sundsvall till Rotterdam. Det kan inte vara riktig miljöpolitik.
            </seg>
            <seg n="5616b201">
              Om ingen ändring av beslutet sker leder det ofrånkomligen till
              kraftigt minskade industriinvesteringar i Sverige, framför allt
              inom pappersindustrin det är den som drabbas mest. Dessutom kommer
              det att bli en övergång från sjö- till landtransporter. Det tror
              jag ingen önskar av miljöskäl, särskilt inte med tanke på att
              vi har ett överbelastat järnvägsnät. Detta kommer att leda till
              att vi får en hel del som går på lastbil i stället för på sjön.
              Det kan inte vara rätt ur miljösynpunkt.
            </seg>
            <seg n="3b46fa75">
              Därför ser jag det som absolut nödvändigt att regeringen agerar
              kraftfullt inom IMO. Endera för att skjuta upp ikraftträdandetidpunkten
              så att man hinner bygga ut raffinaderikapacitet eller liknande,
              eller för att nöja sig med 0,5 procent 2015 och skjuta 0,1 procent
              på framtiden.
            </seg>
            <seg n="d7084dc5">
              Det här känns oroande. Det känns inte som om ministern har insett
              allvaret i detta för svensk industri. När man vill avvakta EU:s
              agerande undrar jag om man översatt och skickat över Sjöfartsverkets
              rapport till EU så att den finns med som underlag för EU:s bedömningar.
            </seg>
          </u>
          <note type="speaker" n="97c47935">
            Anf. 56 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-22" n="5b515434">
            <seg n="5e02c066">
              Herr talman! Det här är en oerhört viktig fråga, och det är en
              bra interpellation. Då kanske vi kan reda ut en del saker. Nu
              kommer de traditionella slängarna från Hans Stenberg om den häpnadsväckande
              passiviteten från regeringens sida. Det är kanske så att Hans
              Stenberg blir svaret skyldig.
            </seg>
            <seg n="a49d527a">
              Sverige har arbetat mycket aktivt för strängare regler för miljön,
              såväl till lands som till havs. Det resultat som uppnåddes 2008
              var ett resultat av 20 års arbete av såväl borgerliga som socialdemokratiska
              regeringar.
            </seg>
            <seg n="1a3f41c7">
              Sjöfarten är viktig för Sverige, som är ett exportberoende land.
              Men Hans Stenberg sticker huvudet i sanden. Vi kan inte blunda
              för den miljöeffekt som sjöfarten orsakar. Jag tror att Hans Stenberg
              till och med har glömt bort sin tidigare motion om vikten av att
              vidta åtgärder för att minska sjöfartens miljöpåverkan och luftutsläpp.
            </seg>
            <seg n="5ecdc5c2">
              Det finns forskningsmaterial som visar att uppemot 27 000 människor
              i Europa dör i förtid på grund av utsläpp som sjöfarten orsakar
              årligen. Det är uppenbarligen så, Hans Stenberg, när jag tolkar
              uttalanden i medierna, att Socialdemokraterna lämnar engagemanget
              för miljöåtgärder i Östersjön. Jag trodde att oppositionen ställde
              sig bakom regeringens höga ambitioner vad gäller Östersjöstrategin,
              men så är det uppenbarligen inte. Hans Stenberg kan också svara
              om det är den samlade oppositionen som kritiserar regeringen för
              passivitet.
            </seg>
            <seg n="3469e17a">
              Svavelhalten i bränslet för sjöfarten är en exklusiv gemenskapsrätt.
              Det innebär att EU fattar beslut med kvalificerad majoritet, och
              inget EU-land har möjlighet att stå utanför. Det gäller både Finland
              och Estland, som har nämnts här.
            </seg>
            <seg n="1fb8c728">
              Jag är den första att beklaga att det under en viss tid kommer
              att råda olikheter i miljökrav mellan olika delar av EU. Sverige
              har aktivt drivit frågan att hela EU ska tillämpa samma miljökrav.
              Det är viktigt att minska mängden förtida dödsfall bland människor
              Europa. Det anser i alla fall regeringen. Det är också viktigt
              för svensk industri att vi ska ha samma konkurrensförutsättningar
              i EU. Det är därför jag driver att det ska vara samma krav i hela
              EU.
            </seg>
            <seg n="bf2e57f2">
              Det är också viktigt att säga att det pågår förändringar i världen.
              USA och Kanada har också ansökt hos IMO om att få till stånd samma
              skärpta miljökrav på bränsle.
            </seg>
            <seg n="79c23192">
              Med hänvisning till det jag sade inledningsvis väntar vi på EU-kommissionens
              konsekvensanalys. Det är viktigt att i sammanhanget lyssna på
              den industri som nu kritiserar beslutet. Det skedde inte så fort
              och snabbt som Stenberg hänvisar till. Framför allt har näringslivet
              via Redareföreningens organisation aktivt funnits med vid beslutsfattandet.
            </seg>
            <seg n="5457190f">
              Det är inte aktuellt att vi ska ignorera internationellt bindande
              avtal. Det vore naturligtvis katastrofalt för Sveriges anseende.
              Vi tänker fortsätta att driva att Sverige är en framstående miljönation
              och därmed också driva frågan om att förbättra miljön i Östersjön.
            </seg>
          </u>
          <note type="speaker" n="6a2f1c3c">
            Anf. 57 HANS STENBERG (s):
          </note>
          <u who="hans_stenberg_aa08ef_w" xml:id="i-d6cd77c66df71061-3" n="81774294">
            <seg n="6139cb82">
              Herr talman! Det här var klarläggande. Det har tidigare sagts
              från regeringsföreträdare att beslutet inom IMO var mer eller
              mindre ett misstag och hade fattats utan regeringens vetskap.
              Men uppenbarligen har regeringen gett tydliga direktiv till Sjöfartsverkets
              förhandlare att det är 0,1 procents svavelnivå som ska gälla,
              och det är det som verket har genomfört. Det är bra att det förtydligandet
              görs från regeringens sida.
            </seg>
            <seg n="a074ff3c">
              Jag tar mig nästan för pannan när regeringen blandar ihop EU:s
              inflytande på frågan med IMO:s. Det är ändå statsrådets kompetensområde.
              Vet hon inte vilka som utfärdar reglerna för internationell sjöfart?
              EU reglerar i och för sig svavelutsläpp för inomeuropeisk trafik,
              men när det gäller internationell trafik är det IMO:s regler som
              gäller. De gäller faktiskt också länder inom EU. Det är IMO:s
              regler som gäller, inte EU:s.
            </seg>
            <seg n="d91c45a0">
              Sedan kan man säga att man ska verka för att reglerna ska gälla
              överallt. Min gissning är att det inte ens finns förslag om att
              gå ned till 0,1 procent i övriga EU. Det finns förslag om att
              tidigast 2020 gå ned till 0,5 procent. Det är en nivå som man
              kanske kan klara här nu. Sedan har man sagt att alla länder drabbas
              lika. Men i praktiken är det inte så. Det beror på hur lång väg
              man ska gå med den lågsvavliga oljan med ett helt annat pris.
              Därför är det i praktiken Finland, Sverige och Baltikum som drabbas.
              Övriga EU-länder påverkas så marginellt att det inte har någon
              betydelse i praktiken. Det beror på hur transportmönstret ser
              ut. Det är skrämmande att statsrådet är så okunnig om svensk industris
              konkurrensförhållanden.
            </seg>
            <seg n="377ef741">
              Sedan påstår statsrådet att det här är noga förberett. Men det
              är det inte. Man förde en lång och intensiv diskussion om att
              gå ned från 1,5 till 0,5 inom SECA-området.
            </seg>
            <seg n="27bbfc43">
              Den diskussionen var förankrad. I vanlig ordning protesterade
              naturligtvis industrin mot det, men den kunde leva med det. Nu
              har vi dock lagt oss på en nivå som inte går att leva med.
            </seg>
            <seg n="82c9f703">
              Det är klart att Sverige ska leva upp till internationella överenskommelser,
              men överenskommelserna har kommit till på ett sådant sätt att
              det om Sveriges riksdag hade tagit beslutet och berett det på
              detta sätt faktiskt hade varit olagligt. Det hade stridit mot
              grundlagen att först ta ett beslut och sedan utreda konsekvenserna.
              Det finns mycket goda grunder för att göra en omprövning av detta
              beslut. Följden av det blir inte ens miljömässiga förbättringar,
              för investeringarna tvingas ut till länder där man kommer att
              fortsätta använda olja med 3 ½ procents svavelhalt. Det tvingar
              svensk industri att gå över till lastbilstransporter i stället
              för sjötransporter. Det är inga miljövinster.
            </seg>
            <seg n="12145da6">
              Det enda detta leder till är att man tar död på investeringarna
              i svensk skogsindustri. Jag som kommer från en region där vi faktiskt
              lever på skogsindustri jag kommer från ett land som är beroende
              av skogsindustrin måste reagera när jag ser att det går snett
              i diskussionen.
            </seg>
          </u>
          <note type="speaker" n="5d3bf190">
            Anf. 58 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-23" n="5b515434">
            <seg n="8c827475">
              Herr talman! Det har under 20 års tid pågått ett kraftfullt agerande
              från flera olika svenska regeringar för att förbättra miljön i
              Östersjön. Det är naturligtvis så att det steg för steg innebär
              att man hamnar i konkretiseringar. Uppenbarligen är det så att
              Hans Stenberg lämnar dessa ambitioner. Hans Stenberg svarar inte
              på frågorna om han är talesman för oppositionen och om han lämnar
              tidigare beslut i riksdagen vad gäller miljömål och i stället
              fullständigt nonchalerar arbetet med att förbättra miljöaspekterna.
            </seg>
            <seg n="afa2b2e3">
              Vad gäller EU-kommissionen vill jag upprepa följande: EU-kommissionen
              har aviserat att de avser att revidera EG-direktivet om svavel
              i marint bränsle. I det arbetet kommer IMO:s beslut att beaktas.
              Detta arbete om en revidering av svaveldirektivet inleddes under
              2009 och är en del av den revidering och det konsekvensanalysarbete
              som pågår i kommissionen. Det är en del av översynen av svaveldirektivet.
              Det är välkommet, eftersom jag i en fråga ställer mig bakom det
              Hans Stenberg säger: Det är naturligtvis oerhört viktigt att vi
              har rätt underlag och rätt analys av vilka effekter det får för
              svenskt näringsliv.
            </seg>
            <seg n="0f0cbafe">
              Nu finns det kritik mot den analys och det arbete som Sjöfartsverket
              gjorde. Vi skickar iväg det underlaget, men däremot väljer vi
              att vänta på kommissionens analys av ett antal fördjupningar,
              till exempel överflyttning av transporter. Det är en del av det
              man hänvisar till från svenskt näringsliv.
            </seg>
            <seg n="4ba8364a">
              Jag tror att det är oerhört viktigt att det fortsatta arbetet
              har ett starkt fokus på att vi ska ha likvärdiga villkor i ett
              EU-perspektiv, men jag tror också att det är viktigt att vi har
              fortsatt höga ambitioner vad gäller miljöåtagande i Östersjön.
              Det var bara någon vecka sedan Östersjöländernas regeringschefer
              samlades för att lägga ytterligare fokus och ambitioner på att
              stärka miljöåtgärderna och insatserna i Östersjön.
            </seg>
          </u>
          <note type="speaker" n="c7701b90">
            Anf. 59 HANS STENBERG (s):
          </note>
          <u who="hans_stenberg_aa08ef_w" xml:id="i-d6cd77c66df71061-4" n="81774294">
            <seg n="1a43fdcc">
              Herr talman! Åsa Torstensson försöker blanda bort korten ordentligt.
              Det är betydligt längre än 20 år man har kämpat för Östersjön.
              Vi står självklart bakom de miljömål vi har satt upp för Östersjön.
              Självklart ska vi ned med svavelhalten i bränslet. Jag vet inte
              hur många gånger jag har sagt det, men Torstensson lyssnar ju
              inte.
            </seg>
            <seg n="a64aa16b">
              Jag har själv motionerat om att få ned svavelhalten i bränslet,
              och jag har interpellerat ett flertal gånger, både när vi har
              haft socialdemokratiska regeringar och nu när vi har den nuvarande
              regeringen. Problemet har varit att detta bränsle inte ens finns
              att få tag på ute i Europa. De rederier som har valt att gå över
              till bränsle med låg svavelhalt har haft stora extrakostnader
              eftersom bränslet inte har gått att få tag på. Nu tror tydligen
              Åsa Torstensson att raffinaderikapaciteten kommer att ha byggts
              ut så kraftigt 2015 att det inte kommer att vara något bekymmer
              med priser eller annat.
            </seg>
            <seg n="d607c668">
              Jag blir häpen när jag hör på Åsa Torstensson. Nu ska man vänta
              på EU. EU ska beakta vad IMO har kommit fram till, och så ska
              man baka in det i EU-reglerna. Sedan är allt frid och fröjd. Uppenbarligen
              upplever hon det så. Det är ju inom IMO vi måste agera för att
              få en förändring. Det behöver inte vara en ändring på två punkter.
              Det är fullkomligt orimligt att tillåta 3 ½ procents svavelhalt
              i den internationella sjöfarten fram till 2020 eller 2025, men
              det är också orimligt att gå ned till 0,1 procent i SECA-området
              redan 2015. Att tro att EU som helhet ska agera för att rädda
              svensk industri när inte den svenska regeringen står upp för den
              måste jag säga är otroligt naivt.
            </seg>
          </u>
          <note type="speaker" n="4c892348">
            Anf. 60 Statsrådet ÅSA TORSTENSSON (c):
          </note>
          <u who="asa_torstensson_infrastrukturminister_w" xml:id="i-617f11a849eeeaa5-24" n="5b515434">
            <seg n="edfd5d36">
              Herr talman! Nej, jag hör inte att Hans Stenberg ställer sig
              bakom ambitionerna för att förbättra miljön i Östersjön, och Hans
              Stenberg har fortfarande inte svarat på om han ställer sig bakom
              de miljömål som riksdagen har antagit eller om han i oppositionens
              namn nu hänvisar till att man ska frångå miljöambitionerna. Det
              är nämligen det Hans Stenberg kritiserar regeringen så starkt
              för.
            </seg>
            <seg n="c627d035">
              Jag kommer att fortsätta arbeta i denna fråga, med fokus på att
              vi ska ha höga miljöambitioner och förbättra miljöperspektivet
              på transportpolitiken. Det gör jag i nära samarbete med näringslivet.
              Det är en del av det arbete som nu pågår; EU-kommissionen har
              naturligtvis en översyn av åtgärderna och vad de kan få för konsekvenser.
              Det hör i allra högsta grad ihop med det samlade arbetet kring
              Östersjön.
            </seg>
            <seg n="57913fde">
              Återigen, herr talman: Detta är en oerhört viktig och intressant
              interpellation, och jag hoppas verkligen att vi kan fortsätta
              denna diskussion så att jag också kan få svar på om Hans Stenberg
              är oppositionens talesman i frågor avseende miljöåtgärder i Östersjön.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="f94126a4">
            13 § Svar på interpellation 2009/10:179 om vårdnadsbidragets
            effekter
          </note>
          <note type="speaker" n="a711fffd">
            Anf. 61 Socialminister GÖRAN HÄGGLUND (kd):
          </note>
          <u who="goran_hagglund_socialminister_w" xml:id="i-abadbfda70420f14-0" n="257425ad">
            <seg n="b44be120">
              Herr talman! LiseLotte Olsson har frågat mig vilka åtgärder jag
              har vidtagit för att följa vårdnadsbidragets utveckling ur både
              ett barn- och ett jämställdhetsperspektiv, samt vilka åtgärder
              jag avser att vidta för att minska segregerande effekter för kvinnor
              och barn av vårdnadsbidraget. Jag vill börja med att tacka för
              frågorna om vårdnadsbidraget och återigen få möjligheten att framföra
              mina och regeringens värderingar i familjepolitiken och redovisa
              de åtgärder som har vidtagits.
            </seg>
            <seg n="39e23d70">
              Sedan vårdnadsbidraget infördes den 1 juli 2008 vill jag påstå
              att vi har tagit ett steg mot ett barnvänligare Sverige. Vårdnadsbidraget
              ökar valmöjligheterna och gör det möjligt för fler att anpassa
              arbetstid och föräldraledighetens längd utifrån barnets behov
              och föräldrarnas egna önskemål. Den självklara utgångspunkten
              är att familjepolitiken måste inriktas på att så långt som möjligt
              fungera för alla barn och alla barnfamiljer. Därför är det viktigt
              med valfrihet och flexibilitet.
            </seg>
            <seg n="23552e9d">
              Syftet med vårdnadsbidraget är att möta barnfamiljernas behov.
              Det är en reform med ett tydligt barn- och valfrihetsperspektiv.
              Det är vår utgångspunkt att barnomsorg ska organiseras utifrån
              barnets bästa inte utifrån förskolans, kommunens eller olika myndigheters
              behov och önskemål. Barn är olika och behöver olika former av
              omsorg, i synnerhet när de är små. Förskolan är bra och ska självfallet
              vara kvar och vidareutvecklas.
            </seg>
            <seg n="336cbb42">
              Vårdnadsbidraget är frivilligt för kommunerna att införa och
              deras skyldighet, att enligt skollagen erbjuda förskoleverksamhet
              och skolbarnsomsorg med god kvalitet, den kvarstår alltjämt oavsett
              om kommunen har infört vårdnadsbidrag eller ej. Förskolans pedagogiska
              uppdrag kommer att utvecklas och stärkas i och med regeringens
              satsningar. Den nya barnomsorgspengen ökar mångfalden i förskoleverksamheten
              och skolbarnsomsorgen, och ger därmed föräldrar möjlighet att
              välja den verksamhet som passar dem och deras barn. Och oavsett
              om föräldrarna uppbär vårdnadsbidrag eller inte kvarstår också
              möjligheten till deltagande i den öppna förskolan.
            </seg>
            <seg n="b629d8e5">
              Vi tror på föräldrarna. Föräldrarna är de som har huvudansvaret
              för barnets välbefinnande och som ska se till barnets bästa. Föräldrarna
              är också de som oftast känner sina barn bäst, och statens roll
              i sammanhanget är att stödja föräldrarna i deras val. Av barnkonventionen
              följer bland annat att barnet har rätt att så långt det är möjligt
              bli omvårdat av sina föräldrar. Barnets bästa ska komma i främsta
              rummet, och föräldrarna ska i sammanhanget få lämpligt bistånd
              då de fullgör sitt ansvar för barnets uppfostran. Detta kan inbegripa
              såväl stöd som möjliggör omsorg i hemmet som offentligt finansierad
              förskoleverksamhet.
            </seg>
            <seg n="57d316cc">
              Vad gäller integration av barn med utländsk bakgrund är jag övertygad
              om att föräldrarna är de som, utifrån familjens livssituation
              och barnets behov, har de bästa förutsättningarna att fatta beslut
              som är till barnets bästa. Detta gäller i de allra flesta fall,
              och oavsett om föräldrarna kommer från Sverige eller från något
              annat land. Utrymmet för flexibilitet och valfrihet bör också
              vara detsamma för alla familjer, oavsett nationalitet och bakgrund.
            </seg>
            <seg n="a1808f17">
              En annan viktig faktor för språkutveckling och integration av
              barn med utländsk bakgrund är föräldrarnas språkkunskaper och
              integration, som i sin tur påverkas av möjligheten till arbete
              och egen försörjning. Regeringens mest prioriterade fråga är att
              sätta fokus på jobben och att minska utanförskapet. Min bedömning
              är att arbetslinjen och regeringens åtgärder på det integrations-
              och arbetsmarknadspolitiska området kommer att bidra till ökad
              integration för såväl barn som föräldrar med utländsk bakgrund.
              Den föreslagna reformen för nyanlända invandrares arbetsmarknadsetablering
              kommer att vara av stor betydelse. Människors möjlighet till god
              välfärd och integration i det svenska samhället bygger på förutsättningen
              att kunna försörja sig själva.
            </seg>
            <seg n="0583105a">
              För att följa upp reformen om vårdnadsbidraget har regeringen
              gett SCB i uppdrag att redovisa statistik om hur vårdnadsbidraget
              har utnyttjats samt vilka hushåll som har valt att ansöka om bidraget.
              Återrapporteringen kommer att ske i två omgångar; dels till den
              1 oktober i år och dels till den 1 mars 2011.
            </seg>
          </u>
          <note n="454769bf">
            Då LiseLotte Olsson, som framställt interpellationen, anmält
            att hon var förhindrad att närvara vid sammanträdet medgav talmannen
            att Marianne Berg i stället fick delta i överläggningen.
          </note>
          <note type="speaker" n="1d226e0e">
            Anf. 62 MARIANNE BERG (v):
          </note>
          <u who="marianne_berg_b1b256_w" xml:id="i-b7ab76c1db8c0a92-3" n="8f9eeff5">
            <seg n="dd97cf2c">
              Herr talman! Jag får tacka socialministern för svaret. Det är
              bara att konstatera att i denna fråga befinner sig ministern och
              jag i två helt skilda världar, vitt skilda från varandra.
            </seg>
            <seg n="aa829616">
              När jag hörde svaret häpnade jag, och jag ska be att få citera
              ur svaret. Ministern sade att vi har tagit ett steg mot ett barnvänligare
              Sverige sedan vårdnadsbidraget infördes.
            </seg>
            <seg n="3f580e1e">
              Min fråga blir naturligtvis: Vilka barn har fått ett barnvänligare
              samhälle? Ministern kan väl knappast mena barnen till arbetslösa
              och utförsäkrade föräldrar. Vi vet med klarhet att barnfattigdomen
              ökat med den högerledda regeringen vid rodret. Det är väl inte
              heller dessa barn som får ta del av ert så kallade barnvänligare
              samhälle. Att ministern svarar att ett steg mot ett barnvänligare
              samhälle har tagits sedan vårdnadsbidraget infördes är ett hån,
              anser jag, mot många kvinnor och barn.
            </seg>
            <seg n="14ac0756">
              Låt oss ta en ensamstående kvinna som exempel. Om hon är arbetslös
              existerar er så kallade valfrihet absolut inte. I stället blir
              det lite tvång. Vari ligger valfriheten att få välja mellan vårdnadsbidrag
              och försörjningsstöd? Att prata vitt och brett om valfrihet är
              en sak, men om det verkligen existerar är en helt annan sak.
            </seg>
            <seg n="acd78e04">
              Innan ni införde vårdnadsbidraget var det många remissinstanser
              som var väldigt kritiska. Låt mig ta upp ett par exempel.
            </seg>
            <seg n="40c8dfef">
              Statskontoret framhåller i sitt remissvar att vårdnadsbidraget
              kommer att minska sysselsättningen bland kvinnor, vilket går tvärtemot
              ert andra mantra, att sätta jobben först och minska utanförskapet.
              Skolverket varnade i sitt remissvar för att vårdnadsbidraget kommer
              att öka den sociala snedrekryteringen till förskolan, och Barnombudsmannen
              skrev i sitt svar att även små barn faktiskt enligt FN:s barnkonvention
              har rätt att gå i förskolan.
            </seg>
            <seg n="821f3755">
              Tog ni till er detta? Nej, det lyssnade ni inte alls på.
            </seg>
            <seg n="ccde8c1d">
              Förskolan är en pedagogisk verksamhet som utvecklar barnets sociala
              förmåga. Det är i förskolan som grunden för det livslånga lärandet
              sker. Forskningen visar klart och tydligt att barn riskerar att
              få sin språkutveckling försenad om de inte går i förskolan. Det
              gäller särskilt barn till invandrade föräldrar som kanske själva
              står utanför arbetsmarknaden eller till fullo inte behärskar det
              svenska språket.
            </seg>
            <seg n="3f161663">
              Vi tror på föräldrarna, sade socialministern i sitt svar, och
              att det är föräldrarna som har huvudansvar för barnets välbefinnande
              och som ska se till barnets bästa. Jag vet inte hur jag ska tolka
              det, för det har Vänsterpartiet aldrig sagt emot. Vidare sade
              socialministern i sitt svar att det är föräldrar som i de flesta
              fall har de bästa förutsättningarna att fatta beslut om sitt barns
              bästa, oavsett om föräldrarna kommer från Sverige eller från något
              annat land. Jag håller med. För oss vänsterpartister är det en
              självklarhet. Jag förstår inte heller denna del av svaret. Tror
              eller har socialministern fått för sig att Vänsterpartiet skulle
              tycka någonting annat?
            </seg>
            <seg n="25df96b6">
              Vad frågan egentligen handlar om är i stället om det är rimligt
              och klokt att staten i praktiken betalar för att barn ska hållas
              borta från förskolan. Jag undrar och kanske kan få svar på: Var
              finns barnperspektivet i Kristdemokraternas familjepolitik? Var
              finns det barnvänligare samhället?
            </seg>
          </u>
          <note type="speaker" n="f89e3677">
            Anf. 63 Socialminister GÖRAN HÄGGLUND (kd):
          </note>
          <u who="goran_hagglund_socialminister_w" xml:id="i-abadbfda70420f14-1" n="257425ad">
            <seg n="59a4f086">
              Herr talman! Det finns egentligen bara en enda sak i det här
              som förenar oss, och det är det som kom fram i den första delen
              i Marianne Bergs inlägg. Hon säger att vi lever i helt skilda
              världar. Det kan jag skriva under på helt och fullt. I övrigt
              går vi precis på kollisionskurs när det gäller synen på vad som
              är bäst för barnen.
            </seg>
            <seg n="d2e3b0d9">
              Marianne Berg lever i föreställningen att politiker och den politiska
              majoriteten kan votera om vad som bäst för Kalle, Stina, Mohamed
              eller någon annan. Sedan ska man trycka in familjerna i den mall
              som Vänsterpartiet eller den politiska majoritet som de ingår
              i har så att de passar in. Och passar inte människor in får de
              korrigeras så att mallen ändå fungerar.
            </seg>
            <seg n="ae61e6ff">
              Det är ett synsätt som för mig är helt fjärran, helt främmande.
              I stället har vi som har förmånen att som förtroendevalda fatta
              viktiga beslut till uppgift att fatta beslut som kan knyta an
              till människors vardag och verklighet så att människor kan förverkliga
              det som de önskar. Om föräldrar envisas, trots en långvarig politik
              som har sagt motsatsen, att tycka att de själva ska fatta beslut
              på det här området, och en del människor mot vad Marianne Berg
              tycker kommer fram till att de vill ta hand om sina barn själva
              ytterligare några månader när föräldraförsäkringen har gått ut,
              så tycker jag att de ska ha rätt att göra det. Det tycker inte
              Marianne Berg, utan här går en knivskarp skiljelinje i svensk
              politik mellan dem som tror sig veta bättre och dem som omfattas
              av besluten och som ska bestämma.
            </seg>
            <seg n="4d7aff97">
              Marianne Berg uttrycker sig på ett sätt som är häpnadsväckande,
              tycker jag. Hon säger att föräldrar betalas för att hålla sina
              barn från förskola. Med det synsättet skulle man kunna säga: Varför
              ska föräldraförsäkringen finnas? Varför ska föräldrar över huvud
              taget uppmuntras att ta ansvar för sina barn? Hur kan det gå en
              magisk gräns vid 390 dagar? Under de första 390 dagarna uppmuntrar
              vi, främjar och gillar att föräldrar knyter an till sina barn
              och barnen till sina föräldrar och får möjlighet att ägna sig
              åt varandra. Efter den 390:e magiska dagen är det fel, fult, dåligt
              i varje avseende att ägna tid åt barnen genom att själv stanna
              hemma ett tag till. Förklara magiken med den tidpunkten. Jag tror
              att många är intresserade av att höra vari det magiska med den
              390:e dagen ligger.
            </seg>
          </u>
          <note type="speaker" n="798d1192">
            Anf. 64 MARIANNE BERG (v):
          </note>
          <u who="marianne_berg_b1b256_w" xml:id="i-b7ab76c1db8c0a92-4" n="8f9eeff5">
            <seg n="7af729e3">
              Herr talman! Att vi befinner oss i skilda världar skriver jag
              naturligtvis under på. Det var det jag började med. Men jag trivs
              väldigt bra i min värld, en jämställd värld. Vårdnadsbidraget
              är, som Vänsterpartiet och många remissinstanser tagit upp, en
              kvinnofälla.
            </seg>
            <seg n="387b7e45">
              En fråga som jag hade till ministern var hur ministern följt
              upp just utvecklingen av vårdnadsbidraget ur ett barnperspektiv
              och ur ett jämställdhetsperspektiv. Det duger inte, tycker jag,
              att bara hänvisa till SCB och säga att de ska komma med statistik
              i oktober i år och sedan i mars 2011 om hur detta bidrag har nyttjats
              och vilka som har ansökt. Mer seriöst än så borde väl en uppföljning
              ske när det gäller en så stor reform.
            </seg>
            <seg n="e6894332">
              Att den blev en kvinnofälla kan väl inte ens socialministern
              jo, i och för sig neka till. I dag har ju vårdnadsbidraget funnits
              i lite mer än ett och ett halvt år, och det har till exempel visat
              sig att 93 procent av alla som fått vårdnadsbidrag i Helsingfors
              är kvinnor. Denna siffra kommer från tidningen City i Helsingfors
              som ringt runt till stadsdelarna. Artikeln var publicerad denna
              vecka, närmare bestämt i måndags, den 8 februari. I Skärholmen
              visade det sig att samtliga vårdnadsbidrag gick till kvinnor.
              I stadsdelarna Spånga, Tensta, Rinkeby och Kista är 97 procent
              av dem som får bidraget kvinnor. I till exempel Spånga och Tensta
              är det sex gånger vanligare att familjer har vårdnadsbidrag än
              på Södermalm.
            </seg>
            <seg n="61467bc9">
              En partikamrat till ministern, Ewa Samuelsson, gruppledare för
              Kristdemokraterna i Helsingfors, svarar i tidningen att hon definitivt
              inte vill lägga någon värdering i vilka som får vårdnadsbidraget.
              Hon såg inte heller något problem i att det oftast är kvinnor
              som får ta del av detta och som saknar inkomst.
            </seg>
            <seg n="ba182cd2">
              Det är ingen nyhet att kvinnor som saknar fast förankring på
              arbetsmarknaden, till exempel på grund av att man är nyligen invandrad,
              väljer att ansöka om vårdnadsbidrag för att få en inkomst, en
              liten inkomst men trots allt kanske bättre än ingen inkomst alls.
            </seg>
            <seg n="60d4c485">
              Det rimmar illa när ministern i sitt svar säger att regeringens
              mest prioriterade fråga är att sätta fokus på jobben och på att
              minska utanförskapet. Gäller inte er politik för alla, för alla
              kvinnor? Jag skulle gärna vilja ha svar på den frågan.
            </seg>
            <seg n="f61221a0">
              Innan ni drev igenom vårdnadsbidraget var ni mycket medvetna
              om den forskning i andra länder om vårdnadsbidrag som visar att
              bidraget lett till minskad ekonomisk jämställdhet, större skillnader
              i fördelningen av det obetalda hem- och omsorgsarbetet samt minskad
              makt och minskat inflytande för kvinnor.
            </seg>
            <seg n="926d9eb6">
              Nu ser vi samma utveckling här hemma. Visserligen har ministern
              i en tidigare interpellationsdebatt sagt att vårdnadsbidraget
              inte är en reform med fokus på jämställdhet. Hur rimmar då vårdnadsbidraget
              med det jämställdhetspolitiska mål som riksdagen har slagit fast?
              Kan jag få ett svar på det?
            </seg>
          </u>
          <note type="speaker" n="497e8b81">
            Anf. 65 Socialminister GÖRAN HÄGGLUND (kd):
          </note>
          <u who="goran_hagglund_socialminister_w" xml:id="i-abadbfda70420f14-2" n="257425ad">
            <seg n="aecf3569">
              Herr talman! Några av de saker som Marianne Berg tar upp tycker
              jag är värda att föra ett resonemang om. Ja, allt som hon säger
              är naturligtvis värt att föra resonemang om, men det är några
              saker som jag framför allt skulle vilja koncentrera mig på.
            </seg>
            <seg n="74101dd3">
              Det ena handlar om remissinstanserna. Marianne Berg läser väldigt
              selektivt i de här sammanhangen. Barnombudsmannen säger att barnen
              har rätt att gå i förskola, och det är en självklarhet. Men barnkonventionen
              säger: Föräldrar eller i förekommande fall vårdnadshavare har
              huvudansvaret för barnens uppfostran och utveckling. Barnens bästa
              ska för dem komma i första rummet. För att garantera och främja
              de rättigheter som anges i denna konvention ska konventionsstaterna
              ge lämpligt bistånd till föräldrar och vårdnadshavare då de fullgör
              sitt ansvar för barnens uppfostran och ska säkerställa utvecklingen
              av institutioner, inrättningar och tjänster för vård av barn.
              Det står ingenting om att man ska styra familjerna eller att man
              ska diskriminera vissa familjer. Det ingår liksom inte i barnkonventionens
              koncept, utan den är uppbyggd på ett annat sätt.
            </seg>
            <seg n="68c071c7">
              Min fråga blir: Varför är ni i Vänsterpartiet så dödligt rädda
              för att ge människor möjlighet att bestämma själva? På vilka grunder
              anser sig Vänsterpartiet veta bättre än människor som kommer till
              egna informerade val? Vet ni bättre än vad människor själva gör,
              och i så fall på vilka grunder?
            </seg>
            <seg n="b66fe84e">
              Marianne Berg håller med om att föräldrarna har huvudansvaret.
              Men skillnaden oss emellan är att med ansvar ska följa befogenheter.
              Ansvar och befogenheter hör ihop. Har man bara ansvar men inga
              befogenheter blir det sällan riktigt bra. Har man ansvar ska man
              också ha befogenheter. Och vi tillhandahåller fler instrument
              än vad Vänsterpartiet vill göra som är helt och hållet inriktat
              på att bestämma enligt en enda mall som alla ska rätta och packa
              sig efter.
            </seg>
            <seg n="e2a01a79">
              När det gäller erfarenheterna från andra länder är det viktigt
              att säga att det inte finns något land som har den utformning
              som vi har i Sverige. I Sverige går till exempel vårdnadsbidraget
              inte att kombinera med ersättningar från andra system. Det gör
              att det är en ekonomisk uppoffring för den som väljer vårdnadsbidrag
              framför varje annat sätt att försörja sig. Man ska också komma
              ihåg att under alla tider, också under de tider när Vänsterpartiet
              höll den socialdemokratiska regeringen under armarna, har det
              funnits människor som själva valt att vara hemma. Och hur gick
              det för dem? Ja, de fick inte den ersättning som vi fick som utnyttjade
              den kommunala barnomsorgen. Jag fick för mina barn en subvention
              på kanske 100 000 kronor per år. Det tycker jag är fantastiskt
              bra. Det är en enorm förmån att få växa upp i ett land där vi
              har den möjligheten. Men min granne som valde ett annat sätt,
              att själv ta hand om sina barn, fick noll kronor. Det tycker jag
              är orättvist.
            </seg>
            <seg n="c858a334">
              Nu har vi skapat en möjlighet för fler att göra ett val utifrån
              vad de själva anser bäst.
            </seg>
            <seg n="403a4c94">
              Frågan kvarstår: På vilka grunder anser ni i Vänsterpartiet att
              ni vet bättre än människor själva? Varför är ni så dödligt rädda
              att överlåta makten åt människor att bestämma över sin egen vardag?
            </seg>
          </u>
          <note type="speaker" n="262333b5">
            Anf. 66 MARIANNE BERG (v):
          </note>
          <u who="marianne_berg_b1b256_w" xml:id="i-b7ab76c1db8c0a92-5" n="8f9eeff5">
            <seg n="90ce7dcc">
              Herr talman! Jag sade i min inledning att vi i Vänsterpartiet
              definitivt inte är rädda för att människor ska få bestämma själva.
              Det är väl en självklarhet att människor i olika lägen ska få
              bestämma själva. Men sett ur ett barnperspektiv och ett jämställdhetsperspektiv
              anser vi att vårdnadsbidraget är en klockvridning bakåt i tiden,
              minst 5060 år tillbaka. De flesta kvinnor var för 5060 år sedan
              mer eller mindre ekonomiskt beroende av sin make. Det var kvinnan
              som tog hand om det obetalda arbetet, barnen och hemmet, men hon
              kanske jobbade lite extra för att få en liten slant, och ofta
              var det arbetet knutet till hemmet.
            </seg>
            <seg n="656aa93e">
              Det är mycket sorgligt och rent horribelt att regeringens politik
              gör att många kvinnor nu tvingas tillbaka till att bli ekonomiskt
              beroende av sina män. Med er politik, med vårdnadsbidraget, har
              ni gjort att jämställdhetsarbetet i stället för att gå framåt
              backat många steg.
            </seg>
            <seg n="9e22f981">
              Ministern har tidigare sagt att Kristdemokraternas politik är
              att modernisera den svenska familjepolitiken. Er modernisering
              blev ju det motsatta. Vad är det för modernt med ett bidrag som
              i praktiken blivit en fälla för många kvinnor, och då främst kvinnor
              som redan har en svag ställning på arbetsmarknaden? Vad är det
              för modernt med att två förskolor på Järvafältet har fått stänga
              på grund av vårdnadsbidraget? Vad är det för modernt med att skattepengar
              används till att hålla barn borta från förskolan? Orden omodern
              och förlegad kvinnosyn har bytts ut mot orden modern familjepolitik
              av Kristdemokraterna 2008. Detta talar sitt tydliga språk när
              det gäller vad ni vill förändra samhället.
            </seg>
            <seg n="81e92337">
              Ofta har jag hört Vänsterpartiet beskyllas för att vara ett bakåtsträvande
              parti. Men, socialministern, sluta hyckla! Sluta använda vårt
              namn när ni pratar om er egen politik och när ni pratar om er
              själva!
            </seg>
          </u>
          <note type="speaker" n="bb584a43">
            Anf. 67 Socialminister GÖRAN HÄGGLUND (kd):
          </note>
          <u who="goran_hagglund_socialminister_w" xml:id="i-abadbfda70420f14-3" n="257425ad">
            <seg n="a8d882ba">
              Herr talman! Jag tror att den här diskussionen är väldigt belysande
              när det gäller människosyn och synen på människors förmåga.
            </seg>
            <seg n="5841c416">
              Marianne Berg säger att Vänsterpartiet också tycker att människor
              ska få bestämma själva. Sedan berövar man dem varje möjlighet
              att bestämma, såvida de inte är beredda att göra enorma ekonomiska
              uppoffringar, om de skulle vilja stanna hemma några månader till,
              eller har en stor förmögenhet eller väldigt höga inkomster så
              att de har möjlighet att göra detta. Det går helt enkelt inte
              ihop.
            </seg>
            <seg n="688c1b85">
              Jag tror att en modern politik innebär att människor kan bestämma
              själva. Jag tror att en gammaldags politik är den som Marianne
              Berg står för och som innebär att politiker talar om för människor
              vad som är bäst för dem, oavsett vad de själva tycker.
            </seg>
            <seg n="4c960010">
              Vad Marianne Berg i praktiken säger är att män och kvinnor som
              har valt vårdnadsbidrag, att ägna mer tid tillsammans med sina
              barn än vad föräldraförsäkringen erbjuder, inte förstår sitt eget
              bästa, men vi vänsterpartister vet bättre än vad ni själva gör.
              Det är ett synsätt som för mig är väldigt svårt att acceptera.
            </seg>
            <seg n="95c2f5a8">
              Här går en tydlig skiljelinje i svensk politik mellan dem som
              bejakar människors förmåga och möjlighet att själva kunna fatta
              viktiga beslut och dem som inte gör det. Och det är få saker som
              är viktigare i människors liv än hur barnen har det under den
              första tiden.
            </seg>
            <seg n="d81d8afa">
              Jag ber Marianne Berg att fundera på den här magiska tidpunkten.
              Varför är allt lysande om man ägnar sig åt barnen fram till den
              390:e dagen för att från dag 391 vara förkastligt i varje avseende?
              Jag har svårt att se det.
            </seg>
            <seg n="a251fa1b">
              Barn, föräldrar och familjer är olika i min värld. Därför måste
              det finnas en verktygslåda med många olika instrument, och det
              är regeringen som erbjuder den politiken.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="a4d054c2">
            14 § Svar på interpellation 2009/10:167 om uttagsskatt på kooperativ
            vindkraft
          </note>
          <note type="speaker" n="866ba0dc">
            Anf. 68 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-25" n="bbe3b19d">
            <seg n="377a796b">
              Herr talman! Per Bolund har frågat mig om jag avser att verka
              för att reglerna om uttagsbeskattning på kooperativ vindkraft
              snarast ändras. Frågan ställs mot bakgrund av ett avgörande från
              Skatterättsnämnden den 4 december förra året. Enligt avgörandet
              ska en kooperativ förening som säljer el till sina medlemmar för
              ett självkostnadspris som understiger marknadsvärdet uttagsbeskattas.
              Det innebär att en försäljning ska behandlas som om den hade skett
              till marknadsvärde.
            </seg>
            <seg n="c2788f63">
              Jag har tidigare debatterat reglerna om uttagsbeskattning med
              Per Bolund. Bakgrunden var då ett ställningstagande från Skatteverket
              i juni 2008. Nu har Skatterättsnämnden kommit till samma slutsats
              som Skatteverket. Något nytt i sak har alltså inte inträffat sedan
              den förra debatten.
            </seg>
            <seg n="a0d303bf">
              Reglerna om uttagsbeskattning är generella och gäller oavsett
              företagsform och verksamhet. Som jag nämnde i den tidigare debatten
              är syftet med reglerna att förhindra att företagen undgår avsedd
              inkomstbeskattning. Det skulle de kunna göra genom att inte redovisa
              vinster i verksamheten och i stället tillföra ägarna avkastningen
              på satsat kapital genom att sälja varor eller tjänster till dem
              för ett pris under marknadsvärdet.
            </seg>
            <seg n="a3d362c7">
              Som jag tidigare har nämnt är kooperativa föreningar och deras
              ägare skattemässigt gynnade eftersom de till skillnad från aktiebolag
              och deras ägare är enkelbeskattade. Om avkastningen varken beskattas
              hos föreningen eller beskattas hos medlemmarna utgår emellertid
              ingen inkomstskatt alls på den.
            </seg>
            <seg n="2c6ee7b6">
              Lagreglerna om uttagsbeskattning är enligt min mening ändamålsenliga.
              Mitt svar till Per Bolund är därför åter att jag, utifrån den
              information som finns tillgänglig, inte avser att verka för några
              förändringar av reglerna om uttagsbeskattning.
            </seg>
          </u>
          <note type="speaker" n="61fb074e">
            Anf. 69 PER BOLUND (mp):
          </note>
          <u who="per_bolund_919075_w" xml:id="i-21cc023184c793a2-0" n="d3748409" next="i-daedafab35ea1796-0">
            <seg n="6c45c26a">
              Herr talman! Jag tackar finansministern för svaret även om jag
              skulle behöva ha en del förklaringar för att försöka förstå hur
              han tänker. Finansministern sade till exempel i svaret att inget
              nytt har hänt sedan vi debatterade frågan senast. Det vill jag
              kraftigt protestera mot. Tittar man på marknadsutvecklingen för
              kooperativ vindkraft är det uppenbart för alla som undersöker
              saken att något dramatiskt har hänt. Anmälningarna för att delta
              i kooperativa vindkraftsprojekt har minskat med från 80 upp till
              95 procent i de olika kooperativa bolagen. Man måste alltså ha
              rejäla skygglappar på sig för att tycka att inget har hänt.
            </seg>
            <seg n="58faf681">
              I svaret sade också finansministern att de kooperativa vindkraftverken
              redan är gynnade. Jag trodde att finansministern och jag var överens
              om att det är marknaden själv som är bäst på att avgöra vad som
              är en lönsam investering, det vill säga vilka branscher som är
              gynnade.
            </seg>
            <seg n="625284b2">
              Man kan gå tillbaka och se att under 2007 och 2008 växte den
              kooperativa vindkraftsmarknaden snabbt. Andelsägd vindkraft stod
              då för ungefär 10 procent av hela den svenska vindkraftsutbyggnaden.
              Det var även långa väntelistor på att få köpa in sig i ett kooperativt
              vindkraftverk eftersom det var så många som var intresserade,
              engagerade och ville delta.
            </seg>
            <seg n="ab17c424">
              Så kom Skatteverkets beslut om att man skulle tillämpa uttagsskatt
              på kooperativ vindkraft, och marknaden tvärdog. Under det ett
              och ett halvt år som har gått sedan dess har som sagt anmälningarna
              för att delta minskat från 80 upp till 95 procent.
            </seg>
            <seg n="dbba795e">
              Om finansministern anser att branschen är gynnad, varför har
              då marknaden en helt annan uppfattning? Vad vet finansministern
              bättre än marknaden om vad som är en gynnad produktionsform? För
              mig låter det märkligt att finansministern anser att branschen
              är så gynnad så att detta inte skulle skada marknaden medan marknaden
              själv uppenbarligen gör en helt annan bedömning. Det vore intressant
              att få finansministerns svar på detta.
            </seg>
            <seg n="eee7af03">
              För två veckor sedan debatterade jag denna fråga med näringsminister
              Maud Olofsson. Hon hade tyvärr i likhet med finansministern inga
              förslag på hur man skulle åtgärda problemet och få i gång en utbyggnad
              av kooperativ vindkraft i Sverige igen. Men hon visade åtminstone
              förståelse för problematiken. Hon sade i sitt svar att kooperativ
              vindkraft har en viktig funktion att fylla. Den skapar större
              acceptans för vindkraft generellt, och den är viktig för att känna
              delaktighet i vindkraftsutbyggnaden i Sverige.
            </seg>
            <seg n="22192d43">
              Det vore också intressant att höra om finansministern kan se
              att det finns ett speciellt värde i att den kooperativa vindkraften
              utvecklas i Sverige, så som man sett i många andra länder. I Danmark
              till exempel finns det uppskattningsvis 150 000 delägare i kooperativa
              vindkraftsprojekt. I Sverige är det bara 20 000, och det kommer
              inte att bli fler med den politik som regeringen för i detta fall.
            </seg>
            <seg n="0b8e72c5">
              Jag vill också belysa att de rödgröna partierna har uppnått enighet
              i denna fråga. Vi har kommit överens om att vi måste få en snabb
              lösning på det problem som förlamar hela den kooperativa vindkraften.
              Det är angeläget att problemet med uttagsskatt på vindkraftskooperativ
              får en snar lösning så att den andelsägda vindkraften åter kan
              ta en aktiv del i den fortsatta utbyggnaden av vindkraft i Sverige.
            </seg>
            <seg n="d568b923">
              Vi kräver gemensamt att regeringen omedelbart tillsätter en utredning
              med uppgift att lösa frågan. En sådan utredning skulle till exempel
              kunna titta på begreppet marknadspris som tillämpas vid uttagsbeskattning
              och på avdraget för vindkraftskooperativ utdelning.
            </seg>
            <seg n="10a0b571">
              Jag skulle gärna vilja höra om finansministern skulle kunna tänka
              sig att ställa sig bakom förslaget att tillsätta en utredning
              om den kooperativa vindkraftens framtid.
            </seg>
          </u>
          <note n="c423f7a6">
            Anf. 70 GUNNAR ANDRÉN (fp):
          </note>
          <u who="per_bolund_919075_w" xml:id="i-daedafab35ea1796-0" n="d3748409" prev="i-21cc023184c793a2-0">
            <seg n="8bfbcbba">
              Herr talman! Jag tackar Per Bolund för att han har ställt interpellationen
              men ännu mer statsrådet för att han har gett ett klart svar på
              frågan. Grundfrågan är om uttagsskatt ska tillämpas i stort sett
              överallt annars men inte på kooperativ vindkraft.
            </seg>
            <seg n="c448c4bb">
              Jag måste ställa frågan till Per Bolund efter snart åtta år i
              skatteutskottet, och den har ställts också där: Önskar Miljöpartiet
              att uttagsskatt ska tillämpas på alla andra områden där den nu
              tillämpas men inte på kooperativ vindkraft?
            </seg>
            <seg n="5dd02fea">
              Det är också intressant mot bakgrund av att Per Bolund säger
              att det har träffats någon form av överenskommelse mellan de rödgröna
              partierna. Vi har inte sett någon sådan, såvitt jag vet. Men på
              en direkt fråga häromdagen från skatteutskottets ordförande Lennart
              Hedquist till partierna i sagda utskott var svaret entydigt från
              Socialdemokraterna och Vänsterpartiet att man anser att uttagsbeskattning
              ska förekomma i Sverige.
            </seg>
            <seg n="9a5db809">
              Jag vill inte uttala mig för Miljöpartiet, utan jag överlåter
              det till Per Bolund. Det är dock intressant för alla andra skattebetalare
              i landet att veta om vi ska införa något som man skulle kunna
              säga är ett gynnande av just denna form men där alla andra som
              har liknande uttagsbeskattning skulle bli orättvist behandlade
              i förhållande till detta.
            </seg>
            <seg n="e0a9e2e6">
              Anser Miljöpartiet att uttagsbeskattning ska förekomma? Om det
              ska förekomma, ska det då finnas något undantag från det?
            </seg>
          </u>
          <note type="speaker" n="b4eeeda8">
            Anf. 71 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-26" n="bbe3b19d">
            <seg n="24731753">
              Herr talman! Till Per Bolund vill jag säga att jag djupt beklagar
              att den här interpellationen har kommit till riksdagen. Jag kan
              bara djupt beklaga att ett så ansvarsfullt och pragmatiskt parti
              som Miljöpartiet hamnar i en så utpräglat skattepopulistisk position.
            </seg>
            <seg n="63c0b57f">
              Enligt mitt förmenande är det en självklarhet att det efter Skatterättsnämndens
              avgörande i frågan inte finns någon oklarhet. Det är inte en rimlig
              position att man totalt ska befria vindkraftskooperation från
              beskattning. Det kan antingen betyda att man har för avsikt att
              helt befria kooperativa föreningar från beskattning för att man
              inte ska tillämpa uttagsbeskattning på dem generellt, att man
              ska göra om uttagsbeskattningsreglerna i allmänhet eller att man
              har för avsikt att införa en särskild skatteregel för kooperativ
              vindkraft. Det går inte att konstruera en sådan princip för ett
              skattesystem att Per Bolunds uppfattning blir rimlig.
            </seg>
            <seg n="8da53c63">
              Om det går så illa i riksdagsvalet som Per Bolund antyder, att
              Miljöpartiet får ansvar för att genomföra detta, kan jag nästan
              garantera att det kommer att vara en mycket plågsam och närmast
              omöjlig arbetsuppgift. Du ska igenom en statsstödsprocess där
              du kommer att ha utomordentligt stora bekymmer. Du ska plåga dig
              igenom en genomgång av varför just den här kooperativa beskattningen
              ska skattebefrias. Du ska specialkonstruera uttagsbeskattningsregler
              som inte är tillämpliga på andra områden.
            </seg>
            <seg n="979e8126">
              Det här är en helt orimlig uppfattning.
            </seg>
            <seg n="89c6cbdd">
              Jag har stor respekt för om man vill bygga ut vindkraften, förstärka
              miljövindkraftsbonus eller förstärka certifikatssystemet, men
              den uppfattning som Miljöpartiet företräder i den här frågan är
              efter Skatterättsnämndens avgörande helt orimlig. Jag är förvånad
              över Miljöpartiet intar den ställningen. Miljöpartiet brukar vara
              ett rimligt, pragmatiskt och balanserat parti.
            </seg>
            <seg n="f21260f2">
              Stöd gärna vindkraften, men det måste ske utifrån någon ordning
              i skattesystemet. Läs Skatterättsnämndens avgörande. Det är alldeles
              uppenbart att det som Per Bolund förordar, nollbeskattning för
              kooperativa vindkraftsföreningar, är en helt orimlig hållning.
              Jag kan bara vädja till Per Bolund att upphöra med kampanjen till
              stöd för ett utpräglat särintresse. Utifrån en klar rättslig grund
              har det grovt vilselett människor. Det har aldrig varit någon
              tvekan om att uttagsbeskattning ska tillämpas på det här området.
            </seg>
            <seg n="ddbd3a13">
              Att branschen och näringen har spritt den uppfattningen är ett
              uttryck för deras bristande ansvarstagande. Jag kan bara beklaga
              att Per Bolund väljer att sluta sig till den gruppen.
            </seg>
          </u>
          <note type="speaker" n="295258c5">
            Anf. 72 PER BOLUND (mp):
          </note>
          <u who="per_bolund_919075_w" xml:id="i-21cc023184c793a2-1" n="d3748409" next="i-daedafab35ea1796-1">
            <seg n="aca23c4f">
              Herr talman! Det är närmast roande att höra vilka brösttoner
              finansministern tar till i den här frågan. Det låter som om det
              skulle vara den mest avgörande skattepolitiska fråga som har funnits
              på regeringens bord.
            </seg>
            <seg n="02a11dbe">
              Jag har nästan aldrig hört finansministern vara så engagerad
              i någon annan fråga. Engagemang är bra, så det ska jag inte klaga
              på. Lite förvånad kan man bli när det handlar om en skatt som
              ger 10 miljoner kronor i skatteintäkter. Det är en ytterst liten
              del av statsbudgeten. Så fruktansvärt viktig kan den väl inte
              vara för Anders Borg att han är beredd att ta till sådana toner
              som vi just hörde.
            </seg>
            <seg n="059eb5f0">
              Jag tackar för att finansministern anser att Miljöpartiet är
              ett balanserat parti. Så har det inte alltid låtit, så det får
              man uppskatta.
            </seg>
            <seg n="41a0eb21">
              När finansministern anklagar oss för utpräglad skattepopulism
              blir jag självklart lite upprörd, speciellt som vi i princip säger
              att vi ska tillbaka till en tolkning av regelverket som gällde
              ända fram till mitten av 2008, det vill säga för ett och ett halvt
              år sedan. Då tog Skatteverket inte ut någon uttagsskatt på kooperativ
              vindkraft. Ingen klagade på det. Ingen höll upprörda anföranden
              i riksdagen om att vi måste ha ett regelverk och ett system som
              behandlar alla lika. Det var det system som gällde; det var den
              tolkning av lagstiftningen som fanns då. Att säga att det var
              utpräglad skattepopulism som styrde det svenska skatteväsendet
              är verkligen att ta i.
            </seg>
            <seg n="52c8baef">
              Finansministern säger att det aldrig har funnits några andra
              möjligheter. Det är inte sant. Det var den tolkning av regelverket
              som Skatteverket gjorde före 2008. Sedan fick man en fråga och
              gjorde en nytolkning.
            </seg>
            <seg n="bab6d204">
              Miljöpartiets fråga är: Ska vi sitta här och stillatigande se
              på när den kooperativa vindkraften försvinner i Sverige? Det är
              ju det som håller på att hända.
            </seg>
            <seg n="cc91823f">
              Det är det ena alternativet, och det som regeringen och finansministern
              med väldig emfas propagerar för. Eller ska vi se hur en bransch
              håller på att slås ut och försöka göra något åt det? Det som vi
              på den rödgröna sidan kämpar för är att vi ska ta tag i problemet
              och göra något åt det.
            </seg>
            <seg n="8ec6b955">
              Inom finansministerns allians finns det vitt skilda uppfattningar
              i den här frågan. Uppenbarligen har också Anders Borg problem
              med utpräglad skattepopulism i sitt eget läger.
            </seg>
            <seg n="30dd1ad1">
              Företrädare för Centerpartiet har högljutt krävt att man måste
              ha åtgärder för att minska utslagningen av den kooperativa vindkraften.
              Även företrädare för Anders Borgs eget parti har sagt att frågan
              måste lösas.
            </seg>
            <seg n="77d12fd2">
              Tråkigt nog har finansministern uppenbarligen inte tagit till
              sig de synpunkterna från sina alliansvänner. Det kan jag bara
              beklaga.
            </seg>
            <seg n="cb0da02a">
              Finansministern anklagar mig för att företräda ett särintresse.
              Särintresse är ett ganska vitt begrepp som kan tolkas som man
              vill.
            </seg>
            <seg n="779e6089">
              Vi kan ta en liknelse. Om till exempel den svenska bilförsäljningen
              under ett år skulle minska med mellan 80 och 95 procent, gissar
              jag att en stor andel riksdagsledamöter från alla partier skulle
              säga att vi måste göra någonting åt problemet och att vi inte
              kan ha det så här.
            </seg>
            <seg n="d39642ac">
              Det skulle kunna gälla skogsbranschen. Om försäljningen av papper
              till exempel sjönk med 8095 procent skulle vi antagligen ha ganska
              högljudda diskussioner om att något måste göras åt situationen.
            </seg>
            <seg n="5a50eebb">
              Nu gäller det den kooperativa vindkraften, som står för en ganska
              liten del av elproduktionen men ändå är en viktig bransch för
              att få acceptans för vindkraft generellt. Då anklagas man för
              att företräda ett särintresse. Jag tycker att Anders Borg ska
              fundera lite över vad ett särintresse är.
            </seg>
            <seg n="8c2674e3">
              Min fråga kvarstår: Står finansministern verkligen fast vid att
              man inte ska göra någonting åt problemet? Ska man bara stå och
              se på hur den kooperativ vindkraften slås ut i Sverige?
            </seg>
          </u>
          <note n="86df3326">
            Anf. 73 GUNNAR ANDRÉN (fp):
          </note>
          <u who="per_bolund_919075_w" xml:id="i-daedafab35ea1796-1" n="d3748409" prev="i-21cc023184c793a2-1">
            <seg n="f557b550">
              Herr talman! Det förekommer olika kampanjer för olika särintressen.
              Enligt mitt förmenande har vi nu sett ett av de värsta exemplen
              på detta, nämligen en grupp som har blivit vilseledd om vilken
              princip som gäller för skattepolitiken.
            </seg>
            <seg n="f04d1dbc">
              Per Bolund och hans parti måste nog ta på sig en betydande del
              av ansvaret för den nedgång som nu är för handen. Nu kommer de
              skattevillkor som ska tillämpas för all annan uttagsbeskattning
              att gälla.
            </seg>
            <seg n="e34359e6">
              Per Bolund var otroligt noggrann med att inte svara på frågan
              om han tycker att uttagsbeskattning ska gälla även för vindkraft.
              Det är den centrala frågan. Om Per Bolund vill fortsätta att vilseleda
              ägare av kooperativa vindkraftverk ska han förstås undvika att
              svara på frågan. Annars måste Per Bolund svara på frågan. Det
              är Per Bolund som vilseleder.
            </seg>
            <seg n="c21dc982">
              Många människor vänder sig till Finansdepartementet och ledamöter
              av skatteutskottet. Vi har inget problem med svaret, men många
              människor är vilseförda.
            </seg>
            <seg n="9809218e">
              Därför tycker jag att Per Bolund är svaret skyldig i riksdagens
              kammare. Tycker Miljöpartiet att uttagsbeskattning ska gälla för
              allt utom kooperativ vindkraftsproduktion? Det är den viktiga
              frågan. Tycker ni det, eller tycker ni inte det? Det måste Per
              Bolund svara på, annars kommer han att fortsätta att vilseleda
              väljarna på den punkten.
            </seg>
          </u>
          <note type="speaker" n="1a69e928">
            Anf. 74 MARIE ENGSTRÖM (v):
          </note>
          <u who="marie_engstrom_990978_w" xml:id="i-9e610ced785b57bd-0" n="90f87e6d">
            <seg n="53ec4b89">
              Herr talman! Jag hade inte tänkt gå upp i den här debatten, men
              eftersom Vänsterpartiet ifrågasattes angående inställningen till
              uttagsbeskattning ska jag klargöra det så att det inte råder något
              tvivel om det.
            </seg>
            <seg n="9cf57b38">
              Vänsterpartiet tycker att uttagsbeskattning så som den ser ut
              i dag ska gälla för vindkraftskooperativ liksom för alla andra
              branscher. Det vill jag slå fast.
            </seg>
            <seg n="9d8167a5">
              Det som vi nu har sagt, som har kallats ett resultat av en kampanj
              från särintressen och så vidare, är att man ska ta tag i och titta
              på denna fråga. Varför har detta problem dykt upp? Vilka bakomliggande
              orsaker finns? En viktig bakomliggande orsak är synen på marknadsprissättningen
              på uttag av el. Är det Nordpools prissättning som ska gälla, eller
              finns det andra underlag? Det har också i denna debatt presenterats
              andra metoder för att ta fram och beräkna priset på el. Ibland
              verkar det som om denna debatt har halkat lite snett.
            </seg>
            <seg n="ff2d6bda">
              Det som jag ser som en viktig del i den överenskommelse som vi
              har gjort är att man tittar på om det finns andra beräkningsgrunder.
              Uttagsbeskattning ska naturligtvis finnas om man får el till ett
              underpris. Men om den beräknas på felaktiga antaganden ska vi
              föra den diskussionen.
            </seg>
            <seg n="be96d188">
              Herr talman! Med detta vill jag bara slå fast Vänsterpartiets
              inställning till uttagsbeskattning.
            </seg>
          </u>
          <note type="speaker" n="16648a5e">
            Anf. 75 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-27" n="bbe3b19d">
            <seg n="c67abc06">
              Herr talman! Jag är ansvarig för att vi har intäkter till välfärd
              och annat i offentlig sektor. Jag är ansvarig för att vi har ett
              effektivt skattesystem som är förenligt med full sysselsättning.
              Då är det naturligtvis självklart att jag reagerar på skattepopulism
              i alla partier, vid alla tillfällen och i alla inriktningar.
            </seg>
            <seg n="6e449564">
              Det är stötande när enskilda grupper försöker skaffa sig fördelar
              på det allmännas bekostnad och dra till sig vinster och ekonomiska
              resurser som det inte finns motiv och rimliga skäl för. Det är
              stötande. Ett tydligt exempel på detta är denna diskussion.
            </seg>
            <seg n="d57e5ffb">
              Det är inte så att Per Bolund reser en fråga om huruvida vi ska
              göra någonting för att stötta vindkraften. Jag är den förste att
              säga att det är bra med vindkraft och att det är bra att vi har
              elcertifikat, CO2-skatt och annat. Det är inte det som frågan
              gäller.
            </seg>
            <seg n="79e19791">
              I sin interpellation anger Per Bolund att vi ska ifrågasätta
              Skatterättsnämndens beslut, alltså att vi ska ifrågasätta en juridisk
              instans prövning av alldeles självklart och uppenbart tillämpliga
              regler. Det är en väldigt märklig utgångspunkt för en debatt i
              Sveriges riksdag.
            </seg>
            <seg n="876a46b8">
              Vidare är frågan om jag vill ändra reglerna kring uttagsbeskattningen
              på kooperativ vindkraft. Då har vi två komponenter i den. Jag
              kan bara vädja till de andra delarna av den rödgröna alliansen
              att ta till sig detta. Är det meningen att vi ska skattebefria
              hela den kooperativa sektorn och att den ska nollbeskattas? Enligt
              min uppfattning är det en helt orimlig ståndpunkt. Vi kan inte
              ha en sektor i Sverige som är nollbeskattad när vi har ett skattetryck
              på nära nog 50 procent.
            </seg>
            <seg n="da6ac6f1">
              Är det meningen att uttagsbeskattningsreglerna ska ändras? Nej,
              det kan ingen av oss på fullt allvar mena. Tar man ut varor eller
              förmåner ur ett bolag ska det naturligtvis utgå skatt på dem.
              Allt annat vore orimligt. Det skulle undergräva samhällsmoralen
              i ett samhälle om man tillät detta.
            </seg>
            <seg n="6ef7bb2d">
              Är det då meningen att vi ska ha en särskild regel för uttagsbeskattning
              på kooperativ vindkraft i strid med gällande rätt och i strid
              med vad vi har för praxis på andra områden?
            </seg>
            <seg n="d6123571">
              Jag kan bara vädja till Per Bolund att ompröva sin uppfattning.
            </seg>
            <seg n="248c6385">
              Skälet till att detta inte kommer att genomföras med mindre än
              alldeles oerhörda krumbukter är att det måste genom en statsstödsprocess,
              att det måste genom en översyn av uttagsbeskattning och att det
              måste genom en översyn av beskattning av kooperationer i allmänhet.
            </seg>
            <seg n="bde9a149">
              Vi måste hålla isär två olika debatter. En debatt gäller om vi
              är intresserade av att minska CO2-utsläppen. Är vi intresserade
              av att skapa förutsättningar för mer vindkraft? Där vill jag inte
              ifrågasätta Per Bolunds ärliga intentioner. En annan debatt gäller
              hur vi ska göra med uttagsbeskattningen på kooperativ vindkraft.
            </seg>
            <seg n="69de4406">
              Man kan naturligtvis, som Marie Engström framhåller, titta på
              hur man ska värdera prissättning vid uttagsbeskattning. Men det
              måste rimligen och i grunden göras av de ansvariga myndigheterna,
              inte av Sveriges riksdag. Rättstillämpning och tillämpning av
              skatterättslig lagstiftning ligger inte på Sveriges riksdag. Det
              måste göras av Skatteverket och Skatterättsnämnden. Det är de
              som har ansvaret för att göra detta. Ska reglerna för detta ändras
              måste de naturligtvis ändras generellt. Vi kan inte ha särskilda
              marknadsprissättningsvärderingsregler för kooperativ vindkraft.
            </seg>
            <seg n="d5aa4f59">
              Med förlov sagt kan jag bara vädja till Per Bolund att lägga
              ned denna position och i stället hitta på ett annat sätt att ge
              pengar till kooperativ vindkraft om det är detta som han nu avser.
            </seg>
            <seg n="9d40b041">
              Jag skulle föredra att vi i sådana fall stöder alternativ energiproduktion
              generellt med gröna certifikat så att vi inte snedvrider samhällsekonomin.
            </seg>
            <seg n="8cd598b1">
              Per Bolund får ursäkta om han tycker att jag blir engagerad och
              upprörd. Men jag har mycket svårt för skattepopulism. Detta är
              ett av de mest utpräglade exemplen på skattepopulism som jag har
              stött på.
            </seg>
          </u>
          <note type="speaker" n="feff6e98">
            Anf. 76 PER BOLUND (mp):
          </note>
          <u who="per_bolund_919075_w" xml:id="i-4fab6034ac2a81cc-0" n="d3748409">
            <seg n="2568abac">
              Herr talman! Jag klagar verkligen inte på att finansministern
              är engagerad. Jag kunde önska att han var mer engagerad i att
              se till att den kooperativa vindkraften har en framtid också.
              Men så långt har han tyvärr inte gått i sitt engagemang än så
              länge.
            </seg>
            <seg n="01abd6fd">
              Eftersom det nu har kommit fram en hel del missuppfattningar
              både från finansministern och från andra debattörer ska jag säga
              att Miljöpartiet aldrig har ifrågasatt att uttagsskatt ska förekomma
              i det svenska skattesystemet. Vi har inte heller krävt att det
              måste vara ett undantag just för den kooperativa vindkraften.
              Det som vi däremot ser är att vi måste göra någonting åt den situation
              som har uppstått här i verkligheten.
            </seg>
            <seg n="111aa1fa">
              Om jag får be finansministern att lyfta näsan ur de ekonomiska
              kalkylerna och titta på vad som händer i verkligheten är det uppenbart
              att det ändå är ett enormt tapp för denna bransch som jag och
              många med mig anser är en viktig bransch.
            </seg>
            <seg n="c81f3821">
              Näringsministern sade för två veckor sedan i en debatt att det
              är en viktig bransch som vi måste se hur man kan stödja.
            </seg>
            <seg n="26297487">
              Då är frågan: Ska man göra någonting, eller ska man inte göra
              någonting? Finansministern har uppenbarligen uppfattningen att
              vi inte ska göra någonting, och jag kan bara beklaga det.
            </seg>
            <seg n="7bc8c5b4">
              Jag deltog, tillsammans med finansministern, i en debatt tisdagen
              den 21 april förra året. På en direkt fråga från mig sade finansministern
              att det är alldeles självklart att vi mycket noga ska följa frågeställningen.
              Om vi vill ha ett starkt tredje förnybart ben i energiförsörjningen
              måste vi noggrant följa utvecklingen för att säkra att detta ben
              också kommer till stånd.
            </seg>
            <seg n="ef128c4f">
              Jag hoppas att finansministern inte ifrågasätter utvecklingen.
              Det är väl ändå så att finansministern ser att den kooperativa
              vindkraften, som har stått för 10 procent av utbyggnaden, håller
              på att slås ut helt och hållet? Då är frågan: Tänker finansministern
              stillatigande stå och se på hur detta sker, eller tänker han göra
              någonting åt det?
            </seg>
            <seg n="18d43f30">
              När vi ändå har finansministern i närheten vill jag passa på
              att ge honom ett underlag där man tittar just på bedömningen av
              marknadspriserna som Skatteverket anser är de rimliga och om det
              verkligen är det som är en rimlig bedömning av marknadspriset
              på kooperativ vindkraft.
            </seg>
            <seg n="2b808696">
              Jag ber finansministern att läsa igenom detta material och bilda
              sig en egen uppfattning. Men det vore bra om han åtminstone satte
              sig in i det material som rör kooperativ vindkraft.
            </seg>
          </u>
          <note type="speaker" n="da3c9038">
            Anf. 77 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-28" n="bbe3b19d">
            <seg n="39732392">
              Herr talman! Per Bolund reser här frågor om uttagsbeskattning.
              I hans interpellation framgår för det första att han starkt ifrågasätter
              Skatterättsnämndens besked. Det är i sig anmärkningsvärt att vi
              från riksdagens sida ska börja ifrågasätta rättsliga instansers
              prövningar av gällande rätt. För det andra säger han att det i
              stället krävs politiska beslut om ändrade regler för uttagsbeskattning.
              Det blir rätt naturligt att jag tror att det är det som Per Bolund
              avser. Det står i interpellationen att det i stället krävs politiska
              beslut om ändrade regler för uttagsbeskattning. Det är svårt att
              värja sig från intrycket att Per Bolund förordar förändrade regler
              för uttagsbeskattning.
            </seg>
            <seg n="27cf8ccb">
              Låt mig ta detta från grunden igen. Om man driver ett företag,
              tjänar pengar och gör vinst utgår bolagsskatt. Betalar man ut
              dessa pengar utgår dessutom skatt hos ägaren av bolaget. Det är
              det som vi kallar för dubbelbeskattning. Jag kommer från ett parti
              som kan tycka att dubbelbeskattningen är ineffektiv eller bör
              förändras därför att vi på lång sikt ska förstärka företagsklimatet.
              Det är en fullt legitim och rimlig uppfattning. Nu har vi dubbelbeskattning
              i Sverige.
            </seg>
            <seg n="4867fdbf">
              Då säger Per Bolund att kooperativa föreningar, som inte har
              dubbelbeskattning utan redan har skattebefrielse, ska ha ytterligare
              en skattebefrielse. Det blir i så fall nollskatt på det området,
              och det är en helt orimlig hållning. Man kan inte säga att man
              för en smal liten sektor ska införa nollbeskattning. Det är en
              helt absurd och orimlig hållning.
            </seg>
            <seg n="2f83685f">
              Jag kan därför bara igen vädja till Per Bolund att återgå till
              det som är den rimliga diskussionen: Hur skapar vi rimliga förutsättningar
              för vindkraft i Sverige? Det är en bra och viktig diskussion som
              jag gärna deltar i. Men lägg ned diskussionen om uttagsbeskattningen
              på kooperativ vindkraft! Diskutera möjligen hur man i allmänhet
              vill stödja kooperativ vindkraft. Det är en annan och rimlig frågeställning.
              Men jag kan näst intill lova Per Bolund att det inte kommer att
              gå snabbt att genomföra en nollskatt på kooperativ vindkraft om
              olyckan skulle vara framme och det blev en miljöpartistisk regering
              efter valet.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="4d358977">
            15 § Svar på interpellation 2009/10:181 om tonnageskatten
          </note>
          <note type="speaker" n="ab790534">
            Anf. 78 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-29" n="bbe3b19d">
            <seg n="a3889b97">
              Fru talman! Lars Johansson har frågat mig om jag avser att verka
              för ett införande av tonnageskatt samt när i tid det, enligt min
              bedömning, är möjligt att införa en tonnageskatt.
            </seg>
            <seg n="17600968">
              Jag har tidigare redogjort för min inställning vid flera interpellationsdebatter
              i riksdagen, senast den 3 september 2009 i svar på Lars Johanssons
              interpellation 2008/09:589. Jag har då framfört att det är angeläget
              att det råder likvärdiga konkurrensvillkor mellan den svenska
              handelsflottan och andra handelsflottor. Men jag har också påtalat
              att sjöfartsnäringen redan i dag är en skattemässigt gynnad bransch.
              Rederinäringen erhåller ett omfattande sjöfartsstöd som innebär
              att branschen får tillbaka både inkomstskatt och socialavgifter
              trots att de ombordanställda tjänar in pension och andra sociala
              förmåner i Sverige. Avskrivningsreglerna har dessutom gjort att
              branschen har byggt upp stora latenta skatteskulder genom överavskrivningar
              på fartyg. Ska vi ha ett system med tonnageskatt måste en rad
              utestående frågor ses över. Den samlade effekten av sjöfartsstödet
              och de skattevillkor som gäller för sjöfarten får inte heller
              innebära att andra branscher missgynnas.
            </seg>
            <seg n="6634af8e">
              Jag kan därför fortfarande inte lämna något besked om när ett
              förslag om tonnageskatt kan komma att läggas fram.
            </seg>
          </u>
          <note type="speaker" n="7d2f2cff">
            Anf. 79 LARS JOHANSSON (s):
          </note>
          <u who="lars_johansson_7bf969_w" xml:id="i-5112a62f6d745eb3-0" n="0e4d914e">
            <seg n="3fc92ae4">
              Fru talman! Det finns frågor som går i repris. Det är inte så
              konstigt att tonnageskatten går i repris, Anders Borg. Frågan
              har behandlats i riksdagen vid ett antal tillfällen. En enig riksdag
              har begärt att regeringen ska lägga fram ett förslag till riksdagen
              om tonnageskatt. Skatteutskottet har vid ett flertal tillfällen
              följt upp frågan och påtalat att riksdagen lämnat ett tillkännagivande
              till regeringen. Ändå har finansministern vägrat att lämna ett
              förslag om tonnageskatt.
            </seg>
            <seg n="f0654c1f">
              Det intressanta, och skälet till att jag ånyo väckt en interpellation
              i ämnet, är att statsrådet Åsa Torstensson i Göteborgs-Posten
              den 13 januari talar om att hon gärna ser att det införs en tonnageskatt.
              Hon delar åsikten att det är viktigt att en tonnageskatt införs
              i Sverige. Tillsammans med andra riksdagsledamöter har infrastrukturministern
              framfört samma åsikt.
            </seg>
            <seg n="f5402c94">
              Jag kan också notera att Åsa Torstensson i riksdagen den 2 februari
              sade så här: Svensk sjöfart blöder. Den ekonomiska krisen har
              slagit mycket hårt mot sjöfarten, och redan i dag har ett antal
              svenska fartyg flaggats ut och fler är på gång. Detta är ett mycket
              allvarligt hot inte bara mot svenska arbetstillfällen ombord utan
              mot hela den svenska maritima näringen och därtill kopplade näringar.
            </seg>
            <seg n="3b855cec">
              Bakgrunden till min interpellation är alltså att regeringen såvitt
              jag kan förstå är oenig på den här punkten. Då är frågan självklart
              varför finansministern inte kommer med något förslag om tonnageskatt.
              Vi kan inte ha en situation där riksdagen har fattat ett beslut
              och uppdragit åt regeringen att komma med ett förslag om tonnageskatt
              och regeringen avstår! Detta håller på att bli en konstitutionell
              fråga. När nu till och med delar av regeringen har samma uppfattning
              som en enig riksdag är frågan återigen: Varför kommer det inte
              ett förslag till riksdagen om en tonnageskatt?
            </seg>
            <seg n="48a314a2">
              Det finns många argument för detta. Jag ska inte gå igenom alla
              just nu, men jag ska återkomma till dem senare. Jag kan dock bara
              notera att sedan vi hade den senaste interpellationsdebatten om
              tonnageskatten för ett halvår sedan har utflaggningen av svenska
              fartyg fortsatt. Under 2009 beräknas ca 30 fartyg ha flaggats
              ut från Sverige. Skälet som hela tiden anförs är att man i övriga
              Europa har tonnageskatt. Det är bara Sverige som sjöfartsnation
              i Europa som inte har tonnageskatt. Därför flaggar man ut till
              andra länder som har tonnageskatt. Man vill ha likvärdiga konkurrensvillkor.
              Det är det som är grundfrågan. Varför är det så svårt att inse
              att det är helt avgörande för den svenska handelsflottan att ha
              likvärdiga konkurrensvillkor, i synnerhet som handelsflottan har
              så stor betydelse för Sverige, både för svensk export och för
              svensk sysselsättning?
            </seg>
          </u>
          <note type="speaker" n="a0b6e11f">
            Anf. 80 MARIE ENGSTRÖM (v):
          </note>
          <u who="marie_engstrom_990978_w" xml:id="i-9e610ced785b57bd-1" n="90f87e6d">
            <seg n="214c9092">
              Fru talman! Jag har inte deltagit i någon av alla dessa tidigare
              interpellationsdebatter om tonnageskatten men väl i debatter i
              skatteutskottet. När den första motionen om tonnageskatt skrevs
              i riksdagen 2003 var vår dåvarande representant i trafikutskottet
              med och skrev under den. Det var en sexpartimotion, som så småningom
              mynnade ut i att man tillsatte en utredning om tonnageskatten.
            </seg>
            <seg n="7cd7814b">
              Det finns jättemånga argument för varför vi ska gå vidare med
              den här frågan. Flera har påtalats här, bland annat att svensk
              sjöfartsnäring nu har en konkurrensnackdel. Detta är en näringspolitisk
              fråga i allra högsta grad. I och för sig kan det vara så som Anders
              Borg säger och skriver, att denna näring redan är skattemässigt
              gynnad, men icke desto mindre är det många andra länder som redan
              har anslutit sig till systemet med tonnageskatt.
            </seg>
            <seg n="0a6bd6e8">
              Det är mycket möjligt att det fortfarande finns problem kvar
              att lösa. Vi har bland annat frågan om hur man ska hantera den
              latenta skatteskulden. Vad jag förstår hanterar utredningen den
              på det sättet att denna skatteskuld skulle kunna lösas upp utan
              att det får skattemässiga konsekvenser. Det bör man titta på,
              tycker jag, inte minst därför att det måste finnas incitament
              för att göra återinvesteringar i sina bolag. Det är en fråga som
              det kan vara viktigt att titta på.
            </seg>
            <seg n="6ee88ad4">
              Sedan kan man se det i ett bredare näringspolitiskt perspektiv.
              Här är näringen och de fackliga organisationerna överens om att
              man till varje pris vill förhindra den utflaggning som sker i
              dag. Precis som Lars Johansson sade finns det också en i princip
              enig riksdag i den här frågan.
            </seg>
            <seg n="2f5e1ce2">
              Jag noterar att Anders Borg i svaret säger att det inte går att
              ge något besked om när ett förslag ska komma. Ska vi tolka det
              som att det kommer ett förslag och att vi bara inte vet vid vilken
              tidpunkt det kommer?
            </seg>
            <seg n="64311592">
              Sedan noterar jag en sak till, och det gäller de statsfinansiella
              effekterna. Utredningen skriver i alla fall att sett över en konjunkturcykel
              skulle en tonnageskatt vara statsfinansiellt neutral.
            </seg>
          </u>
          <note type="speaker" n="044a7a36">
            Anf. 81 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-30" n="bbe3b19d">
            <seg n="cbe36708">
              Fru talman! Skatter är viktiga frågor, centrala och avgörande.
              Vi vill ha en relativt omfattande välfärdsstat i Sverige, och
              ska man ha det måste man ha skatteintäkter. Jag företräder en
              regering som vill ha låga skatter, så låga som möjligt, på de
              områden där de gör skada för samhällsekonomin. Det handlar också
              om samhällsmoral: Alla sektorer i samhället ska vara med och bidra
              till vårt gemensamma bästa, annars undergräver vi samhällsmoralen.
            </seg>
            <seg n="4e0c3d4d">
              Låt oss då ta tonnageskatten och diskutera den. För sjöfartsnäringen
              gäller nu att flottan fortsätter att växa, att läget ljusnar och
              att kurvorna pekar uppåt om man får tro Svensk Sjöfarts-Tidnings
              beskrivning av läget just nu. Tittar man på statistiken ser man
              samma bild: Antalet fartyg i Sverige har gradvis ökat, från 2006
              då det var 568 till 2009, som vår senaste statistik gäller, då
              det var 594. Nybyggnationsprogrammen är alltjämt omfattande.
            </seg>
            <seg n="4924ccc5">
              Låt oss sedan ta frågan om sjöfartsstöden. Jag har tidigare i
              diskussionen använt beskattningen av en sjöman respektive en industriarbetare
              som exempel. En normal industriarbetare bidrar med skatteintäkter
              på 10 624 kronor i månaden. En normal anställd inom sjöfartsnäringen
              bidrar med 0 kronor. Det sammanhänger med att vi inte har arbetsgivaravgift
              och inkomstskatt på sjömän. 10 624 kronor i relation till 0 kronor
              ger mig intrycket att det är en relativt gynnad näring vi talar
              om.
            </seg>
            <seg n="5350023c">
              Går vi vidare jag har fått ny statistik som vi har tagit fram
              ur databasen Frida och tittar på hur det står till med bolagsskatten
              kan vi konstatera att näringen under det senaste år vi har siffror
              för, 2007, betalade en bolagsskatt på 89 miljoner kronor på en
              omsättning på 37 miljarder. Det är alltså inte en direkt tung
              skattebelastning.
            </seg>
            <seg n="f1ef1f51">
              Som andel av nettoomsättningen utgör bolagsskatten 0,0023 procent.
              Det är faktiskt den bransch som har lägst andel av alla. Tittar
              vi på de ackumulerade överavskrivningarna utgör de 26 procent
              av nettoomsättningen i branschen. Det finns några till, el och
              mineral, som ligger i närheten, men annars står man närmast i
              särklass.
            </seg>
            <seg n="4291bc7c">
              Tittar vi på överskotten som andel av omsättningen är de nästan
              de lägsta. Tittar vi på skattesatsen i förhållande till balansen
              är det den lägsta vi kan hitta. Vi kan notera att det finns branscher
              som betalar nära nog 25 procent. Det här är en bransch som, om
              man tittar på bolagsskatten som balans till omsättningen, betalar
              0,0017. Vi talar om en bransch som betalar utomordentligt lite
              skatt, arbetsgivaravgift, bolagsskatt och inkomstskatt. Det är
              möjligt att det är ett rimligt förhållningssätt och att vi behöver
              ha så låg beskattning på sjöfart. Det är så det förhåller sig.
            </seg>
            <seg n="11c06064">
              Vilka svårigheter och problem finns då med tonnageskatten? Till
              att börja med har vi detta att om vi i dag går på utredningsförslaget
              och upphäver överavskrivningarna, om vi ger bort dem, får vi utflaggning.
              Det som håller kvar bolagen i Sverige är naturligtvis överavskrivningarna.
              För att rulla den här latenta skatteskulden framför sig måste
              man investera i fartyg i Sverige. Flaggar man ut dem upphäver
              man skatteskulden.
            </seg>
            <seg n="9cc2325a">
              Vidare har vi ett problem med att vi höjer den administrativa
              bördan i skattesystemet om vi går på utredningsförslaget, och
              därtill är det långt ifrån statsfinansiellt neutralt. Finansdepartementet
              reserverade sig redan i utredningen på den punkten och har tydliggjort
              att man inte delar bedömningen att detta är statsfinansiellt neutralt.
            </seg>
            <seg n="9bab0bda">
              Enligt min uppfattning är det ett rätt avgörande bekymmer att
              vi talar om en näring som inte betalar inkomstskatt och arbetsgivaravgift
              och mycket lite bolagskatt. Vi talar om en utredning som presenterade
              ett förslag som innebär stigande administrativ börda, en inte
              obetydlig statsfinansiell press och därtill kan leda till ökad
              utflaggning av fartyg. Därför har vi lite bekymmer i den här frågan.
            </seg>
          </u>
          <note type="speaker" n="2728252f">
            Anf. 82 LARS JOHANSSON (s):
          </note>
          <u who="lars_johansson_7bf969_w" xml:id="i-5112a62f6d745eb3-1" n="0e4d914e">
            <seg n="608f0e1e">
              Fru talman! Herr finansminister! Utflaggningen har ökat. Jag
              noterar att det var 354 fartyg som utflaggades föregående år de
              betalar ju ingen skatt och det ökar ännu mer. Om man är rädd om
              skatteintäkterna måste man försöka ha ett skattesystem som innebär
              att denna näring känner att den vill vara hemma i Sverige och
              att den känner att den har likvärdiga konkurrensvillkor. Det är
              märkligt att vi som enda land i Europa inte ska ha tonnageskatt.
              Hur förklarar finansministern att övriga sjöfartsnationer i Europa
              har tonnageskatt och lever med den? Varför ska inte Sverige kunna
              ha en tonnageskatt?
            </seg>
            <seg n="c476c562">
              Det är intressant att notera att regeringen tidigare har sagt
              att man ska komma med ett förslag om tonnageskatt, men ingenting
              har hänt ännu. Nu glider ni mer och mer. Eftersom jag har sett
              den senaste förteckningen över de propositioner som riksdagen
              ska få under våren utgår jag ifrån att det inte finns något förslag
              om en tonnageskatt. Under hela denna mandatperiod har ni inte
              gjort någonting alls i riktning mot en tonnageskatt.
            </seg>
            <seg n="90eb092a">
              Det är också intressant att notera att i skatteutskottet och
              bland de borgerliga ledamöterna i riksdagen påstås det att det
              pågår ett skyndsamt arbete i Regeringskansliet. Av det interpellationssvar
              jag får i dag kan jag utläsa att ingenting nytt har hänt. Det
              pågår över huvud taget inget arbete med att försöka införa en
              tonnageskatt. Därmed lämnar man den här näringen åt sitt öde.
              Det är mycket allvarligt.
            </seg>
            <seg n="0402b2c9">
              Det är väldigt många människor som är sysselsatta inom sjöfartsnäringen
              i Sverige. Enligt en rapport från Handelshögskolan i Jönköping
              är 25 000 jobb i Göteborgsregionen direkt eller indirekt kopplade
              till sjöfarten. Totalt sysselsätter det svenska sjöfartsklustret
              i Sverige 200 000 personer. Det är en mycket stor näring när man
              ser till vad den har för betydelse i sin helhet.
            </seg>
            <seg n="ea186c2a">
              Att då påstå att vi inte kan införa en tonnageskatt, som man
              har i de övriga europeiska länderna, är ytterst märkligt. Det
              har inget att göra med att vi ska se till att människor betalar
              skatt. Den debatten tycker jag är ganska ointressant i sammanhanget.
              Det vet Anders Borg. Han vet att Socialdemokraterna är mycket
              angelägna om att vi ska bibehålla ett rättvist skattesystem i
              Sverige och att man ska betala skatt till vår välfärd.
            </seg>
            <seg n="b5c5b98f">
              Här handlar det om en teknisk skattefråga. Jag tycker att det
              är på tiden att Anders Borg inser att den har en mycket stor betydelse
              för en stor näring. Det är därför som vi är så envetna.
            </seg>
            <seg n="864ad54c">
              Det är uppenbarligen så att Anders Borg inte har med sig sin
              regering i dess helhet. Han har inte heller med sig de borgerliga
              partierna i riksdagen, utan de har en annan uppfattning. Eller
              också är det så att ni har två uppfattningar om detta, och ni
              använder dem där ni tycker att de passar bäst. Det tycker jag
              är oerhört beklagligt. Jag utgår ifrån att när man diskuterar
              skattepolitik ska man kunna ha en uppfattning som man sedan står
              för. Före valet 2006 var det väldigt många av ministrarna i den
              nuvarande regeringen som ansåg att man skulle ha en tonnageskatt.
            </seg>
            <seg n="9ed447e3">
              Det har hänt någonting på vägen, och det är oerhört beklagligt.
              Som göteborgare är jag oerhört angelägen om att denna näring utvecklas,
              men den har inte bara betydelse för Göteborgsregionen, utan den
              har betydelse för hela Sverige. Jag tycker att det är lite grann
              av en skam att vi inte kan införa en tonnageskatt när man kan
              ha det i alla andra sjöfartsnationer i Europa.
            </seg>
          </u>
          <note type="speaker" n="f2b8df8b">
            Anf. 83 MARIE ENGSTRÖM (v):
          </note>
          <u who="marie_engstrom_990978_w" xml:id="i-9e610ced785b57bd-2" n="90f87e6d">
            <seg n="209f88c2">
              Fru talman! Det finns risk att man upprepar samma sak en gång
              till, men frågan kvarstår. Varför kan inte vi när alla andra kan?
              Den frågan skulle vi vilja ha svar på. Kommer det över huvud taget
              något i tonnageskattefrågan eller är frågan helt död? Det kan
              inte vara alldeles oviktigt för regeringen att allianspartierna
              här i riksdagen tycker att vi ska göra någonting och har tyckt
              så ganska länge.
            </seg>
            <seg n="6f6155da">
              Anders Borg hade en genomgång av vad som undergräver samhällsmoralen
              eller inte. Jag tolkar det så att om vi ytterligare skulle gynna
              den här näringen undergräver vi samhällsmoralen. Men det finns
              en massa andra områden där Anders Borg gladeligen sänker skatter,
              till exempel för höginkomsttagare. Vi har fört de debatterna tidigare.
              Där rullar miljarderna. Men när vi här av enbart näringspolitiska
              skäl tar upp en fråga om tonnageskatt, och vi tror att även problematiken
              om den latenta skatteskulden skulle kunna lösas på ett bra sätt,
              tar man till brösttoner. Då handlar det om att undergräva samhällsmoralen.
              Jag förstår inte riktigt vad det handlar om.
            </seg>
            <seg n="37587839">
              Det handlar om att lösa upp den latenta skatteskulden och skatta
              av någonting och inte bara betrakta den som någonting som ska
              få våra rederier att inte flagga ut. Anders Borg och regeringen
              måste väl ändå ha haft en tanke på hur man ska kunna lösa detta
              i stället för att bara säga att det inte går och att det är det
              enda som gäller. Det skulle jag gärna vilja ha ett lite mer utförligt
              svar på.
            </seg>
          </u>
          <note type="speaker" n="f19e7b0b">
            Anf. 84 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-31" n="bbe3b19d">
            <seg n="d34ddf35">
              Fru talman! Det är svårt att föra den här debatten utan att ta
              upp perspektivet hur det ser ut i dag. En industriarbetare betalar
              10 624 och en anställd i sjöfarten 0 kronor. Man betalar ingen
              inkomstskatt och inga arbetsgivaravgifter. Såvitt jag kan bedöma
              har sjömän, och det bör de naturligtvis ha, tillgång till svensk
              sjukvård, äldreomsorg, barnomsorg och allt det som vi erbjuder
              våra medborgare.
            </seg>
            <seg n="b50d03eb">
              Vi kan titta på bolagsskatten. För 2007 är den inbetalda bolagsskatten
              89 miljoner kronor för en näring som omsätter 37 miljarder kronor.
            </seg>
            <seg n="da4a6663">
              När det gäller omsättning och inbetalda bolagskatter går det
              helt enkelt inte att hitta någon näring jämförbar med sjöfartsnäringen.
              Vad beror det på? Det är här skon klämmer. Vi har i Sverige ett
              mycket generöst system för överavskrivning när det gäller kapitalintensiv
              industri. Det är mycket bra. Det är därför exempelvis gruvindustrin
              och fordonsindustrin inte betalar några stora belopp i bolagsskatt.
              Det är helt rimligt och enligt reglerna eftersom vi vill kunna
              ha en kapitalintensiv industri så att svenska industriarbetare
              och svenska industriägare kan upprätthålla en verksamhet som skapar
              jobb och välfärd. Problemet i detta sammanhang är att det nu kombineras
              med reglerna för arbetsgivaravgifter och inkomstskatt, vilket
              gör att den samlade skattebelastningen blir utomordentligt låg.
            </seg>
            <seg n="39a413d8">
              Låt oss vara lite raka här. Om vi ska lösa frågan om överavskrivningar,
              de 9,9 miljarderna som vi har i överavskrivningar, utan att de
              så att säga försvinner ur statskassan, då tror jag att intresset
              för tonnageskatten sjunker som en sten till havets botten. Jag
              skulle tro att själva intresset för att få ut tonnageskatten är
              starkt förknippat med att de 9,9 miljarderna i upparbetade överavskrivningar
              ska försvinna. Det är naturligtvis inte okomplicerat att göra
              detta, för om vi gör det på fel sätt har vi därmed skapat en utomordentligt
              snabb grund för utflaggning av svenska fartyg, och det tror jag
              ingen av oss vill.
            </seg>
            <seg n="ae40b2a9">
              Det var anledningen till att Bosse Ringholm i sin klokskap konstaterade
              i ett interpellationssvar att tonnageskatten skulle komma att
              strida mot principerna bakom vårt skattesystem. Det är den analys
              Finansdepartementet har gjort, och det beror på sammansättningen
              överavskrivningar kontra tonnageskatten.
            </seg>
            <seg n="e56ed750">
              Att det skulle finnas en enkel lösning på detta har jag med förlov
              sagt inte sett. Jag skulle naturligtvis gärna ta del av en enkel
              lösning på den naturliga motsättningen mellan överavskrivningssystemen,
              som är relativt unika i Europa och som vi bör ha kvar i Sverige
              eftersom det är en unik förutsättning för att hantera vår tunga
              kapitalintensiva industri. Det har gjort att jag till exempel
              inte har velat driva på frågorna om en gemensam företagsbeskattningsbas.
              I övriga Europa har man nämligen ett helt annat system för avskrivningar
              som förmodligen skulle ställa till inte obetydliga bekymmer för
              vår tunga basindustri.
            </seg>
            <seg n="7f22a3af">
              Jag vill alltså ha kvar överavskrivningssystemen, och jag vill
              samtidigt givetvis hjälpa till att underlätta för sjöfarten. Där
              delar jag Lars Johanssons och Marie Engströms inställning. Jag
              har dock inte sett något vettigt förslag till lösning av denna
              problematik. Dessutom tror jag att om vi gör det, om vi på allvar
              löser ut dem så att de 9,9 miljarder vi har i ackumulerade överavskrivningar
              inte försvinner ur statskassan, då sjunker nog också intresset
              för tonnageskatten som en sten.
            </seg>
          </u>
          <note type="speaker" n="bef33d62">
            Anf. 85 LARS JOHANSSON (s):
          </note>
          <u who="lars_johansson_7bf969_w" xml:id="i-5112a62f6d745eb3-2" n="0e4d914e">
            <seg n="c086ba20">
              Fru talman! Det är just den latenta skatteskulden frågan handlar
              om. Antagligen måste man hitta ett sätt att successivt lösa den
              frågan för att komma vidare. Vi har sagt att vi inte är beredda
              att efterskänka den latenta skatteskulden, inte på något vis,
              men vi tycker att frågan måste ses i anslutning till att man är
              beredd att införa en tonnageskatt.
            </seg>
            <seg n="cd0e1ee7">
              Ingenting händer på detta område. Den utredning som var klar
              sommaren 2006 beskrev dessa frågeställningar. Man borde ha jobbat
              vidare med dem och kommit med förslag till hur vi ska kunna gå
              vidare. Det kommer dock inga förslag. Det kommer enbart nej, vi
              gör ingenting, det är så besvärligt, vi vill inte jobba med den
              här frågan.
            </seg>
            <seg n="f3262df4">
              Jag tycker att det är märkligt, för i grunden handlar det om
              en skatt, en fast beskattning, som framför allt ersätter reavinstbeskattningen.
              Det har stor betydelse i synnerhet för de mindre rederierna för
              att de inte ska syssla med skatteplanering och liknande. I stället
              ska de ha en fast och tydlig beskattning.
            </seg>
            <seg n="323e763a">
              Jag har fortfarande inte fått svar på min fråga. Övriga länder
              i Europa kan ha detta medan vi i Sverige inte kan det. Kommissionen
              har dessutom uppmanat länderna i Europa att ha så likvärdiga skattevillkor
              som möjligt, alltså likvärdiga konkurrensvillkor för sjöfartsnäringen
              i Europa. Den angrips hela tiden av andra länder. Det finns även
              andra frågeställningar som behöver tas med i diskussionen.
            </seg>
            <seg n="7ea2979c">
              Den europeiska sjöfarten utsätts för andra länders fartyg som
              är sämre när det gäller miljöhänsyn, arbetsvillkor för de anställda
              med mera. Det är viktigt att se dessa frågor samlat. Vi har i
              Sverige haft möjlighet att bygga upp en handelsflotta med rimliga
              arbetsvillkor för de anställda. Man tar stora miljöhänsyn med
              dubbla bottnar och liknande. Det är viktigt att vi kan behålla
              den utvecklingen i Sverige. Det är därför avgörande att vi kan
              lösa frågan.
            </seg>
          </u>
          <note type="speaker" n="64f6791b">
            Anf. 86 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-32" n="bbe3b19d">
            <seg n="b487ec74">
              Fru talman! Sjöfarten är en central och avgörande bransch för
              en handelsnation som Sverige. Särskilt viktig är den för Västsverige
              och Göteborg och för dem som arbetar i näringen. Det är vi helt
              överens om. Vi eftersträvar självfallet så bra villkor som möjligt
              för denna bransch, precis som för andra branscher. Om detta är
              regeringen helt enig. Vi är naturligtvis eniga om det interpellationssvar
              som jag har givit i dag. Interpellationssvaren samordnas inom
              hela regeringen, och därmed ger jag ett svar från regeringen i
              denna fråga.
            </seg>
            <seg n="f5cb690e">
              När det gäller Europa vill jag påpeka att en avgörande skillnad
              är att vi har de relativt generösa möjligheterna till avskrivningar
              vid stora kapitalinvesteringar och överavskrivningar mot vinst.
              Det innebär att frågeställningen inte är obetydligt komplicerad.
              Om vi å ena sidan inte löser ut de ackumulerade överavskrivningarna
              har vi en stor belastning på statskassan. Om vi å andra sidan
              gör det på ett sådant sätt att vi inte har kvar möjligheten till
              framtida överavskrivningar har vi därmed öppnat för en utflaggning
              av svenska fartyg. Det är kombinationen av avskrivningsregler
              och de ackumulerade avskrivningarna som gör det förhållandevis
              gynnsamt att återinvestera i svenskflaggade fartyg.
            </seg>
            <seg n="1beabd5d">
              Till detta kommer problemet med administrativ börda, potentiella
              statsfinansiella effekter och risken för utflaggning, som jag
              pekade på. Sammantaget innebär det att frågan är komplicerad,
              och det besked vi kan lämna är det som jag gav i mitt första inlägg,
              nämligen att frågan bereds vidare och sedan får vi återkomma när
              vi kan föra den framåt. Det enklaste sättet vore att på något
              sätt hitta en lösning på det problem som jag förstår att Lars
              Johansson och jag är överens om föreligger. Till dags dato har
              jag, tyvärr, inte sett en sådan lösning.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="4a29a495">
            16 § Svar på interpellation 2009/10:196 om svenskt bistånd till
            det isländska folket
          </note>
          <note type="speaker" n="238f2bcc">
            Anf. 87 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-33" n="bbe3b19d">
            <seg n="a42af26b">
              Fru talman! Ulla Andersson har frågat mig om jag avser att bistå
              det isländska folket och underlätta en omförhandling av Icesave-avtalet,
              om jag avser att villkora Sveriges utbetalningar beroende på om
              Icesave-avtalet antas samt om folkomröstningsresultatet kommer
              att påverka mitt agerande.
            </seg>
            <seg n="4dd68c26">
              Jag delar frågeställarens oro över att det isländska folket har
              blivit hårt prövat i finanskrisens spår. Sverige stöder Island
              och dess regering i deras ansträngningar för ekonomisk återhämtning
              genom att tillsammans med övriga nordiska grannländer bistå med
              lån på totalt 1 775 miljoner euro till Island, där Sverige står
              för 495 miljoner euro. Utlåningen sker inom ramen för Internationella
              valutafondens, IMF:s, stabiliseringsprogram och utbetalning sker
              i takt med att IMF:s styrelse godkänner översyner av programmet.
              Sverige deltar också aktivt i det internationella arbetet för
              att förstärka tillsynen över finansmarknaderna.
            </seg>
            <seg n="20c75d69">
              Efterlevnad av EG:s insättningsgarantidirektiv är obligatoriskt
              för alla EES-länder inklusive Island.
            </seg>
            <seg n="381ff4d8">
              De nordiska långivarna har som ett generellt villkor för långivningen
              att Island fortsätter att leva upp till sina internationella åtaganden,
              inklusive vad som gäller enligt insättningsgarantidirektivet.
              Jag vill uppmärksamma interpellanten på att riksdagens finansutskott
              har bedömt att detta är ett rimligt krav. Jag välkomnar den isländska
              regeringens ambitioner på detta område.
            </seg>
            <seg n="ce752baf">
              Vad gäller villkoren i det så kallade Icesave-avtalet är detta
              i första hand en fråga för låntagaren Island och långivarna Nederländerna
              och Storbritannien. Jag hoppas att en lösning på Icesavefrågan
              kan nås som är acceptabel för alla parter. Därigenom skulle förtroendet
              för Island på de internationella marknaderna stärkas och landets
              ekonomiska återhämtning stödjas.
            </seg>
            <seg n="494b7270">
              Jag vill inte spekulera om folkomröstningen. Vi kommer att fortsätta
              att följa och bedöma utvecklingen.
            </seg>
            <seg n="72e6f298">
              Avslutningsvis vill jag konstatera att Sverige ser positivt på
              att inleda förhandlingar med Island om medlemskap i EU under våren.
            </seg>
          </u>
          <note type="speaker" n="6a3e1b27">
            Anf. 88 ULLA ANDERSSON (v):
          </note>
          <u who="ulla_andersson_27c35e_w" xml:id="i-f30a607b221ff1d8-0" n="46fcb17d">
            <seg n="6702a37f">
              Fru talman! Jag tackar statsrådet. Först och främst vill jag
              instämma i att det är mycket bra att Sverige lånar ut pengar till
              ett Island som sitter i en väldigt svår sits. Den isländska regeringen
              kläms mellan den vrede som det isländska folket med all rätt både
              känner och uttrycker och de internationella förbindelser som sätts
              på prov, även deras internationella trovärdighet.
            </seg>
            <seg n="68ba19d7">
              Island har drabbats väldigt hårt av finanskrisen. Island var
              en av de mest reglerade finansmarknaderna fram till de avregleringar
              man gjorde under 90-talet. Man lämnade då ett stort ansvar till
              finansmarknadens aktörer och började bygga en ny ekonomi, som
              inte längre enbart skulle bygga på fiske och energi, utan också
              på en finansmarknad. Så länge allt gick bra kom det inte några
              större protester från vare sig Storbritannien eller Holland, trots
              att de egentligen kanske skulle ha ifrågasatt de erbjudanden som
              sparfonden från Icesave gav.
            </seg>
            <seg n="b3191ea8">
              Det ansvar som finansmarknaden brast i är det nog många politiker
              som nu bittert erfar att de aldrig skulle ha givit. I dag sitter
              Island med en statsskuld på 120 000 per invånare. Om man jämför
              det med svenska mått kan man säga att det är 1 000 miljarder i
              ökad statsskuld. Icesave-avtalet motsvarar ungefär halva Islands
              bnp. Den ränta som nu ifrågasätts och diskuteras väldigt mycket
              motsvarar halva sjukvårdsbudgeten på Island. Det är en ränta på
              5 ½ procent.
            </seg>
            <seg n="49be05f0">
              Island har som sagt drabbats väldigt hårt. Det är nu många som
              lämnar landet. Det är många som har förlorat sina jobb. Jag läste
              i ett mejl häromdagen att Reykjavik är som en spökby under veckorna.
              Det isländska folket har mobiliserat sig, först genom en kastrullrevolution,
              där man krävde nyval och fick ett sådant; den borgerliga regeringen
              fick avgå och den rödgröna tillträdde. Nu har man återigen mobiliserat
              sig och fått igenom en folkomröstning. En fjärdedel av Islands
              befolkning står bakom det kravet.
            </seg>
            <seg n="ae9960be">
              Icesave-avtalet har pressats fram av framför allt Storbritannien,
              men också av Spanien, som har hotat med att försvåra EU-medlemskapsansökan.
              Jag menar verkligen att den processen kan ifrågasättas. Storbritannien
              har använt en terroristlagstiftning för att frysa Islands tillgångar
              och tvinga fram försäljningar som i en mycket svår situation troligtvis
              har gett mindre betalt tillbaka och på så vis också försvårat
              Islands process. Det pågår nu en juridisk process i Storbritannien
              mot det sätt lagstiftningen har använts på. På Island pågår också
              självklart rättsprocesser. 2530 personer har delgivits misstanke
              om brott, och ytterligare 15 utreds.
            </seg>
            <seg n="cb0371e7">
              Det är självklart tvivelaktigt både moraliskt och filosofiskt
              om ett folk ska tvingas bli skyldigt att betala, var och en, för
              något som några få har gjort och delgivits brottsmisstanke om.
              Men nu har man undertecknat en internationell förbindelse. Det
              avtal som har framförhandlats är dock som synes väldigt svårt
              att få stöd för hos det isländska folket. Nu kunde jag läsa i
              dag på morgonen att det har rört på sig. Jag undrar om finansministern
              har några nyheter i den frågan. Det skulle vara roligt att ta
              del av sådana. Jag har förstått att man troligtvis har lyckats
              få bort räntan, att man har en förhandlare från USA och att man
              ställer krav på Island att även oppositionen ska vara med på avtalet
              för att man ska kunna få till stånd en förändring. Men finansministern
              kanske har lite bättre information än jag har.
            </seg>
          </u>
          <note type="speaker" n="f8ddbcbd">
            Anf. 89 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-34" n="bbe3b19d">
            <seg n="c954e71a">
              Fru talman! Man ska naturligtvis vara utomordentligt försiktig
              med att recensera grannländernas regeringars agerande. Men om
              jag nu ändå skulle göra ett undantag från den regeln skulle jag
              säga att den nuvarande regeringen när det gäller finanspolitiken,
              hanteringen av bankerna och förhandlingarna kring Icesave-avtalet
              har agerat med ett mycket stort ansvarstagande. Det är min bestämda
              bild att både statsministern och finansministern har gjort sitt
              yttersta för att reda ut den utomordentligt besvärliga situation
              som man har hamnat i.
            </seg>
            <seg n="fa1904fd">
              Icke desto mindre är ansvaret i den här frågan väldigt tydligt.
              Vi har ett insättningsgarantidirektiv. Så sent som alldeles strax
              före krisen valde man från Islands sida att bekräfta att man står
              bakom detta insättningsgarantidirektiv. Det är också gällande,
              givet att man är en del av den ekonomiska zonen.
            </seg>
            <seg n="aa7e1399">
              Länder måste leva upp till sina internationella förpliktelser.
              Man kan inte komma ifrån att man har ansvar för sitt banksystem
              när banksystemet går över gränserna. Varje ansvarsfull nation
              måste leva upp till detta.
            </seg>
            <seg n="8c3c209b">
              En del av det ansvarsfulla agerandet från den nuvarande regeringen
              är att man har förhandlat fram ett Icesave-avtal tillsammans med
              Storbritannien och Holland. Men presidenten, som såvitt jag kan
              bedöma har agerat utifrån olika överväganden, har valt att blockera
              den uppgörelse som den isländska regeringen valde att anta.
            </seg>
            <seg n="39e3d046">
              Jag vill inte spekulera om vilka eventuella samtal och processer
              som pågår. Utifrån min utgångspunkt är det naturligtvis av betydande
              värde om islänningarna brett över partigränserna och tillsammans
              med holländare och engelsmän kan hitta ytterligare steg framåt
              som gör att situationen hanteras på ett sätt som är förenligt
              med att vi ser en återhämtning på Island och att man samtidigt
              lever upp till sina internationella förpliktelser.
            </seg>
            <seg n="902ab3b2">
              Det är självklart att Sverige ska vara solidariskt med Island.
              Det har varit utgångspunkten för hela vårt agerande. Det är lika
              självklart som att Island ska leva upp till sina internationella
              förpliktelser. Man kan beklaga när länder har fört en ansvarslös
              ekonomisk politik och försatt sig i stora bekymmer. Men det är
              tyvärr så att vägen ur sådana bekymmer är att man vidtar åtgärder,
              tar ansvar, samlar ihop sig och gör det som krävs. Där har nu
              islänningarna tagit viktiga steg på vägen. Kan vi hjälpa dem på
              vägen kommer vi självklart att göra det.
            </seg>
            <seg n="26108088">
              Det är inte så att Sverige och de andra nordiska länderna agerar
              ensamma, utan vi agerar tillsammans. Vi har haft en samsyn på
              den avgörande punkten att vi ska agera utifrån att Island ska
              stödjas och att de ska uppfylla sina internationella åtaganden.
              Vi är gubevars normalt sett anhängare av ordningen att även stater
              är underställda lagar och regler, ordning och reda. Man kan bara
              känna djupt för det isländska folket som har drabbats av en spekulationsekonomi
              som har gått över styr och av en regering och en centralbank nu
              talar jag om de tidigare som inte förmådde hantera situationen
              på ett sätt som var förenligt med samhällsekonomisk stabilitet.
              Det är naturligtvis glädjande att den nuvarande regeringen visar
              ett stort ansvarstagande. Vi kan ha en förhoppning om att diskussionerna
              som nu pågår på Island kan leda fram till något som underlättar
              situationen.
            </seg>
          </u>
          <note type="speaker" n="f57d5830">
            Anf. 90 ULLA ANDERSSON (v):
          </note>
          <u who="ulla_andersson_27c35e_w" xml:id="i-f30a607b221ff1d8-1" n="46fcb17d">
            <seg n="e75d2378">
              Fru talman! Det har varit mycket tydligt att den isländska regeringen
              tänker ta sitt ansvar och följa de internationella överenskommelserna.
              Det är man mycket tydlig med. Det man egentligen vill ha hjälp
              med är att förhandla om avtalet, som har väckt sådan ilska hos
              det isländska folket. Jag tror att också finansministern anser
              att en ränta på 5 ½ procent är lite väl saftig i det här fallet
              och egentligen på intet sätt hjälper Island till återhämtning
              utan snarare hjälper till att stjälpa islänningarna, även om jag
              tror att de kommer att reda ut detta.
            </seg>
            <seg n="c4a3df18">
              Finansministern tog inte alls upp det, men jag menar att Storbritanniens
              agerande i det här fallet måste ifrågasättas. Den lagstiftning
              man har använt kan inte sägas vara juridisk för detta område.
              Det är en terroristlagstiftning. Man har pressat fram försäljningar
              av isländsk egendom till priser som man, såvitt jag kan förstå,
              hade kunnat få bättre längre fram. Man har tvingat fram förändringar
              för att få fram likviditet i ett läge där det var väldigt svårt
              över huvud taget över hela världen på finansmarknaden. Därför
              skulle det kännas lite bättre om finansministern kunde problematisera
              kring detta. Det känns lite märkligt att vi så ensidigt ställer
              oss bakom Storbritannien, som jag tycker att finansministern gör.
              Man har fryst utbetalningarna till Island, vilket i sin tur självklart
              försvagar valutan ytterligare och försvårar islänningarnas situation.
            </seg>
            <seg n="fd12ce16">
              Jag hade hoppats på att Sverige oavsett hur avtalet kommer att
              utformas och se ut skulle ha varit tydligt med att vi tänker betala
              ut de här pengarna för vår del. Det har Norge gjort. Även till
              exempel Polen och Färöarna har tidigare inte ens ställt krav på
              att avtalet ska hållas utan menar på att det isländska folket
              och den isländska regeringen måste handha de här avtalen på det
              sätt de finner bäst.
            </seg>
            <seg n="550c9cfc">
              Jag skulle gärna vilja höra lite mer om hur finansministern ser
              på Storbritanniens agerande. Jag menar att det inte precis har
              underlättat situationen. Man har dessutom hotat att man ska motarbeta
              Islands EU-medlemskap. Det har även Spanien som nu har ordförandeklubban
              gjort. Sådana processer stöder inte Island och det isländska folket
              i det här läget.
            </seg>
            <seg n="f7f2f8d0">
              Till sist tycker jag återigen att Sverige skulle kunna ha en
              väldigt aktiv och konstruktiv roll och försöka driva fram processen.
              Jag skulle gärna vilja höra de senaste nyheterna från förhandlingarna
              om finansministern på något sätt kan säga något om vad som pågår.
            </seg>
            <seg n="5c9ea2ad">
              Jag vet att det inte är offentligt ännu på Island, i varje fall
              enligt vad jag har förstått. Det kan vara lite svårt, men ryktena
              går.
            </seg>
          </u>
          <note type="speaker" n="abb10575">
            Anf. 91 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-35" n="bbe3b19d">
            <seg n="aa6e277d">
              Fru talman! Ulla Andersson har på ett väldigt tydligt sätt belyst
              varför jag inte kan ge mig in i den diskussionen oavsett vilken
              information jag har i situationen som den nu är.
            </seg>
            <seg n="b1ac476a">
              Sverige har varit väldigt pådrivande i hanteringen av Island.
              Vi har för de nordiska ländernas räkning haft ansvaret för att
              förhandla fram IMF-avtal och annat för att få ordning på detta.
              Vi är ordförande i den nordisk-baltiska kretsen och har haft det
              uppdraget från de nordiska länderna.
            </seg>
            <seg n="aa445827">
              Det är inte heller så som Ulla Andersson antyder att det skulle
              finnas olika hållning mellan de nordiska länderna. Vi har förhandlat
              fram gemensamma skriftliga kommentarer där Sverige, Norge, Danmark
              och Finland har på kommatecknet samma uppfattning. Eftersom jag
              själv har fört en del av de samtalen kan jag försäkra om att så
              är fallet.
            </seg>
            <seg n="3eb0eda8">
              Vi ska komma ihåg att Icesave-avtalet förhandlades fram av den
              nuvarande isländska regeringen. Alla de villkor som låg i det
              godtog man och ansåg vara rimliga. Det var den bedömning man gjorde
              i Storbritannien, i Nederländerna och på Island. Därefter kommer
              presidenten in och agerar.
            </seg>
            <seg n="fbaded9b">
              Den isländska regeringen valde vid det tillfället att beklaga
              presidentens beslut att lägga in veto mot detta beslut. Jag delar
              till fullo den isländska regeringens hållning och kan bara beklaga
              att presidenten valde att agera på det sättet. Det har försenat
              återhämtningen på Island, ställt till internationell oreda och
              inte gynnat den internationella trovärdigheten.
            </seg>
            <seg n="e29fa87c">
              När man värderar ländernas agerande i detta tror jag att man
              ska vara medveten om att det finns en hel del bekymmer att fundera
              på när man ska lägga ut skuldbördan. Har man stått upp för det
              ansvar man har enligt internationella konventioner? Har man givit
              korrekta och fullständiga svar om sitt agerande när frågor har
              ställts? Har man under den här processen följt de avtal och villkor
              man själv har satt sitt namn under?
            </seg>
            <seg n="8c5e83fc">
              Eftersom jag själv var djupt involverad i processen under de
              avgörande dagarna när detta skedde får jag också erkänna att mitt
              förtroende för den dåvarande isländska regeringen och den dåvarande
              isländska centralbanksledningen är mycket begränsat. Jag tror
              att det är en uppfattning som många i det internationella samfundet
              delar med mig. Jag tror att det också påverkade hur andra agerade.
            </seg>
            <seg n="d8654a9b">
              Alistair Darling, finansminister i Storbritannien, för att ta
              ett exempel på en av de berörda parterna som jag vid upprepade
              tillfällen talat med detta om, är verkligen inte en orimlig person.
              Det är en mycket ansvarsfull politiker med stor känsla av solidaritet
              också för Island. Men man hamnade i en situation där man agerade
              på ett sätt som åtminstone jag som svensk i efterhand kan beklaga.
            </seg>
            <seg n="cd9958ac">
              Jag tror att vi ska vara lite försiktiga när vi ska fördela skuldbördan
              mellan olika regeringar. I mitt fall är det inte så att vi kan
              avskriva den tidigare isländska regeringens skuld för hur man
              agerade under detta förlopp. Nu har man på Island en regering
              som försöker lösa situationen. Man försöker att samla ihop en
              bred enighet kring detta utifrån en ambition att hitta en väg
              framåt. Allt vi kan göra är att stödja en sådan process så gott
              vi kan.
            </seg>
          </u>
          <note type="speaker" n="0dae31ab">
            Anf. 92 ULLA ANDERSSON (v):
          </note>
          <u who="ulla_andersson_27c35e_w" xml:id="i-f30a607b221ff1d8-2" n="46fcb17d">
            <seg n="86cd3f84">
              Fru talman! Jag tror att det är många som ifrågasätter den förra
              isländska regeringen och dess agerande. Det var väl också därför
              som det så småningom blev ett nyval. Man var mycket besviken,
              och det har förekommit mycket konstigheter. Det tror jag att vi
              är många som instämmer i.
            </seg>
            <seg n="05b6b712">
              Det som känns märkligt är att det avtal som man under hård press
              fick skriva under inte hade rimliga villkor. Utifrån finansministerns
              skrivning kan jag tänka lite hur det har gått till. Det var också
              utifrån en juridisk process som var väldigt svår på Island.
            </seg>
            <seg n="fe09f033">
              Man känner som islänning: Här ska jag stå och betala. Vi får
              sämre sjukvård, skola och alltihop. Vi förlorar jobben och kontorsytor
              står tomma för att några få aktörer på finansmarknaden inte har
              tagit sitt ansvar. Det gjorde inte heller den dåvarande isländska
              regeringen.
            </seg>
            <seg n="00153f11">
              Inte heller Storbritannien och Holland har väl agerat på något
              sätt och ifrågasatt bankernas agerande i deras länder. Man kan
              tycka att någon varningsklocka skulle ha ringt när man såg hur
              bankerna arbetade och vilka erbjudanden de hade.
            </seg>
            <seg n="19a8e9a8">
              En annan fråga som jag vill lyfta upp är att IMF som organisation
              har ställt väldiga krav på avregleringar. Nu kommer man efteråt
              och vill ställa till rätta. Det finns en hel del att diskutera
              kring det.
            </seg>
            <seg n="0b1b1728">
              Jag hoppas att omförhandlingen av Icesave-avtalet ska göra att
              man får igenom detta också på Island, att det isländska folket
              kan börja en process för återhämtning tillsammans och att det
              ska gå vägen.
            </seg>
            <seg n="c6301b1e">
              De har en tuff tid framför sig. Men jag hoppas att processen
              nu åtminstone kan påbörjas och att det vid folkomröstningen ska
              finnas ett nytt framförhandlat avtal att ställa sig bakom.
            </seg>
          </u>
          <note type="speaker" n="6fd64431">
            Anf. 93 Finansminister ANDERS BORG (m):
          </note>
          <u who="anders_borg_finansminister_w" xml:id="i-617f11a849eeeaa5-36" n="bbe3b19d">
            <seg n="af2a6c34">
              Fru talman! Jag kan helt instämma med det som Ulla Andersson
              säger och helt dela hennes ambitioner på det här området. Vi skulle
              naturligtvis i grund och botten önska att situationen löses på
              ett sådant sätt att Island återkommer till världssamfundet som
              en väl fungerande ekonomi. Det är allas vår ambition. Jag har
              inte så väldigt mycket mer att tillägga än att jag vill tacka
              för interpellationen och den intressanta diskussion vi har haft.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="311c594c">
            17 § Svar på interpellation 2009/10:210 om kvinnor i bolagsstyrelser
          </note>
          <note type="speaker" n="48d81bf5">
            Anf. 94 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-37" n="22dc8bfb">
            <seg n="00110673">
              Fru talman! Monica Green har frågat näringsministern vad statsrådet
              avser att göra för att påskynda införande av kvinnlig kompetens
              i bolagsstyrelser samt om statsrådet kan tänka sig lagstiftning
              för att få in fler kvinnor i bolagsstyrelser.
            </seg>
            <seg n="8323b876">
              Interpellationen har överlämnats till mig.
            </seg>
            <seg n="5b7e0a55">
              Regeringen delar åsikten att det är ett stort problem att kvinnors
              kompetens inte bättre tas till vara inom näringslivets ledningsgrupper
              och bolagsstyrelser. Kvinnor och män ska ha samma möjligheter
              till professionell utveckling. Regeringen anser att det är angeläget
              att andelen kvinnor på chefspositioner och i styrelser ökas i
              såväl statligt ägda bolag och myndigheter som privata företag.
              Förutom att vara ett värde i sig bidrar jämställdhet till ekonomisk
              tillväxt genom att kvinnors såväl som mäns kompetens och skaparkraft
              tillvaratas och främjas.
            </seg>
            <seg n="2a646c79">
              Därför har regeringen tagit en rad initiativ på detta område.
              Sedan 2007 har regeringen satsat 100 miljoner kronor per år för
              att stärka kvinnors företagande. Regeringen lanserade 2009 ett
              nationellt styrelseprogram för kvinnor. Programmet syftar till
              att synliggöra och uppmärksamma kompetenta kvinnor som kan sitta
              i bolagsstyrelser. Det ska även sprida goda exempel och skapa
              en debatt om vikten av att ha fler kvinnor på styrelseposter utifrån
              ett tillväxtperspektiv.
            </seg>
            <seg n="f26eb16b">
              I de statliga bolagen har vi nu nått en jämn könsfördelning i
              styrelserna, och det är ett målmedvetet arbete som ligger bakom
              denna utveckling. I dag är 48 procent av samtliga ledamöter i
              de helägda bolagen kvinnor och 52 procent män. Under den här mandatperioden
              har vi ökat andelen kvinnor som styrelseordförande från 23 procent
              till 35 procent. Motsvarande andel kvinnor i börsbolagen är 19
              procent för ledamöter respektive 4 procent för ordförande.
            </seg>
            <seg n="e593779d">
              Ett annat initiativ är regeringens satsning på kvinnors karriärutveckling
              i staten. Under det svenska ordförandeskapet i EU lyfte vi särskilt
              fram frågan om jämställdhet och tillväxt.
            </seg>
            <seg n="e4a71696">
              Det är regeringens bedömning att ett samlat arbete på många områden
              bidrar till att skapa långsiktig och hållbar förändring. Det tydliggörs
              exempelvis i den strategi för jämställdhet på arbetsmarknaden
              och i näringslivet som regeringen presenterade förra året där
              drygt 60 olika åtgärder redovisas. Så länge som kvinnor är mer
              sjukskrivna än män, tar avsevärt större ansvar för hem och familj
              och inte får utdelning i lönekuvertet utifrån sin utbildning och
              ansträngning i samma utsträckning som män kommer det också att
              påverka andelen kvinnor på högre positioner.
            </seg>
            <seg n="c0b23ad3">
              Sammantaget pågår för närvarande en mängd samverkande insatser
              som regeringen anser skapar bättre förutsättningar för att få
              in fler kvinnor i ledningsgrupper och i bolagsstyrelser.
            </seg>
            <seg n="a0708132">
              Regeringen anser inte att en lagstadgad kvotering av kvinnor
              och män till bolagsstyrelser är en lämplig metod för att förbättra
              jämställdheten i näringslivet. Bolagsstyrelsens sammansättning
              är en fråga för valberedning och ägare. De bör ta sitt ansvar
              i att beakta såväl kvinnors som mäns kompetens.
            </seg>
          </u>
          <note type="speaker" n="d43b4d9f">
            Anf. 95 MONICA GREEN (s):
          </note>
          <u who="monica_green_f61c2d_w" xml:id="i-81357a24ecddda8c-0" n="b0eb0fee">
            <seg n="369a480d">
              Fru talman! Jag tackar för svaret. Det var förstås väntat att
              Nyamko Sabuni skulle säga att vi politiker inte ska lägga oss
              i, att alla får klara sig själva och att vi inte ska bry oss eftersom
              det är fult att förtroendevalda lägger sig i utvecklingen. Det
              visste vi redan.
            </seg>
            <seg n="b05c0353">
              Vi visste också att Nyamko Sabuni, som ju inte är feminist, inte
              vill skynda på utvecklingen i näringslivet i alla fall inte lagstiftningsvägen
              eftersom hon inte tycker att hon har med det att göra.
            </seg>
            <seg n="430c5ebe">
              Men vad som är nytt den senaste tiden är att det finns andra
              politiska partier i den borgerliga regeringen som har svängt och
              som nu visar sitt missnöje med att det har hänt så lite på jämställdhetsfronten
              under den tid som Nyamko Sabuni har varit jämställdhetsminister.
              Nu uttalar Moderaterna tydligt att könsmaktsordningen består trots
              de ansträngningar som har gjorts. De säger också tydligt att politikerna
              måste göra mer för att förbättra jämställdheten. Det säger Hillevi
              Engström som är jämställdhetspolitisk talesperson och numera också
              Per Schlingmann. Även om det är som Nyamko Sabuni säger att det
              är ett spel för gallerierna när det gäller honom och även när
              det gäller Reinfeldt så säger de det i alla fall. De tycker att
              vi måste göra mer. Men Nyamko Sabuni är inte av den uppfattningen.
            </seg>
            <seg n="b48b8cca">
              Vi har en tydlig spricka i regeringen när det gäller huruvida
              vi ska se till att kvinnor får möjlighet att använda den kompetens
              som de har och att de kan bidra till att näringslivet utvecklas
              på ett bättre sätt än det gör i dag.
            </seg>
            <seg n="c65a1ad7">
              Om Lehman Brothers hade varit Lehman Sisters hade detta inte
              hänt, fick vi höra här i kammaren nyligen. Man menar alltså att
              kvinnor tar ett större ekonomiskt ansvar för sina bolag än vad
              männen har visat sig göra i krisen.
            </seg>
            <seg n="01faf535">
              Vi vet att Norge har lyckats bra. Man gick från 7 till 40 procent.
              Det som rönte missnöje och där man menade att politiker inte skulle
              lägga sig i uppfattas nu som en självklarhet i Norge. Det uppfattas
              som att det är klart att även denna kompetens ska tas till vara.
              Vi ska inte stänga ute kvinnor.
            </seg>
            <seg n="682ed347">
              Nyamko Sabunis svar är detsamma: Det sköter de själva. Vi lägger
              oss inte i. Men vi vet ju hur det är. Om man åtminstone erkänner
              att det finns en könsmaktsordning där kvinnor är underordnade
              männen vet vi att män ser män och att män utser sig själva. De
              har kvoterat sig själva in i bolagsstyrelserna. Därför har vi
              inte fått de mest kompetenta personerna. Vi har på det sättet
              inte heller gjort det möjligt för kvinnorna, som många gånger
              är mer kompetenta än männen. Vi vet att de har högre betyg och
              så vidare. Men de har nått glastaket därför att de inte passar
              in i det manssamhälle som vi lever i.
            </seg>
            <seg n="192f7c29">
              Här skulle politiken kunna göra skillnad. Här skulle vi kunna
              fronta och säga: Vi ska ta samma steg som Norge. Vi ska visa att
              vi vill ha in den kvinnliga kompetensen även i de privata företagen!
              Men det vill inte Nyamko Sabuni, för hon tycker att det är fult
              när politiker lägger sig i. Det är precis samma sak som vi tidigare
              hörde när vi skulle varva listor i politiken. Det var också fult
              i början, men nu anses det som självklart att man ska ha lika
              många män som kvinnor på sina listor åtminstone i de flesta partier.
              Så är det i regeringen också. Även Nyamko Sabuni är inkvoterad
              i regeringen. Vi måste inse att det är ett bra verktyg när det
              gäller att se till att använda den kompetens vi har.
            </seg>
          </u>
          <note type="speaker" n="591edd1a">
            Anf. 96 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-38" n="22dc8bfb">
            <seg n="93746f78">
              Fru talman! Det ojämställda näringslivet är ett stort problem
              inte bara för näringslivet utan för samhället i stort. Det är
              ett så pass stort och allvarligt problem att politiker måste hantera
              det på ett allvarligt sätt.
            </seg>
            <seg n="c2a483df">
              Jag vet inte varför Monica Green tolkar mina ambitioner att förbättra
              näringslivet på de områden där vi som politiker har ett ansvar
              som ett sätt att inte vilja göra någonting. När man rekryterar
              till styrelser måste man förstå att någonstans ifrån kommer dessa
              kvinnor. De måste ha fått en erfarenhet någonstans ifrån. För
              många kvinnor i dag menar jag att orättvisorna uppstår långt tidigare
              än i bolagsstyrelserna.
            </seg>
            <seg n="7df7546f">
              Det vi ser i bolagsstyrelserna har sina orsaker långt, långt
              innan det eventuellt är möjligt för de kvinnor som i dag finns
              som kan sitta i bolagsstyrelser att göra det. Det ena handlar
              om utbildningssystemet. Har kvinnor rätt typ av utbildningar?
              Vi vet i dag att många kvinnor, över 40 procent, har just den
              typ av utbildningar som behövs för uppdrag i styrelser. Det har
              inte åstadkommits genom att Monica Green och Socialdemokraterna
              har kvoterat kvinnor in till dessa utbildningar. Kvinnor har gjort
              dessa medvetna val, och det har blivit bra.
            </seg>
            <seg n="a19fe9fc">
              Det andra handlar om chefspositioner. Vi måste se till att fler
              kvinnor kan bli chefer och får bli chefer. Vi vet att det förekommer
              orättvisa rekryteringar. Sedan handlar det om att bli rekryterad
              till bolagsledningar. Också där förekommer orättvisa rekryteringar.
            </seg>
            <seg n="8f5753df">
              Jag har inte hört Monica Green och Socialdemokraterna tala om
              vad de vill göra för att minska dessa orättvisor. Om vi löser
              de orättvisorna kan vi också lösa problemen med bolagsstyrelser.
              I stället intar socialdemokraterna en ståndpunkt om att införa
              kvotering till bolagsstyrelser för syns skull att dölja problem
              i det ojämställda näringslivet genom att kvotera till bolagsstyrelser.
              I den debatt jag i går deltog i var den norska kulturministern
              med. Visst hejar hon på sitt eget land och tycker att vi ska ta
              över systemet. Men tror ni att det norska näringslivet ser så
              speciellt mycket bättre ut än det svenska utöver de 70 kvinnor
              som sitter i bolagsstyrelserna?
            </seg>
            <seg n="3d4cb545">
              Jag menar att det finns mycket mer som måste göras och som ska
              göras. Vi ska ta vårt ansvar, men det är lika viktigt att näringslivet
              tar sitt ansvar.
            </seg>
            <seg n="7d0b8fd7">
              Det finns ett antal värden att värna i vårt fantastiska land.
              Ett handlar om äganderätten och respekten för den. Ett annat handlar
              om rätten för den enskilde att göra egna val. Ett tredje handlar
              om jämställdhet. Jag tror inte att lösningen är att om det ena
              värdet ska utvecklas måste det ske på bekostnad av ett annat.
              Jag tror inte på det, utan det här är en process och ett förändringsarbete.
              Vi ska vara ihärdiga. Vi ska vidta åtgärder. Vi har vidtagit åtgärder,
              men vi måste fortsätta vår kamp, och det finns fortfarande mer
              att göra.
            </seg>
            <seg n="2d8d666a">
              Det är inte en lösning att lagstifta om kvotering till bolagsstyrelser.
              Vi har visat att det går att uppnå jämn könsfördelning utan lagstiftning.
              Vi har lyckats med våra egna statliga bolag. Vi har lyckats i
              våra egna partier. Det finns mer man kan göra. Hur ser det ut
              i de kommunala bolagen? Vill Monica Green lagstifta mot det kommunala
              självstyret för att se till att åstadkomma jämställda bolagsstyrelser
              i kommunerna? Eller vill Monica Green lagstifta för att se till
              att åstadkomma jämställda styrelser inom fackrörelsen? Vi måste
              sopa framför vår egen dörr innan vi börjar prata om att inskränka
              äganderätten för andra människor, som har tagit sig tid, satsat
              sina pengar och riskerat allt för att bygga upp dessa företag.
            </seg>
            <seg n="9366b08f">
              Självfallet ska vi se till att kvinnor kommer in i bolagsstyrelser.
              Men det gör vi inte via lagstiftning utan det gör vi via dialog
              och genom att ta ansvar för det som vi politiker kan ta ansvar
              för. Vi ska se till att både män och kvinnor har möjlighet att
              utvecklas på sina arbetsplatser och att göra karriär om de vill.
              Det gör vi med familjepolitiken på olika sätt.
            </seg>
          </u>
          <note type="speaker" n="c185da3b">
            Anf. 97 MONICA GREEN (s):
          </note>
          <u who="monica_green_f61c2d_w" xml:id="i-81357a24ecddda8c-1" n="b0eb0fee">
            <seg n="e92bf889">
              Fru talman! Det är möjligt att Nyamko Sabuni vill mer än vad
              det har uppfattats som. Det uppfattas faktiskt som att jämställdheten
              har stått still under mandatperioden och att det inte har hänt
              särskilt mycket. Det är möjligt att det är orättvist och att Nyamko
              Sabunis strävanden inte har synts tillräckligt mycket.
            </seg>
            <seg n="0e50136c">
              Men nu går till och med Moderaterna ut och säger att de inte
              är riktigt nöjda och att vi måste göra mer. De uttrycker tydligt
              att könsmaktsordningen består trots det man har gjort och att
              de är beredda att flytta fram positionerna ytterligare. Då uppfattar
              jag nog det som att det inte bara är jag, Monica Green, som står
              och klagar på Nyamko Sabuni. Jag menar att det finns ett större
              tryck i hela samhället på att vi måste se till att ta vara på
              den kvinnliga kompetensen.
            </seg>
            <seg n="11ada2d7">
              Nyamko Sabuni nämnde högskolesystemet och att kvinnor skaffar
              sig den utbildning som de behöver. Jag håller med om att kvinnorna
              har den utbildning de behöver och att de är mycket kompetenta,
              ofta har högre betyg än män och så vidare. Men de slår i glastaket
              när de sedan ska väljas in på olika ställen.
            </seg>
            <seg n="63065ebc">
              När det gäller högskolesystemet och universiteten har Socialdemokraterna
              haft en målmedveten strävan. Det var väldigt mycket protester
              när vi ville införa att 6 procent av professorerna skulle vara
              kvinnor. Det var jättestora protester mot att vi skulle kvotera
              in en så liten del när det gällde de kvinnliga professorerna.
              Vi gjorde det ändå, och vi flyttade fram positionerna steg för
              steg.
            </seg>
            <seg n="281bd205">
              Vi har varit stolta över den jämställdhetspolitik som Socialdemokraterna
              har jobbat med under så många år och att vi har sett till att
              vi en gång i tiden var världens mest jämställda land. Vi betraktas
              inte som det längre, utan Norge har gått om oss nu, bland annat
              på grund av detta med kvinnor i bolagsstyrelserna där man inte
              tar till vara den kompetensen.
            </seg>
            <seg n="904d1877">
              Sedan menar inte jag där håller jag med Nyamko Sabuni att det
              är det enda man ska göra. Självfallet ska vi jobba på många olika
              fronter. Vi ska jobba med olika sätt att stödja kvinnorna. Vi
              ska jobba med dialog. Vi ska jobba i en process. Men det ena förtar
              inte det andra.
            </seg>
            <seg n="f22487ad">
              Om vi ser på hur det har varit i politiken fanns inte kvinnorna,
              med några få undantag, för 20 år sedan. De kvinnor som fanns var
              emot: Nej, vi ska inte kvotera in här, för då kanske det inte
              märks att jag är någon särskild kvinna! Det fanns kvinnor som
              var emot varvade listor inom politiken, precis som det nu finns
              kvinnor i bolagsstyrelserna som inte vill ha konkurrens från duktiga
              kvinnor. Vi får vara medvetna om det när vi tar den fajten, att
              det finns både män och kvinnor som inte vill ändra därför att
              det är jobbigt med förändring: Tänk om vi tappar kompetens! Vi
              kanske får in en annan typ av kompetens än vad vi har haft tidigare.
              Man är rädd för förändring.
            </seg>
            <seg n="be5a2091">
              Vi får vara medvetna om det, och därför måste vi vara tydliga
              med att vi ska stödja näringslivet på många olika sätt för att
              kvinnor ska kunna göra karriär inom näringslivet och så småningom
              ha möjlighet att få plats i bolagsstyrelser. Visst är det en process,
              men det ena förtar inte det andra.
            </seg>
            <seg n="624c9809">
              Vi socialdemokrater har fastställt våra politiska riktlinjer
              på vår kongress, och där säger vi att vi ska ändra i bolagsstyrelserna
              efter valet så att vi tar till vara den kvinnliga kompetensen.
            </seg>
          </u>
          <note type="speaker" n="e9266284">
            Anf. 98 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-39" n="22dc8bfb">
            <seg n="84b6f4c1">
              Fru talman! Det är bra att veta att Socialdemokraterna kanske
              för en gångs skull kommer att göra det som de pratar om. Socialdemokraterna
              satt i tolv år innan vi tog över makten. På tolv år hinner man
              både utreda, skriva förslag i en proposition, lämna den till riksdagen,
              fatta beslut om den och genomföra det. Varför blev det ingen kvotering
              på tolv år, Monica Green? Det är en fråga jag skulle vilja ha
              svar på. Det går så bra att prata, men ibland måste man också
              handla.
            </seg>
            <seg n="ce18e032">
              Jag tror inte att Monica Green är seriös när hon framställer
              det som att jag är nöjd med det vi har gjort och därför inte vill
              göra mer. Det finns väl ingen politiker som är aktiv politiskt
              utan att varje dag vilja göra mer. Det är klart att vi måste göra
              mer också på detta område, som på många andra områden. Men vi
              måste också göra rätt saker.
            </seg>
            <seg n="84696b6f">
              Jag förstår att det här inte är det enda för Monica Green. Men
              tydligen är detta det viktigaste, eftersom det är det vi debatterar
              i dag, eftersom det är det vi debatterar väldigt ofta, både i
              denna kammare och i medierna. Jag måste säga att jag blir väldigt
              besviken över att all uppmärksamhet ägnas åt bolagsstyrelser när
              vi har så stora problem med det ojämställda näringslivet, när
              vi vet att det bara är en bild av hur det ser ut längre ned i
              kedjan.
            </seg>
            <seg n="d8c59017">
              Vi tar vårt ansvar. Vi har presenterat en strategi med över 60
              åtgärder för hur vi vill se att familjepolitiken utformas, hur
              vi kan uppmuntra kvinnor och deras företagande och hur vi kan
              se till att avlasta hushållen med hushållstjänster någonting som
              Monica Green inte heller håller med om är bra att göra. Allt detta
              finns presenterat i strategin, och allt detta behövs för att skapa
              lika möjligheter för män och kvinnor att utvecklas på sina arbetsplatser
              och att göra karriär om de vill. Det ansvaret har vi som politiker.
            </seg>
            <seg n="bfec3abf">
              Men sedan måste andra ta ansvar. Näringslivet måste ta ansvar
              för anställningar, se till att de går till på rätt sätt och att
              de är rättvisa.
            </seg>
            <seg n="253d0329">
              På precis samma sätt måste familjerna ta ansvar för sina familjer
              och se till att man delar lika på föräldraledigheten, se till
              att barn får tillgång till både sin mamma och sin pappa. Det måste
              familjerna ta ansvar för.
            </seg>
            <seg n="7f7b4d02">
              Det är inte tänkt att vi politiker ska styra och ställa i alla
              led och i alla sammanhang i samhället. Vi ska skapa förutsättningar
              för att människor gör de egna valen. Det är det vi är tillsatta
              för att göra, Monica Green, inte för att gå in och peta i äganderätten.
            </seg>
            <seg n="39795876">
              Jag har fortfarande inte fått svar på frågan: Är Monica Green
              beredd att frångå självbestämmanderätten för kommunerna och lagstifta
              om att vi ska uppnå jämställda styrelser på kommunal nivå? Det
              är väl ändå någonting som vi som politiker äger, som vi som medborgare
              i landet äger? Är Monica Green beredd att lagstifta där? Jag vill
              ha svar på den frågan.
            </seg>
          </u>
          <note type="speaker" n="64df6393">
            Anf. 99 MONICA GREEN (s):
          </note>
          <u who="monica_green_f61c2d_w" xml:id="i-81357a24ecddda8c-2" n="b0eb0fee">
            <seg n="c112691a">
              Fru talman! Givetvis är jag det. Givetvis följer vi upp det.
              Om vi ställer ett krav på det privata näringslivet vill jag givetvis
              att vi ställer samma krav i kommunerna. Det är för mig en självklarhet.
            </seg>
            <seg n="1c505ed9">
              När det gäller de 60 förslag som Nyamko Sabuni pratar om är det
              inga direkta förslag som driver jämställdheten framåt. Det är
              en massa utredningar, upprepningar och politiska förslag som de
              borgerliga partierna har gjort, till exempel hushållsnära tjänster.
            </seg>
            <seg n="c3ccc610">
              Vi har hört Jan Björklund i partiledardebatten och sett att Maud
              Olofsson skriver i Aftonbladet att det är invandrarkvinnorna som
              ska ha de jobben. Jag betackar mig för den typen av klassperspektiv,
              att det är invandrarkvinnorna som ska passa upp oss infödingar.
              Jag tycker att det är tragiskt att man använder argumentet att
              invandrarkvinnorna ska ha de jobben.
            </seg>
            <seg n="4d71845c">
              Nej, de borde in i bolagsstyrelserna, och de borde få möjlighet
              att utbilda sig och få en rättmätig chans i samhället. Det är
              väl de vita männen som borde passa upp kvinnorna. När kvinnorna
              inte vill ta fajten hemma i sina egna familjer ska politikerna
              plötsligt lägga sig i, så att invandrarkvinnorna ska komma och
              städa åt dem som inte vågar ta fajten i sitt eget hem. Där vill
              Nyamko Sabuni att vi politiker lägger oss i, för där klarar inte
              kvinnorna själva att ta fajten med sina män. Männen ska självfallet
              passa upp kvinnorna, och kvinnorna ska passa upp männen vi ska
              hjälpas åt i våra hem. Det ska inte vara invandrarkvinnor som
              kommer och städar i våra trappuppgångar, som Moderaterna skriver
              om.
            </seg>
            <seg n="4dc4ee00">
              Nej, det handlar om att sätta press på bolagsstyrelser. Det handlar
              om att se till att skapa förutsättningar för att vi delar lika
              i hemmen och för att kvinnorna får möjlighet till en bra utbildning,
              möjlighet att göra karriär inom näringslivet och flytta fram positionerna.
              Då är detta ett sätt, och det kräver jag att vi ska införa nu.
            </seg>
          </u>
          <note type="speaker" n="5a03babd">
            Anf. 100 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-40" n="22dc8bfb">
            <seg n="12b352cb">
              Fru talman! Nej, jag betackar mig för Monica Greens sätt att
              se på de människor som tar ett ansvar för att arbeta och försörja
              sig själva, hennes attityd gentemot vissa typer av arbeten.
            </seg>
            <seg n="0d545060">
              Dessa kvinnor arbetar och försörjer sig själva. Det enda de begär
              och kräver är att vi politiker ska skapa förutsättningar för att
              arbetet ska vara vitt, för att de ska kunna få a-kassa när de
              blir arbetslösa, för att de ska kunna få dräglig pension när de
              blir gamla. Det är det hushållstjänsten har åstadkommit, Monica
              Green.
            </seg>
            <seg n="a5cbf8ef">
              Monica Greens sätt att se ned på dessa jobb betackar jag mig
              för.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="4fd34753">
            18 § Svar på interpellation 2009/10:212 om situationen för invandrade
            kvinnor på arbetsmarknaden
          </note>
          <note type="speaker" n="a8d112c8">
            Anf. 101 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-41" n="22dc8bfb">
            <seg n="73cec7d6">
              Fru talman! Amineh Kakabaveh har frågat arbetsmarknadsministern
              vilka åtgärder statsrådet avser att vidta för att invandrade kvinnor
              ska få en starkare position på arbetsmarknaden samt för att minska
              vårdnadsbidragets segregerande effekt för i synnerhet långtidsarbetslösa,
              invandrade kvinnor.
            </seg>
            <seg n="8323b876">
              Interpellationen har överlämnats till mig.
            </seg>
            <seg n="2c9254ee">
              Utrikes födda kvinnors position på arbetsmarknaden måste stärkas.
              Dagens situation är inte acceptabel, och detta har jag också gett
              uttryck för ett flertal gånger i olika sammanhang.
            </seg>
            <seg n="de2a46c3">
              Regeringen har genomfört många initiativ inom flera olika politikområden
              för att minska utanförskapet och stärka arbetsmarknadsanknytningen
              för personer som står långt ifrån arbetsmarknaden. Behovet av
              insatser för utrikes födda kvinnor har bedömts som särskilt angelägna.
              Skillnaderna mellan utrikes födda kvinnor och utrikes födda män
              på arbetsmarknaden är allra störst under de första åren i Sverige
              och minskar med vistelsetidens längd. Nyanlända kvinnor, särskilt
              med flyktingbakgrund, uppvisar en betydligt långsammare arbetsmarknadsetablering
              än män. De senaste uppgifterna från Statistiska centralbyrån visar
              att endast 17 procent av de nyanlända kvinnorna har arbete efter
              tre år i landet. Det kan jämföras med 41 procent för män. Dessa
              uppgifter gäller de som fått uppehållstillstånd som skyddsbehövande
              i Sverige och inte alla nyanlända. Utrikes födda kvinnor deltar
              också i mindre utsträckning i etableringsinsatser, och de deltar
              mer sällan i insatser med arbetsmarknadsanknytning.
            </seg>
            <seg n="6f83e420">
              I regeringens strategi för en jämställd arbetsmarknad nämns därför
              utrikes födda kvinnors situation specifikt, och som Amineh Kakabaveh
              noterar finns även särskilda åtgärder riktade till utrikes födda
              kvinnor. Men alla åtgärder i strategin omfattar också utrikes
              födda kvinnor. Regeringen strävar efter att utrikes födda kvinnors
              behov ska tillgodoses inom den generella politiken. Detta tydliggörs
              även i regeringens strategi för integration som presenterades
              2008.
            </seg>
            <seg n="e1eb4889">
              Regeringen presenterade i november 2009 propositionen Nyanlända
              invandrares arbetsmarknadsetablering egenansvar med professionellt
              stöd (prop. 2009/10:60). Syftet med den reformen är att ge nyanlända
              bättre förutsättningar för egenförsörjning och att stärka deras
              aktiva deltagande i arbets- och samhällslivet. Flera av de förändringar
              som görs har som uttryckligt mål att förbättra förutsättningarna
              för kvinnor. Den kanske viktigaste förändringen utifrån jämställdhetssynpunkt
              är att en etableringsersättning införs. En individuell statlig
              ekonomisk ersättning som inte påverkas av inkomsterna hos andra
              personer i hushållet skapar starkare drivkrafter för båda makarna
              i en familj att delta i arbetsförberedande insatser. Det bör medföra
              bättre förutsättningar för nyanlända kvinnor att etablera sig
              på arbetsmarknaden.
            </seg>
            <seg n="c89c7094">
              Regeringen har nyligen fattat beslut om medel för en studie för
              att kartlägga hinder och barriärer för nyanlända utrikes födda
              kvinnor att delta i etableringsinsatser och etablera sig på arbetsmarknaden.
              Regeringen har också gett Arbetsförmedlingen ett uppdrag som syftar
              till att identifiera framgångsrika metoder för att minska utanförskapet
              bland utrikes födda kvinnor.
            </seg>
            <seg n="a1ea2054">
              Vårdnadsbidraget är inte avsett att vara en ersättning som täcker
              inkomstbortfall för förvärvsarbete, utan handlar om att ge föräldrar
              större valfrihet att organisera omsorgen om barnen under deras
              första år. Precis som med föräldraförsäkringen handlar det om
              att möjliggöra föräldraledighet med barnet när det är litet.
            </seg>
            <seg n="578cf129">
              Sammantaget kommer regeringens åtgärder att skapa en god grund
              för det fortsatta arbetet för att öka förutsättningarna för utrikes
              födda kvinnor.
            </seg>
          </u>
          <note type="speaker" n="e26a4ba8">
            Anf. 102 AMINEH KAKABAVEH (v):
          </note>
          <u who="amineh_kakabaveh_f7272f_w" xml:id="i-245cdd1909cd5c05-0" n="dae8439d">
            <seg n="fc6faff6">
              Fru talman! Jag skulle vilja tacka minister Sabuni för svaret.
              Jag är medveten om att ministern har gjort en hel del åtaganden
              när det gäller kvinnor, människor som kommer från andra delar
              av världen och nyanlända, vilket är väldigt bra. Om man förebygger
              från början kommer det att leda till att människor lättare kommer
              in i samhället och på arbetsmarknaden.
            </seg>
            <seg n="a26ebd6d">
              Problemet är att det inte bara gäller dem som kommer nu. Det
              finns forskning om detta sedan början av 1990-talet. De två genusforskarna
              Knocke och Alexander Ålund har forskat på arbetande kvinnor med
              jugoslavisk bakgrund och från Medelhavsländerna. Också LO och
              föregångaren till Migrationsverket, Invandrarverket, har gjort
              forskning om invandrarkvinnor. Allt visar på att det inte bara
              handlar om lön och politiskt deltagande, utan också om den fysiska
              och psykiska hälsan. De mår mycket sämre och har mycket mer sjukfrånvaro,
              de har visstidsanställningar och så vidare. Detta har ökat hela
              tiden.
            </seg>
            <seg n="1c3f1c33">
              I dag talar vi om vårdnadsbidrag. Många av de kvinnor som inte
              har någon annan inkomst tar tyvärr vårdnadsbidraget som enda inkomstkälla.
              Det täcker i alla fall en liten del. Annars får de gå varenda
              dag och söka tiotals jobb utan att få ett enda besked. Det finns
              forskning om detta, inte bara från Sverige, utan även från Norge
              och Danmark.
            </seg>
            <seg n="e89070c1">
              På Järvafältet har faktiskt två förskolor lagts ned på grund
              av att kvinnorna valde vårdnadsbidrag framför att ha barnen i
              förskola. Där kan man också prata om konsekvenserna för deras
              barn. Vi kräver ju att de ska lära sig svenska tidigt, integreras,
              ha ett arbete och egen försörjning. Detta innebär inte någon statushöjning
              för vare sig invandrade kvinnor eller kvinnor som tillhör samhället.
            </seg>
            <seg n="f4ddd138">
              När man tar politiska beslut är det därför väldigt viktigt att
              man tänker på konsekvenserna. Konsekvenserna av de beslut som
              tas här i Sveriges riksdag och det som regeringen har valt är
              tyvärr att en del människor alltid ligger längst ned. Det är de
              som får ta konsekvenserna. Invandrarkvinnor är en grupp som diskrimineras
              på grund av sin etnicitet, på grund av sitt kön och på grund av
              att de tillhör en annan klass. Detta trippelförtryck har många
              forskare pratat om, inte minst på Helsingforss universitet. Många
              iranska forskare och andra forskare har gett bevis på att invandrarkvinnors
              situation är mycket sämre på grund av dessa olika aspekter. Därför
              menar jag att det behövs en tydlig och klar handlingsplan där
              vi visar att också dessa kvinnor finns med i statistiken.
            </seg>
          </u>
          <note type="speaker" n="1dca0a22">
            Anf. 103 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-42" n="22dc8bfb">
            <seg n="a6f41089">
              Fru talman! Jag tackar Amineh Kakabaveh för att vi har den här
              debatten. Jag tror verkligen att vi behöver diskutera invandrade
              kvinnors situation i samhället mer. Precis som Amineh Kakabaveh
              beskriver har de många olika problem som samhället inte riktigt
              har tagit tag i det gäller hälsan, tunga jobb, visstidsanställningar
              och mycket annat. Det finns anledning att titta närmare på detta
              och göra något åt det.
            </seg>
            <seg n="6f32c3fa">
              Som jag sade i mitt svar är detta ett perspektiv som vi har tagit
              fasta på i utformningen av framför allt integrationspolitiken
              men också arbetsmarknadspolitiken och det som gäller sjukförsäkringen.
              Vi vet att detta är en grupp som drabbas i större utsträckning
              än andra, och vi vill veta varför och vad vi kan göra åt det.
            </seg>
            <seg n="7630fed6">
              Jag nämnde två åtgärder. Den ena är Arbetsförmedlingen, som får
              till uppdrag att ta fram metoder för att på ett bättre sätt stödja
              invandrade kvinnor och deras väg in på arbetsmarknaden. Vi kan
              se att arbetsmarknadsåtgärder eller, för den delen, etableringspolitiken
              i den tidigare integrationspolitiken inte alltid har tagit hänsyn
              till kvinnors förutsättningar och möjligheter. Det har varit mannen
              i hushållet som har ansetts som den viktigare personen, och när
              han har fått ett arbete har man tyckt att man har ordnat det för
              den familjen.
            </seg>
            <seg n="54026390">
              Jag menar att det är viktigt att man också ser till kvinnans
              perspektiv. Hon är en egen individ. Hon ska ha de åtgärder och
              det stöd hon behöver, och hon ska ha en egen inkomst som inte
              är relaterad till övriga hushållets inkomster.
            </seg>
            <seg n="f522cf2e">
              När det gäller vårdnadsbidraget kan vi bara spekulera. Medierna
              har gjort rundringningar. Man kan spekulera om förskolor läggs
              ned för att ett antal kvinnor har valt att vara hemma med sina
              barn, men det är det faktiskt ingen som vet. Det har inte gjorts
              någon utvärdering eller uppföljning av detta än. Den första delrapporten
              kommer, tror jag, i oktober, och slutrapporten kommer först nästa
              år. Vi måste vänta på den för att se.
            </seg>
            <seg n="221b0fd0">
              Det finns i dag ingenting som säger att förskolan har varit ett
              alternativ för dessa barn. Föräldrarna kanske ändå hade valt att
              vara kvar hemma. När Amineh Kakabaveh säger att vårdnadsbidraget
              är enda inkomstkällan stämmer det inte riktigt. Socialbidragen
              är lite högre än vårdnadsbidraget, och i en familj kan man kombinera
              socialbidrag med andra ersättningar. Om maken eller någon annan
              är arbetslös eller sjuk kan man också kombinera hushållets ekonomi
              med socialbidraget, men vårdnadsbidraget kan inte kombineras med
              andra typer av ersättningar, inte heller de allra viktigaste som
              många människor i vårt land då och då använder sig av. Det är
              alltså inte säkert att vårdnadsbidraget är det som har gjort att
              kvinnorna stannar hemma, men det har kanske skapat möjligheter
              för att få något när man i alla fall är hemma. Det ska jag låta
              vara osagt. Vi får vänta på utredningen.
            </seg>
            <seg n="97061eb5">
              Ibland brukar man jämföra det svenska vårdnadsbidraget med det
              norska. Men det är svårt det norska kunde ju kombineras med andra
              ersättningar, det var högre, och det infördes framför allt för
              att det var brist på utbyggd barnomsorg. Men så har det aldrig
              varit i Sverige, utan här är det ytterligare en möjlighet för
              föräldrarna att göra de val de vill göra när det gäller hur de
              vill ta hand om sina barn de tidiga åren.
            </seg>
            <seg n="b854ecc3">
              Men jag vet att Vänsterpartiet stöder ett förslag som Miljöpartiet
              har lagt fram i sina motioner om det som kallas för barntid. Det
              är en ersättning i nivå med vårdnadsbidrag som också handlar om
              att mamma och pappa kan vara hemma med sina barn under deras tidiga
              år. Det är precis samma sak.
            </seg>
          </u>
          <note type="speaker" n="0013cbde">
            Anf. 104 AMINEH KAKABAVEH (v):
          </note>
          <u who="amineh_kakabaveh_f7272f_w" xml:id="i-245cdd1909cd5c05-1" n="dae8439d">
            <seg n="7f443af0">
              Fru talman! Jag ska klargöra en sak. När det gäller Vänsterpartiets
              politik vet vi klart och tydligt det vet också ministern att vi
              har kämpat och kommer att kämpa vidare för en delad föräldraförsäkring.
              Vi vill att båda föräldrarna ska ta del av detta ansvar.
            </seg>
            <seg n="5c95bfe5">
              Det är politiskt självmord om man skulle jämföra det med vårdnadsbidrag
              och göra den spekulationen. Jag tror att man ska vara lite försiktig.
              En delad föräldraförsäkring skiljer sig mycket från ett bidrag
              för att ge föräldrar möjlighet att stanna hemma.
            </seg>
            <seg n="66fe2e30">
              Det här, Nyamko Sabuni, är inte en möjlighet. Det är ett tvång.
              Många kvinnor är tvungna, för de har ingen annanstans att vända
              sig. Jag har själv vänner som jag tänker på.
            </seg>
            <seg n="f915cf3d">
              Leyla kom hit för fyra år sedan. När hennes dotter var ett och
              ett halvt år ringde hon mig och sade: Amineh! Vi tycker att det
              här är bra och något att ta vara på. Jag sade: Men varför? Hur
              är det med jobb och utbildning? Hon svarade: Men herregud, jag
              är född i Iran och har gått halva tiden på universitet där. Jag
              skulle gå klar min utbildning. Jag fick inte göra det. Men när
              jag kom hit räknades det inte. Jag måste börja från början. Hur
              ska jag göra? Och eftersom mannen är sjukskriven kräver de av
              mig att jag ska gå och söka jobb. Vad jag än söker kommer vi att
              ligga på minus, och vi måste kämpa hårt för att få ihop det här
              livet.
            </seg>
            <seg n="acee2a98">
              Hon är två år yngre än jag. Det gör så ont när de här kvinnorna
              ska tvingas till detta, för det här är ett slags tvång. Man tänker
              att det kanske är bättre. I början när man kommer till detta land
              vet man egentligen inte hur det ligger till med förutsättningarna
              för dem med minoritetsbakgrund och för majoritetssamhället. Man
              är inte så jäkla duktig på att förklara kvinnors situation.
            </seg>
            <seg n="ba1f52dc">
              Jag brukar säga: Bara för att man reser i rum betyder det inte
              att man också har rest i tid, det vill säga när man emigrerar
              till ett land behöver man inte tillhöra dem med de här möjligheterna
              tyvärr. Enligt lag skulle vi göra det, men i Sverige gör vi inte
              det. Det finns olikheter.
            </seg>
            <seg n="ed3f87c5">
              Den obefintliga statistik som finns i dag är också utgångspunkten
              för att invandrarkvinnor har en sämre position. Så är det på grund
              av kulturella skillnader. Det är ännu värre att min kultur, som
              är från norra Sverige, skulle vara en anledning till vilken position
              jag har i samhället och på arbetsmarknaden. Det är också diskriminerande.
              Det är det som vi måste våga ta tag i. Statistik måste bygga på
              att man också nämner klass och kön och etnicitet. Det är viktigt
              för att klart och tydligt bevisa var problemet egentligen ligger.
              Är det hos dessa människor med deras kultur, eller är det hos
              samhället? Det är det som är viktigt.
            </seg>
            <seg n="6955af5b">
              Sedan gäller det alternativen, att vara hemma eller icke vara
              hemma. Men inga människor vill att deras barn ska ha sämre språkutveckling.
              Inga kvinnor vill att de ska ha en sämre ekonomisk situation för
              att deras barn är hemma.
            </seg>
            <seg n="7577fe46">
              Vi vet att invandrarkvinnor inte har samma möjligheter med släktingar
              och föräldrar, som de ibland kan lämna barnen hos i stället för
              på förskolan. Vi i Vänsterpartiet väljer aldrig något annat för
              dem, men det finns faktiskt skattefinansierad verksamhet som frigör
              kvinnorna från hemmen och hushållen.
            </seg>
          </u>
          <note type="speaker" n="dd8509dd">
            Anf. 105 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-43" n="22dc8bfb">
            <seg n="02bd3e84">
              Fru talman! Jag tycker att utgångspunkten för denna diskussion
              kan vara att man inte tycker att vårdnadsbidraget är bra men att
              man samtidigt faktiskt kan tillerkänna den invandrade kvinnans
              rätt att göra de egna valen.
            </seg>
            <seg n="4e679299">
              Det är inte så att vårdnadsbidraget kan kopplas till nyanlända
              kvinnor, att det är de som har valt vårdnadsbidraget, utan det
              är alla möjliga typer av familjer i vårt samhälle som i dag har
              vårdnadsbidrag. Dessa hushåll är inte många, men det är i alla
              fall en variation när det gäller vilka som har det. Jag menar
              att också den invandrade kvinnan är kompetent nog att kunna göra
              de här valen.
            </seg>
            <seg n="7fac5b9d">
              Det stämmer inte att det här är enda valet som man har att ty
              sig till. Så är det inte. Det finns absolut andra möjligheter
              och andra alternativ. Men här är det föräldrar som har valt att
              vara hemma med sina barn ytterligare lite tid efter det att föräldraförsäkringen
              har gått ut.
            </seg>
            <seg n="7a010289">
              Vi måste diskutera med försiktighet vad det är vi vill registrera
              för att få information om människor och människors förutsättningar
              och möjligheter och om tillståndet i landet. Jag tror inte alls
              att vi ska registrera efter etnicitet. Det är en livsfarlig idé
              att hålla på att registrera människor efter etnicitet och klass.
              Vem är det som bestämmer vilken klass människor tillhör? Ska man
              fråga alla, och så ska de säga vilken klass de tillhör?
            </seg>
            <seg n="31e640b2">
              Det är klart att det är viktigt att veta könet. Det är kanske
              viktigt att veta vilket land någon person är född i, men det finns
              absolut ingen anledning att veta vilken etnicitet en person har.
              Det kan också vara viktigt att veta om en person är svensk medborgare
              eller inte. Men där stannar det. Jag tror att det är tillräckligt
              bra grundinformation för att man ska kunna vidta specifika åtgärder
              riktade mot de grupper i samhället som behöver det allra mest.
            </seg>
            <seg n="b742ec35">
              Vårdnadsbidraget har inte utvärderats. Vårdnadsbidraget kommer
              antagligen att ha nackdelar, precis som många andra typer av ersättningar.
              Föräldraförsäkringen är inte heller perfekt. Både Amineh Kakabaveh
              och jag skulle vilja se den delad mer jämt. Amineh Kakabaveh vill
              lagstifta om delad föräldraförsäkring. Det kan man vilja, men
              det går inte att stå här och tro att inte en delad föräldraförsäkring
              också har sina nackdelar och kommer att leda till nackdelar.
            </seg>
            <seg n="4cecdfe7">
              Alla familjer ser inte lika ut. Behoven ser väldigt olika ut.
              Den dag vi som politiker tar oss rätten att bestämma hur familjerna
              ska fördela föräldraförsäkringen kommer vi också att ställas inför
              det faktum att många familjer inte faller inom ramen för den mall
              som vi anser oss ha framför oss för att lösa jämställdhetsproblem.
            </seg>
            <seg n="6181f4f6">
              Visst, det finns många sätt att försöka lösa problem på. Men
              det finns inget felfritt sätt. Det gäller också vårdnadsbidraget.
            </seg>
            <seg n="082d3ffa">
              Men jag säger återigen: Invandrade kvinnor ska på precis samma
              sätt som alla andra kunna välja, och de har kompetens på precis
              samma sätt som alla andra när det gäller att veta vad som är bäst
              för deras barn. De valen ska de göra.
            </seg>
            <seg n="9dd57e37">
              Vi ska också arbeta för att det ska finnas möjligheter att komma
              ut på arbetsmarknaden, för jag tror inte att någon kvinna eller
              man väljer vårdnadsbidrag framför eget arbete och egen inkomst.
              Och det är en helt annan fråga.
            </seg>
          </u>
          <note type="speaker" n="df2b90b2">
            Anf. 106 AMINEH KAKABAVEH (v):
          </note>
          <u who="amineh_kakabaveh_f7272f_w" xml:id="i-245cdd1909cd5c05-2" n="dae8439d">
            <seg n="30165444">
              Fru talman! Det är intressant. Har man andra alternativ, har
              man en möjlighet på arbetsmarknaden, har man helt enkelt olika
              val? I detta fall har man inte ett val. Det val man har är att
              vara med barnen i stället för att springa runt och gråta och rycka
              håret från huvudet och tänka: Åh, vad ska jag göra. Mitt språk
              är inte tillräckligt bra. Min färg på håret eller min brytning
              förhindrar mig att gå vidare.
            </seg>
            <seg n="986657c3">
              Det är detta, Nyamko, som jag menar att vi ska jobba mot. Det
              är den diskriminering som finns på arbetsmarknaden och i samhället.
            </seg>
            <seg n="552e9023">
              Jag är också emot att man ska klassificera människor. Det handlar
              inte om det. Men ibland måste man göra statistik för att åstadkomma
              något. Knocke och de här genusforskarna, Irene Molina och många
              andra, gör det. De har själva invandrarbakgrund, precis som jag
              och du. Man har anammat detta.
            </seg>
            <seg n="00f079fb">
              Jag vet att vi också tillhör olika klasser. Självklart ska det
              framgå. Alla har inte de här möjligheterna. Vi är olika. Alla
              invandrarkvinnor hamnar, tack och lov, inte i den här situationen.
              Men statistik visar på att det bland män och kvinnor med invandrarbakgrund
              är kvinnorna som ligger risigt till på arbetsmarknaden. Det är
              de som är sjukskrivna. Det är de som har det sämre.
            </seg>
            <seg n="073dbf75">
              Det är viktigt att komma ihåg när vi pratar om vårdnadsbidraget
              att man inte väljer, utan man har fått det här som ett enda alternativ
              för att helt enkelt kunna försörja sig. Det är en misslyckad politik
              från regeringen. Därför har man mer förväntningar på Nyamko Sabuni
              som jämställdhetsminister när det handlar om att faktiskt kämpa
              mot detta och att åstadkomma en mer rättvis och jämställd politik.
            </seg>
          </u>
          <note type="speaker" n="51e45fc4">
            Anf. 107 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-617f11a849eeeaa5-44" n="22dc8bfb">
            <seg n="dbfa5354">
              Fru talman! Det finns många hinder i vårt samhälle. Diskriminering
              förekommer i samhället och på arbetsmarknaden. Vi ska med alla
              medel som vi har att tillgå bekämpa diskriminering. Vi ska försöka
              riva hindren.
            </seg>
            <seg n="5cf586ab">
              Vi ska också göra allt vi kan för att se till att skapa flera
              arbetsmöjligheter och arbetstillfällen för människor. Nu vänder
              snart ekonomin. Högkonjunkturen är på väg. Då måste vi se till
              att människor är redo och förbereda med utbildning och annan hjälp
              som de kan behöva för att ta sig tillbaka in på arbetsmarknaden.
            </seg>
            <seg n="f2fbbd3c">
              Allt detta ska göras men att påstå att de problem som finns i
              samhället och som eventuellt invandrade kvinnor möter skulle ha
              något med vårdnadsbidraget att göra är att göra den reformen mycket
              större än den är. Det är väldigt få familjer som har valt vårdnadsbidraget.
            </seg>
            <seg n="ee3b847f">
              Vårdnadsbidraget är inget alternativ till arbete. Ingen väljer
              vårdnadsbidrag framför ett arbete. Att det finns arbete och möjligheter
              att få ett arbete ska vi arbeta för, Amineh Kakabaveh.
            </seg>
            <seg n="9d91083d">
              Men den invandrade kvinnan måste få möjlighet att fatta ett beslut
              om hur hon vill ta hand om sitt barn. Jag tycker inte att det
              är för mycket begärt att få rätten att göra det.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="00081646">
            19 § Svar på interpellation 2009/10:204 om förkortad handläggningstid
            vid migrationsärenden
          </note>
          <note type="speaker" n="3975d2d7">
            Anf. 108 Statsrådet TOBIAS BILLSTRÖM (m):
          </note>
          <u who="tobias_billstrom_migrationsminister_w" xml:id="i-d947bd108e6b950f-0" n="762ea3f3">
            <seg n="becfe201">
              Fru talman! Bodil Ceballos har frågat mig vilka åtgärder jag
              avser att vidta för att säkerställa att de asylsökandes rättssäkerhet
              inte hotas med det nya systemet med en förkortad handläggningstid
              av asylansökningar vid Migrationsverket.
            </seg>
            <seg n="89fb7205">
              Bestämmelser om offentligt biträde återfinns i lagen om offentligt
              biträde och i utlänningslagen. Av lagen om offentligt biträde
              följer bland annat att det är den myndighet som handlägger ett
              ärende som beslutar i fråga om förordnande av offentligt biträde.
              Biträde ska förordnas efter ansökan eller när det annars finns
              anledning till det. Enligt utlänningslagen ska som huvudregel
              offentligt biträde förordnas så snart det föreligger omständigheter
              som medför att utlänningen kan komma att avvisas eller utvisas.
            </seg>
            <seg n="e9e369de">
              Undantag från huvudregeln finns i de fall då det måste antas
              att behov av biträde saknas, exempelvis när det är uppenbart att
              det inte finns någon grund för uppehållstillstånd och det inte
              heller föreligger hinder mot verkställighet. Offentligt biträde
              förordnas inte heller i ärenden om överföring enligt Dublinförordningen.
              Migrationsverkets beslut i fråga om offentligt biträde får överklagas
              till migrationsdomstol.
            </seg>
            <seg n="975a6ab7">
              Migrationsverket genomförde hösten 2008 en översyn av asylprocessen
              inom myndigheten. Översynen visade bland annat på att en merpart
              av handläggningstiden består av tid då inget ytterligare tillförs
              ärendet. I syfte att förkorta denna tid har Migrationsverket i
              projektform påbörjat ett nytt arbetssätt som innebär att en kvalificerad
              utredning genomförs av personal med hög kompetens som ska kunna
              fatta beslut inom en vecka från det att asylansökan lämnats in
              och registrerats.
            </seg>
            <seg n="f641ccbe">
              Denna utredning ska kunna ge underlag för beslut om omedelbar
              avvisning eller permanent uppehållstillstånd med eller utan begränsad
              ytterligare komplettering. Ärenden som kräver mer omfattande bedömning
              överlämnas till ett så kallat prövningsteam.
            </seg>
            <seg n="9fdc18dc">
              Migrationsverket har nyligen förtydligat att i de fall det redan
              från början framkommer att utlänningen kan komma att avlägsnas
              ska han eller hon erbjudas ett offentligt biträde om inte någon
              undantagssituation föreligger. Biträdet bereds också möjlighet
              att närvara vid utredningar med den sökande.
            </seg>
            <seg n="4cd7ac09">
              Även interna riktlinjer för olika utredningsmoment och tidsättning
              av dessa moment ska medverka till en snabbare och säkrare handläggning.
              Migrationsverket har för avsikt att i projektform fortsätta genomförandet
              av det nya arbetssättet i syfte att det ska kunna omfatta hela
              myndigheten under 2010. Inom ramen för projektet följer Migrationsverket
              successivt upp konsekvenserna av det nya arbetssättet för att
              säkerställa att handläggningstiden kan kortas med bibehållen rättssäkerhet.
            </seg>
            <seg n="91244f58">
              Mot bakgrund av vad jag här redogjort för finner jag inte att
              rättssäkerheten kommer att äventyras med det nya arbetssättet
              vid Migrationsverket. Tvärtom får en förkortad handläggningstid
              ses som en del i arbetet med att stärka rättssäkerheten. Dessutom
              kommer en snabbare prövning att leda till en minskad psykisk press
              för den enskilde.
            </seg>
          </u>
          <note type="speaker" n="cb9ff07e">
            Anf. 109 BODIL CEBALLOS (mp):
          </note>
          <u who="bodil_ceballos_1a35e5" xml:id="i-7acb9ab2ddebdf88-0" n="3d2f6643">
            <seg n="af9056de">
              Fru talman! Jag vill börja med att tacka för svaret men också
              tala om att jag inte håller med migrationsministern. I synnerhet
              gäller det den del i svaret där man talar om att asylprocessen
              ska kunna gå på en vecka.
            </seg>
            <seg n="45535c77">
              Hur ska en asylutredning kunna göras på en vecka? Det kanske
              går i kvotflyktingfallen, för då är personerna utredda redan innan
              de kommer hit. Men i övriga fall låter det som en önskedröm.
            </seg>
            <seg n="2ec3028e">
              Migrationsministern hänvisar till översynen. I den kom man fram
              till att processen mest består av en väntan. Det är ingen nyhet.
              Det har vi vetat i många år. Det är därför vi alla här i kammaren
              har pratat om att vi måste ha en förkortad handläggningstid i
              asylprocessen för allas skull, inte minst för den sökande.
            </seg>
            <seg n="69763b18">
              Men vi har också poängterat att den måste vara rättssäker. Problemet
              är att den projektform som i dag tillämpas inte utgår från att
              vi har fått någon förändring i själva lagtexten. Den torde strida
              mot utlänningslagen och dess förarbeten.
            </seg>
            <seg n="ec446054">
              Fru talman! Det är vi lagstiftare, riksdagens ledamöter, som
              får stå till svars när lagar tillämpas på ett sätt som vi inte
              förväntar oss. Men trots att vi lagstiftare vid ett flertal tillfällen
              har talat om att utlänningslagen inte alltid tillämpas på det
              sätt som vi menade att den skulle är det vi som får stå där med
              skammen när det blir fel. Myndigheterna kan då skylla på lagstiftaren
              och tala om att vi måste ändra lagen, trots att vi inte alls har
              sagt att det ska ske på det sätt som sedan blir praxis.
            </seg>
            <seg n="e938292c">
              Det är praxisbildningen som många gånger skiljer sig från den
              lag vi har stiftat här i riksdagen. Den nya projektformen har
              inte passerat riksdagen. Vi har inte stiftat någon ny lag. Vi
              har faktiskt en lag som hanterar den här frågan. Vi har förarbeten
              också.
            </seg>
            <seg n="96f800ae">
              Det handlar om proposition 2004/05:170. Enligt den ska en asylutredning
              ha följande form:
            </seg>
            <seg n="cb5a4b40">
              Enligt praxis från Migrationsöverdomstolen ska man dessutom hinna
              göra en språkanalys med den asylsökande. Först då kan Migrationsverket
              anses ha underlag för att ens bestämma vilket land sökandens asylskäl
              ska prövas mot.
            </seg>
            <seg n="dffcdf5c">
              Förarbetena säger också att den asylsökande ska få Migrationsverkets
              utredningsunderlag senast vid den första muntliga asylutredningen.
              Enligt advokater som jag har talat med händer det så gott som
              aldrig.
            </seg>
            <seg n="315763a7">
              Då kan man fråga sig hur allt detta ska kunna ske på en vecka.
              Det är helt omöjligt. Jag skulle vilja ha migrationsministerns
              svar på det.
            </seg>
            <seg n="6c03628e">
              Beslut ska tas inom normalt tre, maximalt sex månader efter ansökan.
              Det är den första asylutredningen som ska göras inom en vecka
              men bara den första asylutredningen, inget beslut.
            </seg>
          </u>
          <note type="speaker" n="d8241873">
            Anf. 110 Statsrådet TOBIAS BILLSTRÖM (m):
          </note>
          <u who="tobias_billstrom_migrationsminister_w" xml:id="i-d947bd108e6b950f-1" n="762ea3f3">
            <seg n="af53a035">
              Fru talman! Det kan vara bra att fundera över varför vi har en
              asylprövning över huvud taget. Det har vi för att vi måste säkerställa
              om den person som kommer till Sverige och lämnar in en asylansökan
              uppfyller de krav som är ställda i utlänningslagen vad gäller
              skyddsskäl och de grunder som man anför för att få lov att stanna
              i Sverige.
            </seg>
            <seg n="fb9a6bac">
              Den asylprövningen innebär många gånger en psykisk press på den
              sökande. Den har stor betydelse för hans eller hennes framtida
              levnadsvillkor. Att få sin sak prövad inom rimlig tid stärker
              rättssäkerheten. Det är min mycket bestämda uppfattning som migrationsminister
              att detta är en punkt där Sverige många gånger under de gångna
              åren har misslyckats. Den här ovissheten under prövningen medför
              i sig en press på sökanden, en press som kan få konsekvenser om
              personen i fråga får ett positivt besked på sin asylansökan.
            </seg>
            <seg n="b2550cc8">
              Dessutom är långa handläggningstider inte gratis, Bodil Ceballos.
              De är förenade med mycket stora kostnader för samhället. Det var
              därför som regeringen i regleringsbrevet till Migrationsverket
              för 2010 beslutade om verksamhetsmål som innebär att asylprövningen
              ska ske inom sex månader efter ansökan och för ensamkommande barn
              inom tre månader.
            </seg>
            <seg n="84ba2d5a">
              Vad är då syftet med det nya arbetssättet på Migrationsverket?
              Det är att minska tidsutdräkten mellan de tillfällen då någonting
              konkret händer i ärendet, antingen det är vid Migrationsverket
              eller hos den sökande och dennes ombud.
            </seg>
            <seg n="1aca4e66">
              Det framgick inte av Bodil Ceballos redovisning om hon tycker
              att det är viktigt att se till att man faktiskt tillvaratar den
              här tiden. För mig och för regeringen är det oerhört viktigt.
              I det här ingår nämligen också kortare svarstider för de offentliga
              biträdena, men inte på ett sådant sätt som Bodil Ceballos vill
              göra gällande, att den asylsökandes möjligheter att få en god
              och rättssäker handläggning påverkas negativt.
            </seg>
            <seg n="8ac2a075">
              I det nya arbetssättet får det offentliga biträdet högst tre
              veckor på sig att komma in med en inlaga. Denna inlaga ska koncentreras
              till att kommentera eventuella avvikelser från Migrationsverkets
              utredning, till exempel när det gäller resväg, asylskäl och hotbilden
              vid ett eventuellt återvändande. Ett grundläggande krav på asylprövningen
              är att den sker på ett rättssäkert sätt, och det nya arbetssättet
              inom asylprövningen är utformat med hänsyn till det oeftergivliga
              kravet från regeringens sida.
            </seg>
            <seg n="915f51e7">
              Vad som händer är att en kvalificerad beslutsfattare numera tidigt
              i processen kommer att göra den första utredningen och bedöma
              behovet av offentligt biträde. Härigenom läggs också tyngdpunkten
              i första instans, vilket är ämnat att stärka den asylsökandes
              rättssäkerhet och också faktiskt helt i linje med det riksdagsbeslut
              som Bodil Ceballos själv hänvisade till när den nya instans- och
              processordningen tillkom. Genom den här ordningen säkerställs
              också att offentliga biträden förordnas när det verkligen behövs.
            </seg>
            <seg n="5e3d38c4">
              Jag utgår från, låt mig vara helt tydlig med detta inför kammaren,
              att Migrationsverket kan svara upp mot de här kraven och att rättssäkerheten
              därför inte kommer att äventyras av de nya arbetsmetoderna hos
              Migrationsverket. Jag ser ingen anledning att regeringen eller
              riksdagen i detalj ska fatta beslut om hur Migrationsverket arbetar.
              Det gör vi inte med någon annan myndighet så varför skulle vi
              göra det i det här sammanhanget?
            </seg>
            <seg n="1eac6749">
              Jag förstår att Bodil Ceballos möjligen gärna skulle vilja göra
              det. Det är möjligen också vad som väntar om olyckan skulle vara
              framme i september i år. I så fall vet vi att både Miljöpartiet
              och Vänsterpartiet har långtgående idéer om vilket inflytande
              som man vill ha på verket och verkets handläggningsrutiner. Den
              här interpellationsdebatten har ju hittills visat att det är precis
              det som är fallet.
            </seg>
          </u>
          <note type="speaker" n="f608f2c1">
            Anf. 111 BODIL CEBALLOS (mp):
          </note>
          <u who="bodil_ceballos_1a35e5" xml:id="i-7acb9ab2ddebdf88-1" n="3d2f6643">
            <seg n="5ac8fce8">
              Fru talman! Då kanske jag ska börja med att säga att jag inte
              på något sätt har sagt att jag är missnöjd med att vi förkortar
              handläggningstiderna, tvärtom. Att handläggningstiderna måste
              kortas är något som vi har drivit under många år. Självklart är
              det bra, men en vecka är inte rimligt. En vecka räcker inte ens
              när det finns uppenbar grund för att den här personen ska få permanent
              uppehållstillstånd i Sverige och därför inte behöver en advokat.
              Hur kan ens det gå på en vecka?
            </seg>
            <seg n="0e021050">
              Särskilt gäller det när man tänker på hur det ser ut i asylärenden
              i dag. Här har vi människor som jag personligen inte alls förstår
              varför de får ett negativt besked, vare sig det gäller själva
              asylansökan, om det är skyddsbehövande eller i nästa led där det
              handlar om verkställighetshinder. Både när det är verkställighetshinder
              och när det är ett eventuellt avslag på en asylansökan ska ett
              offentligt biträde utses. Motsatsen gäller bara om det är uppenbart
              ogrundat. Jag börjar fundera på vad det är som är uppenbart ogrundat.
              Vem är det som beslutar vad det är som är uppenbart ogrundat?
            </seg>
            <seg n="f7347819">
              Jag kan ta exemplet att skicka människor tillbaka till Afghanistan.
              När det gäller en person från Afghanistan som söker uppehållstillstånd
              i Sverige ska beslut tas på en vecka därför att det är uppenbart
              ogrundat. Man kan ju ändå skicka tillbaka dem till Kabul. Vi har
              ju ett återvändandeavtal. Är det detta migrationsministern menar?
              Det är uppenbart ogrundat, då behöver man inte heller någon advokat.
            </seg>
            <seg n="27304018">
              Vi kan titta på asylutredningen och den landinformation som asylutredaren
              och också ombudet ska komma med, hur ska de hinna det på den här
              korta tiden? Hur ska asylutredaren kunna sätta sig in i landinformation
              och alla omständigheter i ärendet på en vecka? Det skulle jag
              vilja att migrationsministern talade om för mig. Jag skulle också
              vilja veta vem det är som har sagt att det är en vecka som ska
              gälla. Är det också med i regleringsbrevet till Migrationsverket?
            </seg>
            <seg n="2ca07d72">
              Praktik och teori stämmer inte alltid överens. Asylutredarna
              ska skriva ett protokoll som ombuden sedan ska kunna yttra sig
              över, men många gånger hinner de faktiskt inte ens skriva de här
              protokollen. Migrationsverket omplacerar och avskedar personal
              samtidigt som vi lägger mer budgetpengar på att skicka människor
              tillbaka. Människor sitter också i förvar under långa tider. Om
              det är så att migrationsministern vill dra ned på kostnaderna
              finns det ju andra sätt att göra det än när det gäller just handläggningstiderna.
              En vecka är inte rimligt. Det måste väl ändå migrationsministern
              också erkänna.
            </seg>
            <seg n="9fa16e53">
              Jag skulle vilja ha ett svar på det jag sade tidigare: Vem är
              det som har kommit med denna konstiga idé att det ska gå på en
              vecka?
            </seg>
            <seg n="a848edda">
              Sedan säger migrationsministern också att biträden bereds möjlighet
              att närvara vid utredningen med den sökande. Då är frågan vilken
              utredning som biträdet ska kunna närvara vid när den muntliga
              utredningen redan har skett och man dessutom har fått uppgift
              om att det inte blir någon ny muntlig utredning. När ska då ombudet
              vara med?
            </seg>
            <seg n="547ff8bb">
              Enligt utlänningslagen är det den asylsökande som har bevisbördan
              och som ska lägga fram yrkanden och grunder. Hur ska det ske rättssäkert
              utan att ett ombud finns med? Det är till och med svårt bara att
              fylla i de blanketter som man får presenterade för sig när man
              kommer till Migrationsverket vid det första tillfället. Jag har
              varit med som tolk många gånger tidigare. Det är ofta svårt att
              förstå även när man har en tolk med sig.
            </seg>
            <seg n="e28e951c">
              Det här är inte rättssäkert. Det är det som jag vill att Migrationsverket
              ska ta till sig och Tobias Billström förstås.
            </seg>
          </u>
          <note type="speaker" n="3c9c6972">
            Anf. 112 Statsrådet TOBIAS BILLSTRÖM (m):
          </note>
          <u who="tobias_billstrom_migrationsminister_w" xml:id="i-d947bd108e6b950f-2" n="762ea3f3">
            <seg n="9e1ea77b">
              Fru talman! Om man ska förkorta handläggningstiderna måste detta
              naturligtvis ske på två sätt, dels att man arbetar mer effektivt,
              dels att man ser till att upprätthålla rättssäkerheten.
            </seg>
            <seg n="790ffe3c">
              Bodil Ceballos tycker väldigt mycket. När det gäller frågan hur
              lång tid man ska ha på sig för att lämna in inlagor har jag redan
              talat om att det är tre veckor, inte en vecka. Det är tre veckor
              som är stipulerat. Däremot är en vecka någonting som man har som
              ambitionsmål.
            </seg>
            <seg n="61a9109b">
              Det är klart att det finns fall, även om Bodil Ceballos inte
              tycks känna till det, där det är fullt möjligt att avgöra ärendet
              på väldigt kort tid. Ett sådant exempel är överföringar enligt
              Dublin. Där behövs det över huvud taget inte utfärdas någon form
              av förordnande av offentligt biträde. Det nämner inte Bodil Ceballos
              för det skulle ju kvadda lite av statistiken och därmed också
              upplägget för den här interpellationsdebatten. Men det är ganska
              viktigt att komma ihåg detta.
            </seg>
            <seg n="c78d3c06">
              Jag har fullt förtroende för de processer som nu är i gång på
              verket. De extrapengar som vi har anslagit från regeringens sida
              har vi avsett för återvändandearbetet, men de är också, när det
              gäller verket i övrigt, avsedda för att se till att man kan handlägga
              ärenden på ett sådant sätt att människor snabbt och effektivt
              kan få besked om huruvida de får lov att stanna i Sverige eller
              inte.
            </seg>
            <seg n="ec53854a">
              Jag tror att skon egentligen klämmer någon helt annanstans. Bodil
              Ceballos accepterar inte att människor får avslagsbeslut. Det
              är precis det som är problemet. Det har framgått under rätt många
              interpellationsdebatter i den här kammaren att Bodil Ceballos
              har väldigt svårt, tycker jag, att acceptera att människor faktiskt
              kan komma till Sverige, lämna in en asylansökan, få den prövad
              och få ett nej. Jag är rädd att vi alltid kommer att stå här i
              kammaren och diskutera detta så länge Bodil Ceballos har den uppfattningen.
              Det kommer vi nog alltid att göra så länge vi har en reglerad
              invandring.
            </seg>
            <seg n="e9488d67">
              Motfrågan blir naturligtvis: Vad ska vi ha i stället? Jag har
              inte sett några förslag från oppositionens sida. Det finns för
              övrigt ingen samlad opposition utan vi får prata med de tre olika
              partierna. Ni har ju inga gemensamma ståndpunkter, i synnerhet
              inte när det gäller den här frågan. Jag måste säga att jag inte
              har sett några förslag från er sida på om man ska kunna förkorta
              handläggningstiderna. Går vi tillbaka i historien och tittar på
              hur det såg ut när ni styrde Sverige kan vi se att handläggningstiderna
              snarare hade en tendens att öka, öka och öka. Varför gjorde de
              det? Förmodligen därför att man inte valde att låta verket få
              möjligheten att arbeta mer effektivt.
            </seg>
            <seg n="6f05b4f3">
              Nu väljer vi att inom ramen för det vi kallar för rättssäkerhet
              ge verket möjligheten att arbeta mer effektivt. Jag har fullt
              förtroende för att de ambitioner som man har kommer att uppfyllas
              och därmed också regeringens politik.
            </seg>
          </u>
          <note type="speaker" n="f4748993">
            Anf. 113 BODIL CEBALLOS (mp):
          </note>
          <u who="bodil_ceballos_1a35e5" xml:id="i-7acb9ab2ddebdf88-2" n="3d2f6643">
            <seg n="fcc3403c">
              Fru talman! Jag vänder mig starkt emot att vi skickar tillbaka
              människor direkt till förföljelse, att vi skickar tillbaka människor
              direkt till krig. Jag har inget emot att det kan bli ett avslag
              på en asylansökan för en person som kommer från ett land där det
              inte är krig och där den personen inte riskerar förföljelse. Självklart
              är det så. Där finns andra modeller för att komma till Sverige.
              Då kan man komma hit och söka arbete etcetera.
            </seg>
            <seg n="b7165dbe">
              Men jag är mycket starkt emot att vi skickar tillbaka människor
              till länder där de fängslas direkt vid ankomsten. Sådana fall
              har vi i Sverige i dag. Jag kommer att fortsätta att vara emot
              det. Och det finns många i alliansregeringen och riksdagsledamöter
              här i kammaren som också är emot den hanteringen av människor.
            </seg>
            <seg n="fff2f7e6">
              Migrationsministern säger att ambitionsmålet är en vecka. Möjligheten
              att fatta beslut om omedelbar verkställighet av avvisningar har
              funnits också tidigare när ansökan har varit uppenbart ogrundad.
              Men den ska vara uppenbart ogrundad. I många fall är det svårt
              att avgöra det på en vecka. Jag kan inte förstå varifrån ambitionsnivån
              en vecka kommer ifrån. Jag ville få reda på om den kom genom regleringsbrevet
              eller på vilket annat sätt den kom in i den svenska migrationsprocessen.
              Det är ingenting som vi här i riksdagen har fattat beslut om.
              Riksdagsledamöterna har inte varit med och bestämt detta. Någon
              annanstans är det ju. Jag vill inte sedan få skulden när någon
              säger att vi har stiftat lagen och vi får ändra lagen. Vi har
              inte varit med och sagt att det här ska ta en vecka.
            </seg>
          </u>
          <note type="speaker" n="bf0fa030">
            Anf. 114 Statsrådet TOBIAS BILLSTRÖM (m):
          </note>
          <u who="tobias_billstrom_migrationsminister_w" xml:id="i-d947bd108e6b950f-3" n="762ea3f3">
            <seg n="8c61caa4">
              Fru talman! Nej, det är klart att riksdagen inte har varit med
              och fattat beslut om detta. Varför skulle riksdagen göra det?
              Det är inte riksdagens ansvar att detaljstyra Migrationsverket,
              lika lite som det är riksdagens ansvar att detaljstyra något annat
              statligt verk. Det ansvaret ankommer på regeringen när det gäller
              utformningen av regleringsbrevet. Vad riksdagen däremot har ett
              ansvar för är att acceptera de budgetar som regeringen lägger
              fram till riksdagen och där man också ställer upp inriktningsmål
              för verksamheten. Riksdagen har varit med om att fatta beslut
              om att ge Migrationsverket ramarna.
            </seg>
            <seg n="6bdb7fe9">
              När det gäller frågan om återvändandearbetet skickar vi tillbaka
              människor till sina ursprungsländer helt i enlighet med internationell
              lag och de förordningar som gäller på området efter att ha prövat
              deras ansökningar på ett rättssäkert sätt. Det sker i enlighet
              med de processer som vi har pratat om i dag. Människorna får ett
              offentligt biträde vid sin sida, får möjlighet att få sin sak
              prövad i första instans, det vill säga Migrationsverket, och återvänder
              sedan om migrationsdomstolen kommer fram till att de saknar asylskäl.
            </seg>
            <seg n="2525e180">
              Vi har nu under fyra år, Bodil Ceballos, levererat en sammanhållen,
              tydlig och klar politik från alliansens sida. Jag känner alliansen
              något bättre än vad du gör i det avseendet. Om jag vore du skulle
              jag snarare bekymra mig om det som förefaller vara alternativet
              i den här kammaren. Det finns inget alternativ till alliansregeringen
              när det gäller migrations- och asylpolitiken. Det finns ingenting
              som Socialdemokraterna, Vänstern och Miljöpartiet är överens om
              i frågorna som är av riktig betydelse. Tvärtom driver Miljöpartiet
              aktivt amnestikrav, att vi i stället ska riva upp den goda ordning
              och reda som vi har skapat under åren och ersätta den med kaos.
              Det är också viktigt att framhålla i debatten.
            </seg>
            <seg n="45322de3">
              Jag menar att det finns alla möjligheter att från början tala
              om för människor som har kommit till det här landet huruvida de
              ska få ett offentligt biträde eller inte, om det inte finns någon
              undantagssituation. Det har också framkommit under debatten vad
              som gäller på området.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="90d97b6b">
            20 § Svar på interpellation 2009/10:205 om strategi för svensk
            försvarsindustri
          </note>
          <note type="speaker" n="18cfcb8f">
            Anf. 115 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-7b168b68222db3f1-2" n="5f060ef2" next="i-6ff0794a8b526c3e-2">
            <seg n="3f1fd587">
              Fru talman! Peter Hultqvist har frågat Maud Olofsson vilka initiativ
              ministern avser att ta för att tydliggöra en strategi för försvarsindustrin
              som näringsgren och dess betydelse inte bara för försvarets behov
              utan också dess närings-, forsknings- och regionalpolitiska roll.
              Eftersom frågan rör försvarsindustrin har den överlämnats till
              mig.
            </seg>
            <seg n="3e4c649e">
              Regeringen verkställer nu de principer för försvarets materielförsörjning
              som lades fast redan under den tidigare regeringen 2004 men som
              inte har genomförts till fullo. De principer som framgår av den
              försvarspolitiska inriktningspropositionen utgör inriktningen
              i de försvarsmaterielrelaterade frågorna.
            </seg>
          </u>
          <note n="2edc9e74">
            Den försvarspolitiska inriktningspropositionen som lämnades till
            riksdagen den 19 mars 2009 behandlar principerna för ett mer användbart
            försvar inklusive frågor som rör materielförsörjningen och principerna
            för anskaffning och upphandling. Propositionens materielavsnitt
            behandlar även andra frågor kopplade till materielförsörjningen,
            bland annat avseende marknads- och industrifrågor, internationella
            samarbeten och exportfrågor.
          </note>
          <u who="sten_tolgfors_forsvarsminister_w" xml:id="i-6ff0794a8b526c3e-2" n="5f060ef2" prev="i-7b168b68222db3f1-2">
            <seg n="987532d4">
              Materielanskaffningen ska alltid utgå från Försvarsmaktens operativa
              behov. Insatsorganisationen ska förses med ändamålsenlig, beprövad
              och tillförlitlig materiel av god kvalitet och mängd i förhållande
              till ställda krav och behov. Inom ramen för budgetpropositionen
              för 2010 begärde vi riksdagens bemyndigande att anskaffa en rad
              centrala system. En ny radarjaktrobot för JAS 39 Gripen, nya splitterskyddade
              fordon, ett nytt taktiskt obemannat spaningsflygplan, TUAV, samt
              ett nytt signalspaningsfartyg. Allt detta gjorde vi en månad efter
              att vi beslutat att anskaffa artillerisystemet Archer. Regeringen
              återkommer löpande i försvarsmaterielfrågor.
            </seg>
            <seg n="a1d8d901">
              Försvarsmaterielmarknaden är inte en marknad som andra. Den europeiska
              marknaden är uppdelad på 27 delmarknader. USA har en hemmamarknad
              för industrin, som dessutom är världens största. Därför drev vi,
              och fick acceptans för, under vårt ordförandeskap i EU bland annat
              frågan om konkurrens på lika villkor, så kallad level playing
              field.
            </seg>
            <seg n="ea759ae3">
              Dessutom inrättas under 2010 en exportstödsmyndighet för att
              bättre och samordnat stödja exporten. Genom en ny myndighet blir
              processerna också öppnare och mer transparenta, med tydligare
              roller och klarare ansvarsfördelning.
            </seg>
          </u>
          <note type="speaker" n="f03699a2">
            Anf. 116 PETER HULTQVIST (s):
          </note>
          <u who="peter_hultqvist_ecd932_w" xml:id="i-31e3a9d32753ee2f-3" n="f0ee3f8f">
            <seg n="a0e852cb">
              Fru talman! Tack för svaret, ministern!
            </seg>
            <seg n="b33b5374">
              Egentligen hade jag hoppats att den här debatten skulle föras
              med Maud Olofsson eftersom jag anser att det här handlar om en
              näringsgren. Det är alltså en betydligt vidare fråga än enbart
              upphandling av försvarsmateriel. Därför är det lite snävt att
              ta debatten med försvarsministern.
            </seg>
            <seg n="03b3b67f">
              Svensk försvarsindustri omfattar i dag ca 45 företag med ca 30
              000 anställda. Med underleverantörer och servicebolag handlar
              det totalt om 100 000 arbetstillfällen. Både den regionalpolitiska
              och den näringslivspolitiska betydelsen är stor. Orter som Linköping,
              Örnsköldsvik, Karlskrona och Karlskoga är exempel på där försvarsföretagen
              har en tung roll i näringslivet. Denna näringsgren har således
              en stor betydelse för hela det svenska samhället.
            </seg>
            <seg n="f90199e8">
              I sitt svar på min interpellation berör inte försvarsministern
              dessa perspektiv över huvud taget. Han tycks inte ha någon åsikt
              om försvarsindustrins betydelse för teknikutveckling, forskning,
              exportmöjligheter och kopplingar till civil produktion. Över huvud
              taget saknas det näringspolitiska och strategiska tänkandet. Hela
              svaret handlar egentligen bara om hur försvarsmateriel på olika
              sätt ska anskaffas och handlas upp. Det gör svaret torftigt.
            </seg>
            <seg n="9f5df179">
              Inte heller berör försvarsministern den viktiga kärnfrågan om
              försvarets behov av inhemsk materielförsörjning i skarpare läge.
              Jag vet att just detta är en fråga som diskuteras inom de statliga
              myndigheter som hanterar materielförsörjningen. Inom försvaret
              finns frågetecken om just detta, inte minst inom försvarsindustrin.
              Men några initiativ där dels den regional- och näringslivspolitiska
              betydelsen markeras, dels ambitionen när det gäller inhemsk produktion
              och teknikutveckling markeras kommer inte. Frågan om försvarsindustrin
              i Sverige har en för nationen strategisk betydelse undviks noggrant
              i svaret.
            </seg>
            <seg n="8124766a">
              Den försvarspolitiska propositionen från mars 2009 pekar på principer
              för materielförsörjning. Men den sätter inte in försvarsindustrin
              i ett sammanhang som handlar om den strategiska betydelsen och
              alla de fält som jag nu har resonerat om. Egentligen ger inte
              ministerns svar över huvud taget någon vägledning om hur försvarsindustrins
              framtid ser ut. Konsekvenserna av denna passivitet får ytterst
              till effekt att forskningsresurser riskerar att dras ned, utvecklingsinsatser
              tonas ned och förankring i det svenska försvaret och dess behov
              trappas av.
            </seg>
            <seg n="222e5560">
              Att från näringspolitisk synpunkt agera på detta vis leder till
              att Sverige successivt blir allt mindre intressant som partner
              i olika internationella sammanhang. Endast den som kan bidra med
              egen, unik kompetens, forskningsresultat och ett bra utvecklingsarbete
              är intressant. Med nuvarande inriktning riskerar dock intresset
              att successivt falna när det gäller Sverige. Vi får allt mindre
              att bidra med, vilket i sin tur riskerar att få negativa effekter
              för både arbetstillfällen och företag.
            </seg>
            <seg n="43902d6d">
              När ministern nämner olika försvarsmateriel som robotar, splitterskyddade
              fordon, nytt obemannat spaningsskyddsplan med mera kan man lätt
              få intrycket att detta med självklarhet gagnar svensk försvarsindustri.
              Sanningen är väl den att stora delar av detta kommer att handlas
              upp utomlands. Själva grundproblemet med ministerns redogörelse
              är just frånvaron av koppling till om han anser att svensk försvarsindustri
              har en strategisk betydelse för Sverige eller inte. Om ministern
              tycker det, vilka slutsatser drar ministern i så fall av det?
            </seg>
          </u>
          <note type="speaker" n="36317397">
            Anf. 117 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-7b168b68222db3f1-3" n="5f060ef2" next="i-6ff0794a8b526c3e-3">
            <seg n="69744310">
              Herr talman! Socialdemokraterna har åtminstone fyra frågor de
              måste reda ut när det gäller synen på försvarsindustrin.
            </seg>
            <seg n="bec4d791">
              Den första frågan är att det faktiskt handlar om försvarsförmåga
              och inte regionalpolitik. I sin försvarsmotion nämner Socialdemokraterna
              ordet försvarsförmåga en enda gång, och då är det just med bäring
              på industrin. Ordet jobb nämns åtta gånger. Detta handlar om hur
              vi ska se till att Försvarsmakten får ändamålsenlig materiel i
              tillräcklig omfattning för att lösa sina uppgifter, inte minst
              att värna säkerheten för män och kvinnor i insatser. Då måste
              pengarna räcka långt. Hur ska de användas effektivast för att
              ge Försvarsmakten den materiel som behövs? Socialdemokraterna
              har över huvud taget inte det perspektivet. Det är någonting separerat
              från Försvarsmaktens behov.
            </seg>
            <seg n="799006b2">
              Den andra frågan är att Socialdemokraterna vill skära ned 2 miljarder
              kronor på försvaret varje år och därutöver lägga på nya uppgifter
              för låt oss säga 1 ½ miljard. De har alltså en budget för försvaret
              som är ca 3 ½ miljard svagare varje år än den regeringen har.
              Det blir inga nya pengar till materiel där. Däremot blir det dyrare
              lösningar och därmed en fallande försvarsförmåga. Till råga på
              allt vill Socialdemokraternas samarbetspartier också skära ned
              flera miljarder varje år, men på andra saker. Det blir alltså
              en lång lista med nedskärningar och verkligen inga nya pengar.
            </seg>
          </u>
          <note n="bf3e92ea">
            Den tredje frågan är att den strategi som Peter Hultqvist presenterar
            är utarbetad av Göran Persson och den tidigare, socialdemokratiska
            regeringen. Göran Persson skrev på Harpsund den 16 mars 2006 en
            skrivelse till riksdagen där detta utvecklas. Den dåvarande statsministern
            skrev:
          </note>
          <u who="sten_tolgfors_forsvarsminister_w" xml:id="i-6ff0794a8b526c3e-3" n="5f060ef2" prev="i-7b168b68222db3f1-3">
            <seg n="6a057f0b">
              Genom att behovet tillgodoses av de produkter och tjänster som
              den internationella marknaden erbjuder bör fördyringar kunna undvikas.
              I första hand bör en anskaffning göras genom deltagande i samordnad
              internationell anskaffning och i andra hand på egen hand. Endast
              i de fall då dessa möjligheter uttömts bör man välja att tillgodose
              behovet genom en nyutveckling, och även då i första hand i samarbete
              med andra eller tillsammans med internationella samarbetspartners.
              Egenutveckling bör ske endast i undantagsfall.
            </seg>
            <seg n="e8162482">
              Detta skrev Göran Persson på Harpsund, och Hultqvist och kollegerna
              beslutade detta i riksdagen. Därför blir det något svårbegripligt
              att höra Hultqvists kritik av det egna beslutet.
            </seg>
            <seg n="be5952d9">
              Den fjärde frågan gäller exporten. Den försvarsindustri som verkar
              i Sverige, oavsett om den är svenskägd eller utlandsägd, som den
              i många fall är, ligger med exportandelar på kanske 8590 procent.
              Likväl har Socialdemokraterna gjort upp med Miljöpartiet och Vänstern
              att exportlagstiftningen ska stramas åt. Det innebär alltså att
              man börjar reducera 90 procent av försvarsindustrins marknad.
              Regeringen vill införa en ny, exportstödjande myndighet för försvarsmateriel
              under detta år. Vad säger Socialdemokraterna om det? Vill ni vara
              med och hjälpa försvarsindustrin till en långsiktig marknadsutveckling,
              eller ska det stoppas?
            </seg>
            <seg n="ac518054">
              Peter Hultqvist kritiserar att regeringen under ordförandeskapet
              har fått igenom att vi börjar öppna den europeiska marknaden för
              försvarsindustrin. I dag är det 27 delmarknader. USA har en hemmamarknad.
              Sverige är det minsta av EU:s stora försvarsindustriländer, men
              Hultqvist vill inte ens öppna den europeiska marknaden. Vi ska
              köpa svenskt. Men då kommer ju också andra att köpa sina länders
              produkter och stänga ute de svenska.
            </seg>
            <seg n="d09857ea">
              Sammantaget är det alltså glasklart att det Hultqvist står för
              är miljardnedskärningar på försvaret, vilket kommer att drabba
              också industrin, och tillsammans med Miljöpartiet och Vänstern
              en stängd marknad för export. Det kommer att leda till en ny industridöd
              i Sverige också på försvarsindustrisidan, Peter Hultqvist.
            </seg>
          </u>
          <note type="speaker" n="75800d90">
            Anf. 118 PETER HULTQVIST (s):
          </note>
          <u who="peter_hultqvist_ecd932_w" xml:id="i-31e3a9d32753ee2f-4" n="f0ee3f8f">
            <seg n="392a7956">
              Herr talman! Är det rimligt att BAE Systems, Hägglunds och Försvarets
              materielverk utvecklar ett miljöanpassat fordonset för ca 1,6
              miljarder för att beställningen sedan ska gå till Finland? Effekten
              blev 320 varslade i Örnsköldsvik. Företaget tvingades dra sig
              ur två stora anbud när de inte kunde få den egna försvarsmakten
              som referens. Att inte kunna få den egna försvarsmakten som referens
              är förödande.
            </seg>
            <seg n="8a2211be">
              Det var många turer kring denna upphandling, som nu underkänts
              i domstol och måste göras om. Just detta är en effekt av ett alltför
              långt drivet upphandlingstänkande. Känslan hos många är att det
              i detta fall skulle statueras exempel. I praktiken blev det dock
              en markering mot svensk försvarsindustri, svenskt utvecklingstänkande
              och svenska arbetstillfällen. Jag tycker att det är beklagligt.
            </seg>
            <seg n="12c4409d">
              När ministern markerar att Sverige under ordförandeskapet i EU
              har drivit frågan om mer konkurrens är det egentligen närmast
              en bekräftelse på den passiva synen på svensk försvarsindustri.
              Produktion av försvarsmateriel är undantagen från EU:s marknad
              och precis som ministern säger uppdelad på 27 delmarknader. Något
              annat än delmarknader kommer det under överskådlig tid inte heller
              att vara, och det måste en realistisk politik utgå ifrån. Det
              är ett faktum och inget annat, och allt annat tänkande är egentligen
              rätt så naivt.
            </seg>
            <seg n="d00434f5">
              Om Sverige ska kunna behålla försvarsindustrin och om vi ska
              kunna hävda oss internationellt måste vi värna om arbetstillfällena,
              och det krävs ett annat och mer strategiskt tänkande. Då kan inte
              köp av försvarsmateriel hanteras som om man agerade på vilken
              dagligvarumarknad som helst. Det viktigaste är att värna om forsknings-
              och utvecklingsdelarna, för det är de som gör att man har någonting
              att bidra med i det internationella samarbetet. Det är de som
              gör att man blir intressant. Därför krävs alltså ett långsiktigt
              tänkande på detta område.
            </seg>
            <seg n="e5576bc7">
              Staten och regeringen måste vara en del i detta arbete, och det
              är särskilt viktigt eftersom de har en direkt koppling till säkerhetspolitiken.
              Visst är det rimligt att från tid till annan förändra och tidsanpassa
              statens förhållande till försvarsindustrin, men att gå från ett
              läge av mycket intimt samarbete till att helt och hållet släppa
              långsiktigheten är att driva det hela alldeles för långt. Att
              ha som överordnad princip att handla upp försvarsmateriel där
              det går kan riskera att underminera grunden för en fungerande
              försvarsindustri.
            </seg>
            <seg n="7cfb2498">
              Jag menar att de kriterier som ska gälla, alltså uppgradering
              av försvarsmateriel, nyanskaffning på marknaden och att utvecklingsbehoven
              inte kan tillgodoses på annat sätt, åtminstone borde kunna utvärderas
              parallellt och sättas in i ett långsiktigt helhetstänkande. Det
              sker dock inte, och det tycker jag är fel. Det är dags att se
              att den avancerade delen av försvarsupphandlingar faktiskt också
              kräver ett samarbete mellan Försvarets materielverk och industrin.
              Dessutom är kopplingen till svensk säkerhetspolitik och svensk
              sysselsättning så uppenbar att den måste vägas in i sammanhanget.
            </seg>
            <seg n="11405452">
              Nu när ministern skryter om den nya exportfrämjande myndighet
              som skapats måste vi också tänka på att svensk försvarsindustri
              måste kunna få den egna försvarsmakten som referenskund. Annars
              blir det inte trovärdigt. Exemplet Hägglunds visar tydligt att
              regeringen är fel ute. Var står svensk försvarsindustri och denna
              exportmyndighet om fem till tio år om vi nu inte tar till oss
              de signaler som är en effekt av den misslyckade upphandlingen
              med Hägglunds? Det finns faktiskt anledning att utöva viss självkritik.
            </seg>
          </u>
          <note type="speaker" n="4ded8b01">
            Anf. 119 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-617f11a849eeeaa5-45" n="5f060ef2">
            <seg n="4f492428">
              Herr talman! Det var ännu ett socialdemokratiskt anförande om
              försvaret och försvarsindustrin som inte ens nämner ordet försvarsförmåga.
              Det som allting syftar till, att värna vårt land, att hjälpa oss
              att göra insatser i landet, närområdet och internationellt, förekommer
              inte i Peter Hultqvists perspektiv. Det är precis som i Socialdemokraternas
              försvarspolitiska motion där ordet jobb finns med åtta gånger
              och försvarsförmåga en och då handlar om just industrifrågor.
            </seg>
            <seg n="a5b65eaa">
              Det är alltså Socialdemokraternas egen strategi, beslutad av
              Hultqvist och underskriven av Göran Persson, som regeringen verkställer.
              Om man vill gå åt ett annat håll borde slutsatsen vara att man
              ska anslå mer pengar. Om det är fel att konkurrensupphandla och
              välja bäst och billigast måste man också avsätta mer pengar för
              det som säkert är mycket bra men också dyrare.
            </seg>
            <seg n="32a303b2">
              Men det är inte det Socialdemokraterna gör. Man har en budget
              som är 3,5 miljarder svagare än regeringens inte ett år, inte
              två år, inte tre år utan varje år och det innan man har kommit
              överens med Vänstern och Miljöpartiet om hur stora nedskärningarna
              ska vara och på vad. Ni har inga pengar, Peter Hultqvist, att
              backa upp någonting av det du säger.
            </seg>
            <seg n="0e371025">
              Utgångspunkten vid anskaffningen måste vara: Vilket fordon behöver
              Försvarsmakten? Rätt specifikationer ska utarbetas, och sedan
              ska en korrekt upphandling genomföras. Det är självklart att FMV:s
              upphandlingar ska vara korrekta i varje enskild del. Därefter
              väljs det fordon som möter kraven på bästa sätt och med bästa
              pris.
            </seg>
            <seg n="e933ba32">
              Vad blir konsekvensen av Hultqvists resonemang för försvarsindustrins
              långsiktiga marknad? Den här gången är det tydligen fel att Sverige
              köper från ett grannland, det vill säga Finland. Vad händer nästa
              gång Finland väljer en svensk produkt? Skulle Hultqvist välkomna
              en finsk debatt som säger att oavsett om det blir så när upphandlingen
              är fastställd att ett finskt fordon vinner ska det rivas upp?
              När Finland köper ett svenskt fordon accepterar han en debatt
              i Finland som säger att det svenska är fel, det ska vara ett finskt
              fordon? Då förlorar vi det vi tycker att vi bäst och billigast
              har erbjudit Finland.
            </seg>
            <seg n="a8182b9a">
              Det resonemanget slår fullständigt undan marknaden på sikt för
              den svenska försvarsindustrin. 90 procent av orderstocken i många
              företag ligger på export, 5 procent i vissa företag, lite mindre
              i andra. Då är det extremt viktigt att vi värnar en öppen marknad
              i våra grannländer och i EU men också ute i världen.
            </seg>
            <seg n="fde26725">
              Jag noterar att Hultqvist har gjort upp med Vänstern om att exportlagstiftningen
              ska stramas åt. Vi vet inte hur än, men den ska stramas åt. Men
              då minskar försvarsindustrins marknad.
            </seg>
            <seg n="1421b59f">
              Hultqvist är kritisk mot att vi vill öppna för den europeiska
              marknaden. Där försvinner sex länder till. Socialdemokraterna
              är emot att regeringen inrättar en ny exportstödjande myndighet.
            </seg>
            <seg n="ba8e0b20">
              I alla delar slår Socialdemokraterna undan benen för försvarsmaterielexporten
              ihop med Vänsterpartiet. Gå och fråga facken vad de tycker om
              det. Det är möjligt, men det skulle förvåna mig, att de välkomnar
              en sådan syn på försvarsmaterielexporten.
            </seg>
            <seg n="5ed58910">
              Hultqvists politik går inte ihop. Jag är stolt och glad över
              att Sverige har en stark och bra försvarsindustri. Den finns i
              mitt eget län, och jag har följt den utveckling de har haft under
              flera decennier från en inhemskt ägd industri via statsägd industri,
              som producerade i extremt nära samverkan med staten för svenska
              behov, till en till stor del utlandsägd industri som utvecklar
              ihop med andra och säljer på en global marknad. Då ska vi understödja
              denna internationalisering som en väg in i framtiden för försvarsindustrin.
              Det Hultqvist gör är att slå undan benen för framtiden och blicka
              bakåt men saknar varje form av resurs, pengar och anslag för att
              backa upp det med. Det går inte ihop.
            </seg>
          </u>
          <note type="speaker" n="8388cc3c">
            Anf. 120 PETER HULTQVIST (s):
          </note>
          <u who="peter_hultqvist_ecd932_w" xml:id="i-31e3a9d32753ee2f-5" n="f0ee3f8f">
            <seg n="fbb0f7e0">
              Herr talman! Anser ministern att vi är i behov av en svensk försvarsindustri
              långsiktigt? Är det angeläget att kunna ha en inhemsk materielförsörjning
              i skarpare lägen? Hur viktigt är det att man kan bedriva forsknings-
              och utvecklingsverksamhet i Sverige, och på vilket sätt understöds
              det från statsmakten?
            </seg>
            <seg n="ca4f55c5">
              Det är en självklarhet att svensk försvarsindustri har producerat
              bra materiel, väl anpassad för svenska förhållanden för olika
              typer av insatser som har behövts för det svenska försvaret. Det
              kan man göra även i framtiden, om vi har en önskan att vi ska
              ha en svensk försvarsindustri och använda oss av det kunnande
              som finns. Det kunnande och den kompetens som har byggts upp har
              till och med gjort att utländska ägare i svensk försvarsindustri
              har varit så djupt imponerade av det kunnandet att man har velat
              fortsätta att investera och satsa i Sverige.
            </seg>
            <seg n="cde5b694">
              Hägglunds har utvecklat ett miljöanpassat fordon för 1,6 miljarder.
              Upphandlingen underkändes i domstol. När det inträffar att man
              inte vill ha sådana produkter som har kostat så mycket i utvecklingspengar
              och man inte får det som referensobjekt är det skadligt för svensk
              försvarsindustri. Det måste ministern begripa.
            </seg>
            <seg n="1529c964">
              Vi kommer inte att vidta några åtgärder ihop med några andra
              partier som raserar svensk försvarsindustri. Några sådana beslut
              eller uppgörelser har inte gjorts. Det är felaktig propaganda
              från ministerns sida.
            </seg>
            <seg n="1689ff9b">
              Jag tycker att ministern skulle kunna lägga ned lite kraft på
              att se till att kriterierna för upphandling av försvarsmateriel
              och de olika punkter som beskrivs i beslutet från mars 2009 ska
              jämställas med varandra och vara likvärdiga i värderingen vid
              olika typer av upphandlingar. Sedan ska man följa upp så att upphandlingslinjen
              inte blir ett självändamål i alla lägen utan att man också ser
              till behovet av att utveckla svensk försvarsindustri och använda
              det kunnande som finns där.
            </seg>
          </u>
          <note type="speaker" n="d7617bd5">
            Anf. 121 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-7b168b68222db3f1-4" n="5f060ef2" next="i-6ff0794a8b526c3e-4">
            <seg n="e775c5da">
              Herr talman! Jag har nämnt tre konkreta exempel där ni går direkt
              i strid med försvarsindustrins intressen. Ni vill ihop med Vänstern
              strama åt exportlagstiftningen. Det är 90 procent av marknaden.
              Ni säger nej till en ny exportstödjande myndighet. Jag vet hur
              viktig den är. Och du kritiserade själv, Peter Hultqvist, nyss
              vårt arbete för att öppna den europeiska försvarsindustrimarknaden.
              Allt detta bär rakt in i försvarsindustrins framtid.
            </seg>
            <seg n="4c95778f">
              Ja, vi har stort behov av en god försvarsindustri i vårt land.
              Därför samverkar jag väldigt mycket med försvarsindustrin för
              att understödja exportaffärer, till exempel i Brasilien som nu
              är aktuellt. Vi lägger också betydande beställningar på egna meriter
              från försvarsindustrin i Sverige. Jag nämnde ett exempel tidigare
              som är väldigt viktigt i form av Archer. Men syftet är att värna
              landets försvarsförmåga. Det är inte en industripolitik, utan
              det handlar om försvarsförmåga, och där är industrin en väldigt
              bra partner för oss.
            </seg>
            <seg n="681fdaf3">
              Jag noterar att Peter Hultqvist ständigt talar om svensk försvarsindustri.
              BAE Hägglunds är en del av en global storkoncern med 90 000 anställda.
              Det tycker jag är bra, därför att det gör företaget starkare i
              utveckling och i försäljning av sina produkter. Men beskrivningen
              av hur industrin ägs och verkar är gammal. Man utvecklar tillsammans
              med andra i andra länder, man ägs av andra i andra länder och
              av svenskar, och man säljer på en global marknad. Det är en rimlig
              utveckling, men Socialdemokraterna ser inte ens att den har skett.
            </seg>
            <seg n="f6e1dba7">
              Jag har ställt frågan några gånger vid besök på försvarsindustriorter:
              Finns det någonting som görs här i dag som inte har denna internationella
              aspekt? Jag nämnde Archer, som ägs ihop med Norge. De uppfyller
              väl den nya materielförsörjningsstrategin. Och de flesta produkter,
              för att inte säga alla, är redan utvecklade ihop med andra företag
              i andra länder med sikte på en internationell marknad. Det är
              därför som det är så allvarligt att Socialdemokraterna vill dra
              undan benen för försvarsexporten som är det bärande för försvarsindustrin
              i framtiden.
            </seg>
          </u>
          <note n="7641a44c">
            Överläggningen var härmed avslutad.
          </note>
          <note n="a46b4e37">
            21 § Hänvisning av ärenden till utskott
          </note>
          <note n="ae7e0472">
            Föredrogs och hänvisades
          </note>
          <note n="f3ce9b60">
            22 § Anmälan om inkomna faktapromemorior om förslag från Europeiska
            kommissionen
          </note>
          <note n="a3179ba4">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u who="sten_tolgfors_forsvarsminister_w" xml:id="i-6ff0794a8b526c3e-4" n="5f060ef2" prev="i-7b168b68222db3f1-4">
            <seg n="421624d6">
              KOM(2009)554
            </seg>
          </u>
          <note n="9b676cad">
            KOM(2009)551
          </note>
          <note n="4561b849">
            23 § Bordläggning
          </note>
          <note n="28d4ab04">
            Anmäldes och bordlades
          </note>
          <note n="80ead232">
            24 § Anmälan om interpellationer
          </note>
          <note n="e098d0d6">
            Anmäldes att följande interpellationer framställts
          </note>
          <note n="33b0df39">
            den 11 februari
          </note>
          <note n="6a575cd7">
            Maria Stenberg
          </note>
          <note n="924e466c">
            Gunnar Sandberg
          </note>
          <note n="d673eaae">
            den 12 februari
          </note>
          <note n="e8d399f7">
            Karin Åström
          </note>
          <note n="dfc0e772">
            Monica Green
          </note>
          <note n="e180f0c6">
            Ibrahim Baylan
          </note>
          <note n="24c05a95">
            Interpellationerna redovisas i bilaga som fogats till riksdagens
            snabbprotokoll tisdagen den 16 februari.
          </note>
          <note n="cf3cd3ac">
            25 § Anmälan om frågor för skriftliga svar
          </note>
          <note n="bea7534b">
            Anmäldes att följande frågor för skriftliga svar framställts
          </note>
          <note n="d673eaae">
            den 12 februari
          </note>
          <note n="648cb9ba">
            Hans Olsson
          </note>
          <note n="648cb9ba">
            Hans Olsson
          </note>
          <note n="648cb9ba">
            Hans Olsson
          </note>
          <note n="2845eaf5">
            Birgitta Eriksson
          </note>
          <note n="2845eaf5">
            Birgitta Eriksson
          </note>
          <note n="fbf99fa9">
            Krister Örnfjäder
          </note>
          <note n="4ee24ec8">
            Marie Nordén
          </note>
          <note n="1354b7c2">
            Björn Lind
          </note>
          <note n="4ee24ec8">
            Marie Nordén
          </note>
          <note n="60508127">
            Matilda Ernkrans
          </note>
          <note n="7f38bbc6">
            Peter Pedersen
          </note>
          <note n="f780e65d">
            Else-Marie Lindgren
          </note>
          <note n="d5f75c31">
            Frågorna redovisas i bilaga som fogats till riksdagens snabbprotokoll
            tisdagen den 16 februari.
          </note>
          <note n="5be0a98d">
            26 § Anmälan om skriftliga svar på frågor
          </note>
          <note n="445517a9">
            Anmäldes att skriftliga svar på följande frågor inkommit
          </note>
          <note n="33b0df39">
            den 11 februari
          </note>
          <note n="e8d399f7">
            Karin Åström
          </note>
          <note n="1050eb0f">
            Désirée Liljevall
          </note>
          <note n="d673eaae">
            den 12 februari
          </note>
          <note n="10da5594">
            Mats Pertoft
          </note>
          <note n="a23e2586">
            Svaren redovisas i bilaga som fogats till riksdagens snabbprotokoll
            tisdagen den 16 februari.
          </note>
          <note n="69290c8f">
            27 § Kammaren åtskildes kl. 15.17.
          </note>
          <note n="ac4ef0e7">
            Förhandlingarna leddes
          </note>
          <note n="abef01ed">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
