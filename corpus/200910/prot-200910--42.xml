<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--42</head>
          <docDate when="2009-12-03">2009-12-03</docDate>
        </div>
      </front>
      <body>
        <div>
          <note n="6a86feaf">
            ﻿
          </note>
          <note n="506581b3">
            Riksdagens protokoll
          </note>
          <note n="96cfc702">
            2009/10:42
          </note>
          <note type="date" n="c682b231">
            Torsdagen den 3 december
          </note>
          <note n="6dfb8bfe">
            Kl. 12:00 - 21:15
          </note>
          <note n="9a418135">
            1 § Meddelande om aktuell debatt
          </note>
          <note n="902f2c2e">
            Förste vice talmannen meddelade att på begäran av Socialdemokraternas
            riksdagsgrupp skulle en aktuell debatt om djurskyddet anordnas
            tisdagen den 8 december kl. 13.00.
          </note>
          <note n="909386ae">
            Från regeringen skulle jordbruksminister Eskil Erlandsson delta.
          </note>
          <note n="93a7a2d2">
            Den inkomna skrivelsen hade följande lydelse:
          </note>
          <note n="5c952948">
            Socialdemokraterna önskar hålla aktuell debatt i riksdagen om
            djurskyddet
          </note>
          <note n="9754ac2b">
            Med anledning av den senaste tidens rapportering om vanskötsel
            av djur på svenska grisgårdar önskar Socialdemokraterna att Riksdagen
            håller en särskild debatt om djurskydd.
          </note>
          <note n="c93bec5b">
            En rad åtgärder från regeringens sida har under mandatperioden
            gradvis urholkat det svenska djurskyddet. Vi ser allvarligt på
            konsekvenserna av denna urholkning och anser att en särskild debatt
            om djurskyddet tidigare en av världens strängaste är motiverad.
          </note>
          <note n="180dad90">
            Sven-Erik Österberg
          </note>
          <note n="d9aeaeb7">
            2 § Anmälan om uteblivna svar på interpellationer
          </note>
          <note n="8a47ddb3">
            Till riksdagen hade inkommit följande skrivelse:
          </note>
          <note n="ba5d83d4">
            Interpellationerna 2009/10:132 och 143
          </note>
          <note n="6b894926">
            Interpellation 2009/10:132 Förhållandena inom svensk grisuppfödning
          </note>
          <note n="59f233aa">
            Interpellation 2009/10:143 Djurskydd inom grisuppfödningen
          </note>
          <note n="ecf79837">
            Interpellationerna kommer inte att besvaras.
          </note>
          <note n="2aba3a38">
            Skälet till detta är att frågan kommer att tas upp i en aktuell
            debatt samma dag som interpellationssvaren var planerade.
          </note>
          <note n="08c1aa96">
            Mats Wiberg
          </note>
          <note n="04a53995">
            3 § Anmälan om fördröjda svar på interpellationer
          </note>
          <note n="5ff0a287">
            Till riksdagen hade inkommit följande skrivelser:
          </note>
          <note n="f9e30f86">
            Interpellation 2009/10:126
          </note>
          <note n="55be5361">
            Interpellation 2009/10:126 Insatser för unga lagöverträdare
          </note>
          <note n="2311d1de">
            Interpellationen kommer att besvaras fredagen den 11 december
            2009.
          </note>
          <note n="fea27e9f">
            Skälet till dröjsmålet är tjänsteresor och andra sedan tidigare
            inbokade evenemang samt att jag inte kunnat finna en debattdag
            som passar både interpellanten och mig.
          </note>
          <note n="ff7498c4">
            Beatrice Ask
          </note>
          <note n="5b6493c5">
            Interpellation 2009/10:127
          </note>
          <note n="4916da4d">
            Interpellation 2009/10:127 Utvidgning av EU:s tjänstedirektiv
          </note>
          <note n="793b7f5d">
            Interpellationen kommer att besvaras fredagen den 18 december
            2009.
          </note>
          <note n="6fafc674">
            Skälet till dröjsmålet är utlandsresor.
          </note>
          <note n="36ffe1b5">
            Ewa Björling
          </note>
          <note n="4e1dcad3">
            4 § Hänvisning av ärenden till utskott
          </note>
          <note n="a5b34c0d">
            Föredrogs och hänvisades
          </note>
          <note n="eea8cd27">
            5 § Integration och jämställdhet
          </note>
          <note n="436ecb51">
            Föredrogs
          </note>
          <note type="speaker" n="25c0d110">
            Anf. 1 ANN-CHRISTIN AHLBERG (s):
          </note>
          <u who="ann-christin_ahlberg_09cf4f" xml:id="i-9fe029ad868e4f0e-0" n="f04090b0">
            <seg n="21897b6c">
              Herr talman! I mitt anförande tänker jag ta upp lite grann om
              vad vi socialdemokrater vill inom området jämställdhet. Senare
              kommer Luciano Astudillo att ta upp området integration.
            </seg>
            <seg n="655e45c3">
              Herr talman! Jämställdhet handlar inte om vem som diskar eller
              tvättar bilen, utan det handlar om att kvinnor och män ska ha
              samma makt att påverka samhället och sitt eget liv. Det handlar
              om rätten till ett arbete som ger möjlighet att försörja både
              sig själv och sin familj och en ekonomisk självständighet livet
              ut.
            </seg>
            <seg n="065b8c29">
              Detta tillåter inte att jämställdhet är något som enbart gäller
              kvinnor eller något som man kan fundera på i nästa högkonjunktur.
              För att nå ett jämställt samhälle krävs ett långsiktigt och systematiskt
              arbete. Vi vet att kvinnor fortfarande utför huvuddelen av det
              obetalda hemarbetet och därmed halkar efter i position och lön
              i arbetslivet.
            </seg>
            <seg n="65721385">
              Kvinnor tar ut huvuddelen av föräldraförsäkringen, arbetar mer
              deltid än män, har större ohälsa och får sämre löneutveckling
              och pensioner på grund av de traditionella ansvarsuppdelningarna
              mellan män och kvinnor. Vi socialdemokrater kan inte acceptera
              att det är så här i Sverige, som är ett av världens mest jämställda
              länder.
            </seg>
            <seg n="bfaea079">
              Enligt TCO har kvinnorna bråda dagar just nu eftersom de står
              för 81 procent av julpyntandet i svenska hem. Men bara 5 procent
              av männen drar på sig förklädet och julstädar. En tredjedel gör
              hela julplaneringen tillsammans.
            </seg>
            <seg n="4e3c4b60">
              Sambandet mellan ojämställdhet i arbetslivet och snedfördelningen
              av föräldraledigheten är uppenbart. Kvinnor tar ut den övervägande
              delen av föräldraförsäkringsdagarna. Om kvinnor och män tar lika
              del av ansvaret för barnet från början ökar chanserna att ansvaret
              fördelas jämnare längre fram. Då nås också de chefer som befordrar
              och sätter löner på arbetsmarknaden av insikten att barnet är
              ett delat ansvar som tas av både kvinnor och män. Jämställdheten
              i både hem och arbetsliv kan på det viset också öka.
            </seg>
            <seg n="9e080681">
              Andelen män som har tagit ut föräldrapenning har inte ökat sedan
              2007. Männen tar ut drygt 21 procent av föräldradagarna. Det antal
              dagar som tas ut av män har ökat med 1,2 dagar jämfört med år
              2007.
            </seg>
            <seg n="12e3d510">
              Med årets ökningstakt kommer det att ta 52 år innan föräldrar
              delar lika. Det är så lång tid att mina små barnbarn som är två
              och ett halvt år i dag då hinner bli vuxna. De hinner få barn,
              och troligtvis hinner de också med bred marginal få barnbarn.
              Det känns otroligt långt fram i tiden. Därför är det inte ord
              som gäller utan handling.
            </seg>
            <seg n="fba40eae">
              Som ett steg på vägen vill vi att föräldraförsäkringen delas
              i tre lika stora delar. En tredjedel ska gå till mamman och en
              tredjedel till pappan. En tredjedel kan man välja hur man vill
              dela upp. Självfallet ska genomförandet av detta ske med respekt
              för enskilda familjer och deras situation så att de får rimliga
              planeringsförutsättningar. Vår ambition är att uttaget av föräldraledighet
              ska vara jämställt för mammans, för pappans och självfallet för
              barnens skull.
            </seg>
            <seg n="fd71617c">
              En annan viktig fråga för kvinnors möjlighet till karriär och
              utveckling och för kvinnors inflytande över samhället är andelen
              kvinnor på ledande positioner i arbetslivet. Ett viktigt led i
              detta arbete är att åtgärda den ojämna könsfördelning som råder
              i de stora bolagens styrelser. Vi vill ha en synlig lag där både
              kvinnor och män finns med och inte som det är i dag en osynlig
              lag där bara män kvoteras in.
            </seg>
            <seg n="31464ebf">
              Kompetenta kvinnor finns; det kan man se inom hela utbildningsområdet,
              där kvinnor utmärker sig och är duktiga i alla led. Men dörrarna
              är stängda till maktelitens rum.
            </seg>
            <seg n="1eb58999">
              Herr talman! Vi vill ta itu med arbetsmiljöproblem som i hög
              grad drabbar kvinnor. Kvinnor är sjukskrivna i större utsträckning
              än män som en konsekvens av enformigt arbete och litet inflytande.
              De har ofta osäkra anställningar och ofrivilliga deltider. Fler
              kvinnor än män upplever psykisk press av alltför hög arbetsbelastning.
            </seg>
            <seg n="6aa02f44">
              Vi socialdemokrater vill göra en särskild satsning på ett tvåårigt
              forsknings- och utvecklingsprogram om kvinnors arbetsmiljö. Programmet
              ska genomföras i samverkan med arbetsmarknadens parter och inriktas
              på de mest skadedrabbade branscherna och yrkesgrupperna. Uppgiften
              ska vara att finna metoder och föreslå lösningar på arbetsmiljöproblem,
              exempelvis stress, och bidra till kunskapsutveckling som kan spridas.
              Målet är självfallet att minska antalet arbetsskador och sjukfrånvaron
              för kvinnor.
            </seg>
            <seg n="63808d93">
              Vi vill också förstärka resurser till Arbetsmiljöverket genom
              en ökad satsning på inspektionsverksamhet på kvinnodominerade
              arbetsplatser.
            </seg>
            <seg n="408def87">
              I det moderna arbetslivet ska arbetet vara utvecklande så att
              stress och arbetsbelastning inte påverkar privatlivet negativt
              med ohälsa som följd. Arbetstagare ska också ha inflytande över
              arbetet och arbetstiden, och det måste gå att leva på sin lön.
              Detta är en förutsättning för att man ska kunna leva ett aktivt
              liv vid sidan om arbetet. Det kräver i de allra flesta fall ett
              heltidsarbete. Vi vet att heltidsarbetande kvinnor är friskare
              än deltidsanställda.
            </seg>
            <seg n="78ef9e62">
              Vi vill arbeta med mönsterarbetsplatser där arbetsgivarna och
              de anställda arbetar tillsammans för en bättre arbetsplats. Det
              ska finnas en gemensam värdegrund, möjligheter för alla att påverka
              och bra chefer så att man kan skapa goda arbetsplatser tillsammans.
            </seg>
            <seg n="091e6b57">
              Det är vi politiker som styr i kommuner och landsting. Vi måste
              föregå med gott exempel och skapa fler bra arbetsplatser. Inte
              minst välfärdssektorn står inför stora generationsväxlingar de
              närmaste åren. De jobb som berörs måste bli så attraktiva att
              fler väljer dessa samtidigt som fler måste vilja och kunna jobba
              kvar. För att klara denna utmaning måste vår gemensamma sektor
              bli ett föredöme och erbjuda attraktiva arbetsvillkor. Där har
              vi politiker ett extra stort ansvar.
            </seg>
            <seg n="e0b61745">
              Det kräver inflytande över det egna arbetet. Målsättningen måste
              vara att kunna erbjuda önskad sysselsättningsgrad. Man ska ha
              rätt till trygga anställningar samt utbildnings- och utvecklingsmöjligheter
              inom det egna yrket. Vårt syfte är att i projektform utveckla
              metoder och sprida goda exempel.
            </seg>
            <seg n="c8c30fce">
              Kommunal och Nynäshamns kommun har visat att det går att göra
              något åt problemen med deltidsarbete och otrygga anställningar
              i projektet Nya tider. Där är resultatet väldigt positivt. 90
              procent har önskad sysselsättning. Antalet tillsvidareanställningar
              har ökat med 35 procent. Antalet visstidsanställda som avlönas
              per timme har minskat kraftigt. Kostnaden för övertid och mertid
              har halverats. Sjukfrånvaron har minskat rejält. Arbetskraftskostnaden
              har gått ned kraftigt.
            </seg>
            <seg n="e71a2367">
              Framgången i Nynäshamn vilar på att det har funnits en välfungerande
              projektledning, ett tydligt politiskt ledarskap och ett bra samarbete
              mellan arbetsgivare och fack. Flera sådana goda exempel vill vi
              socialdemokrater ta fram.
            </seg>
            <seg n="2169ff08">
              Många kvinnor och män arbetar också i yrken där man måste arbeta
              på kvällar och nätter. För att underlätta arbete på obekväm arbetstid
              vill vi därför se över möjligheterna att öka tillgången till barnomsorg
              på kvällar, helger och nätter. Det skulle bland annat underlätta
              för ensamstående, oftast kvinnor, med kvälls- och nattjobb att
              kunna försörja sig. En utökad barnomsorg på obekväm arbetstid
              bör också ge fler deltidsanställda en möjlighet till heltid.
            </seg>
            <seg n="29b5d72d">
              Såsom det är i dag lönar det sig inte att ta korta vikariat i
              väntan på att ett varaktigt heltidsjobb ska dyka upp. Vi vill
              ge ofrivilligt deltidsarbetslösa större möjligheter till utbildning
              inom ramen för den yrkesinriktade arbetsmarknadsutbildningen för
              att stärka förutsättningarna att lättare få ett heltidsarbete.
            </seg>
            <seg n="bce5aa13">
              Herr talman! Rätt till heltid och tryggare anställningar lönar
              sig. Det kunde man se i Nynäshamn. Att det är fullt möjligt att
              förlägga arbetstider enligt heltidsmåtten bevisas av att det inom
              manligt dominerade arbetsplatser är vanligt med heltid. För att
              alla som vill och kan ska få möjlighet att arbeta heltid måste
              antalet heltidsanställningar öka. Vi socialdemokrater vill att
              heltid ska vara en rättighet och deltid en möjlighet, men det
              betyder inte att alla deltidsarbeten ska avvecklas. I första hand
              bör frågan lösas av arbetsmarknadens parter. Om det visar sig
              att parterna på arbetsmarknaden inte lyckas är vi beredda att
              gå vidare och föreslå en lagstiftning om rätt till heltid.
            </seg>
            <seg n="123cdf8c">
              IFAU:s studie visar att kraven tycks vara hårdare på unga kvinnor.
              Särskilt unga kvinnor med arbetarklassbakgrund förväntas ta de
              sämsta jobben, medan unga män ges större handlingsutrymme. Unga
              män får också mer hjälp med praktiskt jobbsökande. Vi vill att
              Arbetsförmedlingen får i uppdrag att se över sina rutiner för
              beviljande av stödinsatser och särskilt hur man bemöter unga arbetslösa
              utifrån ett könsperspektiv.
            </seg>
            <seg n="c86a985a">
              Vi vill också satsa på ett tvåårigt projekt för att främja nyanlända
              kvinnors etablering i syfte att i ökad utsträckning kunna nå även
              anhöriginvandrare när det gäller förutsättningar för arbete och
              egen försörjning i Sverige.
            </seg>
            <seg n="05be2256">
              Herr talman! Vi fick i dagarna en hälsning om god jul och gott
              nytt år från TCO. Den innehöll en önskelista. Det var en önskan
              om att kvinnor ska få hela lönen och halva makten, att den som
              står utanför arbetsmarknaden ska få rehabilitering, kompetensutveckling
              och stöd för att komma tillbaka till arbetslivet, att få slut
              på diskriminering i arbetslivet och att jobbet inte ska slita
              ned oss, utan att det ska finnas tid för det övriga livet.
            </seg>
            <seg n="3e57719c">
              Det är något som vi socialdemokrater tycker att vi skulle kunna
              lova. Det borde väl vara så i ett jämställt välfärdsland.
            </seg>
          </u>
          <note type="speaker" n="0a484646">
            Anf. 2 KALLE LARSSON (v):
          </note>
          <u who="kalle_larsson_7fdd7a" xml:id="i-358f5e0268ac4bc6-0" n="3e33c389">
            <seg n="fea055f1">
              Herr talman! Man brukar säga att också en trasig klocka går rätt
              två gånger om dygnet. Det är ett sätt att beskriva regeringens
              jämställdhetspolitik. Visst finns det insatser som är välbehövliga
              och riktiga. Inte minst när det gäller mäns våld mot kvinnor har
              den här regeringen genomfört insatser som är värda att berömma.
              Ett par minuter om dygnet finns det också andra saker man skulle
              kunna lyfta upp som har gjorts rätt. Låt mig säga det inledningsvis.
            </seg>
            <seg n="71c2777a">
              Men alla de andra delarna av dygnet gör regeringen tvärtom i
              stället för att främja jämställdhet. Den gör något helt annat
              än att minska maktskillnaderna mellan män och kvinnor.
            </seg>
            <seg n="0f7a2f83">
              Herr talman! Om vi ser till vad man har gjort med arbetslöshetsförsäkringen
              är det inte bara ett problem för alla som arbetar och blir arbetslösa,
              utan det är också en fråga om makt mellan män och kvinnor. I dag
              är det så att ju högre arbetslöshet en kassa har, desto högre
              avgift får man betala. Vi vet att kvinnor är överrepresenterade
              bland visstids- och deltidsanställda, vilket har lett till att
              det är här de högsta avgifterna finns. Då får dessa kvinnor betala
              högre avgifter än vad män generellt får göra.
            </seg>
            <seg n="b0ec15fd">
              Vi vet också att det är ett stort problem i sjukförsäkringen.
              Där har man sänkt ersättningsnivåerna och skärpt villkoren för
              ersättning. Man har urholkat anställningstryggheten för långtidssjukskrivna.
              Också detta drabbar kvinnor hårdare än män.
            </seg>
            <seg n="6c0ae797">
              Föräldraförsäkringen fungerar på motsvarande sätt.
            </seg>
            <seg n="37231f8b">
              Inte minst är de skattesänkningar som den här regeringen har
              genomfört exempel på att man ökar de ekonomiska klyftorna mellan
              män och kvinnor.
            </seg>
            <seg n="73de0392">
              Herr talman! Om jag säger 1066, undrar man vad ledamöterna i
              kammaren tänker på. Det kan vara slaget vid Hastings, för det
              utkämpades just 1066. Det är för övrigt det enda årtal som min
              pappa kommer ihåg från historieundervisningen i skolan. Han svarade
              1066, slaget vid Hastings, på alla frågor som hade med årtal att
              göra. Men det är också ett mått som kan säga någonting annat.
              Det är nämligen så många kronor som inkomstskillnaderna mellan
              män och kvinnor har växt med under de tre år som den här högerregeringen
              har haft makten i landet. Klyftan mellan män och kvinnor har växt
              med över 1 000 kronor i månaden när den här regeringen har haft
              makten.
            </seg>
            <seg n="583674e8">
              Herr talman! Det säger något om ambitionerna på jämställdhetsområdet.
              Det säger något om hur trasig klockan faktiskt är.
            </seg>
            <seg n="030191ad">
              Det är dags för en ny start på jämställdhetspolitiken. Det är
              dags att den vrids i feministisk riktning. Vi kan inte nöja oss
              med att bara återställa och göra bättre allt det som den här regeringen
              har förstört, även om det på många sätt kommer att behöva göras.
              Vi måste också vrida politiken ännu tydligare i feministisk riktning.
            </seg>
            <seg n="8292a6af">
              Vi behöver en politik som ger rätt till fasta jobb på heltid.
              Det skulle vara en välkommen jämställdhetssatsning.
            </seg>
            <seg n="fd05e0bc">
              Vi behöver barnomsorg på obekväm arbetstid så att man kan arbeta
              på de tider då man förväntas vara på plats utan att känna att
              ansvaret för barnen gör att man kanske vägrar arbeta eller tvingas
              till deltid.
            </seg>
            <seg n="68ead691">
              Vi behöver, och det är hög tid för det nu, en individualiserad,
              en jämställd, föräldraförsäkring.
            </seg>
            <seg n="b094c58f">
              Vi hör till den otåliga sorten. Visst ser vi att steg i rätt
              riktning är viktigt. Men ärligt talat, det är små steg som har
              tagits den senaste tiden, alltför små steg.
            </seg>
            <seg n="daabe9b1">
              För vår del är det uppenbart att det som behöver göras snarare
              är att individualisera också denna försäkring. Tänk efter! Vilka
              andra delar av sjukförsäkringen och försäkringssystemen i allmänhet
              kan man överlåta till någon annan? Sjukpenningdagarna är individuella.
              Det borde förstås föräldraförsäkringen också vara.
            </seg>
            <seg n="3275174b">
              Det handlar också, även om det inte är föremål för dagens debatt,
              om insatser, inte bara för rätten till egen försörjning utan också
              för rätten till sin egen kropp som varje människa, inte minst
              kvinnor, har rätt till. Där behöver en rad olika insatser göras,
              till exempel en våldtäktslagstiftning som utgår från samtycke,
              feministiskt självförsvar och bättre sexualundervisning i skolan.
              Den listan kan göras så lång att jag inte ska trötta kammarens
              ledamöter med det just nu.
            </seg>
            <seg n="31878aa1">
              Sammantaget har den här regeringen alltså ökat klyftorna mellan
              män och kvinnor, och så skvätter man ut lite pengar i olika jämställdhetsprojekt
              för att kunna säga: Jo, men vi jobbar med jämställdhet. Titta
              här, flera hundra miljoner!
            </seg>
            <seg n="9380c64a">
              Men man vägrar utvärdera vad pengarna egentligen har använts
              till. Man vägrar se över om de har gjort någon nytta. Framför
              allt, och allra mest väsentligt, innebär de stora strukturella
              förändringarna som den här regeringen gör på arbetsmarknaden att
              takten som de ökade klyftorna mellan män och kvinnor växer i accelererar.
            </seg>
            <seg n="91971f2c">
              Herr talman! I dag talar vi om jämställdhet och integration.
              När det gäller integrationspolitiken, som det populärt kallas
              det är ett ord som är så pass slitet att det kanske borde bytas
              ut kan man i utskottets betänkande läsa följande: Det finns en
              tydlig koppling mellan utanförskap och misslyckad integrationspolitik.
            </seg>
            <seg n="559f6a17">
              Men, herr talman, det som regeringen kallar utanförskap har ju
              ökat under de år som man har haft makten. Vad säger det om den
              förda integrationspolitiken? Att den har misslyckats.
            </seg>
            <seg n="2ffa4d19">
              Skyll nu inte bara på någon annan! Skyll nu inte bara på att
              det var den socialdemokratiska regeringen som gjorde fel! Ta ansvar
              för de år som ni har haft makten i det här landet! För det är
              under de senaste tre åren vi tydligt kan se hur fler människor
              hamnat utanför än tidigare. Det som flera partier i den nuvarande
              högerregeringen gick till val på, nämligen minskat utanförskap,
              har blivit ett av deras största problem. Det beror ju, det har
              vi redan kunnat konstatera genom att använda utskottsmajoritetens
              citat mot dem själva, på en misslyckad integrationspolitik.
            </seg>
            <seg n="d51f2d6b">
              Herr talman! Regeringen har nu de senaste dagarna föreslagit
              en rad insatser för vad man påstår ska förbättra introduktionen
              och flyktingmottagandet. Återigen, det finns delar av detta som
              är positivt. Man har tydligen läst en del av våra förslag sedan
              tidigare och återkommer nu med dem i regeringspolitik. Vi välkomnar
              det. Vi har fler att komma med när ni önskar.
            </seg>
            <seg n="15a44d68">
              Det är klart att mycket kommer att behöva göras. Men några av
              de förslag som regeringen kommer med är nog dess värre missriktade,
              i vart fall om man faktiskt vill ge människor med utländsk bakgrund
              som kommer hit därför att de måste en vettig start på livet här.
            </seg>
            <seg n="81ce75f5">
              Tanken på att privatisera delar av flyktingmottagandet, av introduktionen,
              är knasig. Det är feltänkt. Det är lite svårt att förstå varför
              vinstintresse i sig för det är privat vinstintresse som vi pratar
              om skulle göra introduktionen bättre. Det är väldigt lite som
              talar för att så skulle vara fallet.
            </seg>
            <seg n="d6398116">
              Visst behöver introduktionen förbättras. Låt mig vara tydlig
              där. Den har inte varit tillräckligt bra hittills. Jag har lite
              svårt att förstå hur det i sig skulle förbättra introduktionen
              att pengar ska ge vinst som avsätts från skattebetalarna för att
              människor ska komma i arbete och in i samhället.
            </seg>
            <seg n="edcea236">
              Herr talman! Det är helt andra insatser som behöver göras. Det
              är dags att inse nu att vi behöver lagstiftning så att alla kommuner
              har en skyldighet att ta emot flyktingar. Det har varit en diskussion
              under en period nu om att ensamkommande barn, de som kanske är
              bland de allra mest utsatta när man kommer hit till landet, kanske
              ändå borde tas emot i alla kommuner.
            </seg>
            <seg n="578341ef">
              Jag har lite svårt att förstå varför det principiellt sett bara
              skulle gälla ensamkommande barn. Varför ska inte varje kommun
              vara skyldig och också ha beredskap att ta emot människor som
              kommer från andra länder? Vad är det som gör att vissa kommuner
              ska ha rätten att säga: Nej tack, inte till oss!
            </seg>
            <seg n="268a9ee4">
              När flyktingpolitiken, avgörandena om vilka som ska få stanna
              eller inte, är nationell politik måste vi också nationellt se
              till att ta ansvar för att alla människor får möjlighet till en
              vettig start när de har kommit till sitt nya land.
            </seg>
            <seg n="9e861971">
              Därför behöver kommunersättningen vid flyktingmottagande ökas.
              Det är en fråga som vi har drivit länge, och de små ökningar som
              har skett de senaste åren är inte tillräckliga. Därför behöver
              anhöriginvandrade få ersättning under en längre tid än vad som
              i dag sker. Det här är två av de skäl som kommuner i dag anger
              som motivering till att man inte vill ta emot flyktingar. Det
              kostar för mycket. Låt oss då både skapa en skyldighet och se
              till att ersättningen blir den som den måste vara.
            </seg>
            <seg n="5b626080">
              Herr talman! I det här betänkandet upprepar vi återigen vårt
              krav på en amnesti, en regularisering, av de människor som lever
              gömda och papperslösa. Det är tiotusentals människor som lever
              mitt ibland oss i en verklighet som få känner till eller vill
              låtsas om. De är utan rättigheter på arbetsmarknaden, utan rätt
              till skolgång för barnen och utan rätt till vård på lika villkor.
              Alla dessa saker kräver vi som mänskliga rättigheter och inte
              bara medborgerliga.
            </seg>
            <seg n="088a4b8f">
              Men situationen med människor som lever i en skuggtillvaro, som
              lever utanför samhällets normala system, lagar och rättigheter
              löses inte bara med vissa grundläggande rättigheter, utan för
              detta krävs att människor som varaktigt befunnit sig i landet
              och inte gjort sig skyldiga till grov brottslighet får chansen
              att här börja bygga sin framtid. Därför står kravet på regularisering
              från vår sida fast.
            </seg>
            <seg n="43e4031e">
              Herr talman! Allra sist vill jag säga att det krävs ett perspektivskifte
              i integrationspolitiken. Hittills har insatser för integration
              handlat om att man ska hjälpa människor med invandrarbakgrund
              att få det lite bättre. Hittills har insatser på integrationsområdet
              handlat om att utsatta, invandrartäta utanförskapsförorter i vårt
              land behöver insatser så att de som lever där kan hjälpas till
              ett lite bättre liv.
            </seg>
            <seg n="f06cf706">
              Jag tror att det är dags att inse att den verkliga segregationen
              i det här landet inte finns i invandrartäta förorter. Verklig
              segregation där människor lever med människor som är lika dem
              själva i hudfärg, i inkomst och på många andra tänkbara sätt finns
              i våra villaförorter. Den finns i våra rika innerstäder.
            </seg>
            <seg n="2b9d79e2">
              Tills vi förstår att integration måste handla om hela samhällets
              förändring kommer vi inte att lyckas med integrationspolitiken.
              Det blir i bästa fall en välvillig politik där man försöker hjälpa
              människor med invandrarbakgrund att få det lite bättre. I sämsta
              fall och i sina sämsta stunder är regeringen faktiskt inne på
              den linjen blir det en politik som misstänkliggör människor med
              invandrarbakgrund för att de själva är skyldiga till sin egen
              diskriminering.
            </seg>
            <seg n="e7500607">
              Skärp dig och skaffa dig ett jobb! Det är väldigt ofta vad regeringen
              säger till människor med invandrarbakgrund när verkligheten ju
              är att man diskrimineras på arbetsmarknaden, diskrimineras på
              bostadsmarknaden och saknar livschanser som många av oss andra
              som är födda här i landet tar för självklara.
            </seg>
            <seg n="ac48e70d">
              Herr talman! När utskottsmajoriteten säger att integrationspolitiken
              har misslyckats ska jag göra det enkelt för dem: Jag håller med.
              Nu är det dags för dem att ta ansvar för integrationspolitiken.
            </seg>
          </u>
          <note type="speaker" n="4aa31bea">
            Anf. 3 ULF HOLM (mp):
          </note>
          <u who="ulf_holm_74ae2f" xml:id="i-aa29de28b4a67989-0" n="2e21f9fb">
            <seg n="d1f6fb3d">
              Herr talman! Vi ska nu behandla utgiftsområde 13 Integration
              och jämställdhet. Jag kan sammanfatta de gångna tre åren med borgerligt
              styre med att området jämställdhet och integration har präglats
              av stora nedskärningar och försämringar.
            </seg>
            <seg n="82b29a36">
              Om vi börjar med jämställdhetsavsnittet har politiken gått i
              fel riktning och lett till större i stället för till mindre skillnader
              mellan könen. Skattesänkningarna har gynnat män framför kvinnorna.
              Männen har fått ungefär 60 procent och kvinnorna ungefär 40 procent
              av skattesänkningarna. Det har lett till ökade inkomst- och förmögenhetsskillnader
              mellan män och kvinnor.
            </seg>
            <seg n="4b7c39ee">
              Regeringen har tagit bort kravet på att företag med fler än tio
              anställda ska upprätta både jämställdhetsplan och handlingsplan
              för jämställda löner. Nu är det bara företag med fler än 25 anställda
              som behöver upprätta sådana planer. Det betyder att 21 000 färre
              företag, med mellan 300 och 350 000 anställda, numera omfattas
              av den lagstiftningen. Regeringen har inte tagit några som helst
              initiativ till att verka för jämställda löner, till exempel inom
              statlig förvaltning. Inte heller har regeringen lagt fram några
              förslag om kvotering till bolagsstyrelser utan anser tvärtom att
              det vore ett steg i fel riktning. På punkt efter punkt kan man
              rada upp aktiva beslut från regeringen som leder till större skillnader
              i jämställdhet.
            </seg>
            <seg n="a15813f9">
              Miljöpartiet har en politik på detta område som går i motsatt
              riktning i förhållande till regeringens. Vi tycker att det vore
              lägligt att ta fram förslag om rätt till heltid, att den möjligheten
              ska finnas. Det vore ett steg i rätt riktning om personer fick
              den sysselsättningsgrad de ville ha. Alla vill inte jobba heltid
              och då ska de inte heller tvingas till det. I dag finns emellertid
              ett stort antal deltidsarbetande som vill jobba heltid, och många
              av dem är kvinnor.
            </seg>
            <seg n="04aa958f">
              Det bästa vore förstås om arbetsmarknadens parter skötte frågan
              själva, men tyvärr har de inte nått dithän. Därför borde vi sätta
              press på dem. Jag vet att många kommuner, alltså inom den offentliga
              sektorn, jobbar aktivt med detta, och det har också gett resultat.
              Det är således möjligt. Det behöver inte vara uppdelat såsom det
              är på många områden i dag. Det borde exempelvis finnas fri tillgång
              till barnomsorg på obekväm arbetstid. Det vore ett steg i rätt
              riktning.
            </seg>
            <seg n="b861f88f">
              Vi vill ha kvotering till bolagsstyrelser. Det är inte den absolut
              bästa lösningen det bästa vore att inte behöva lägga fram ett
              sådant förslag över huvud taget men eftersom parterna på marknaden
              inte kan sköta det själva måste vi ta initiativet för att få in
              fler kvinnor i bolagsstyrelser. Det är uppenbart att männen frivilligt
              aldrig kommer att släppa in kvinnorna.
            </seg>
            <seg n="a35c6ed5">
              Vi vill ha jämställda löner inom statlig förvaltning. Den frågan
              ligger dock inte inom detta utgiftsområde, herr talman. Det är
              ett annat utgiftsområde i budgeten. Det vore dock lämpligt att
              staten föregick med gott exempel genom att visa att det är möjligt,
              just för att vi ska få bort de stora löneskillnader som finns
              mellan män och kvinnor.
            </seg>
            <seg n="4f17819d">
              Vidare borde man se till att alla företag med fler än tio anställda
              tog jämställdhetsfrågorna på allvar och såg till att det fanns
              jämställdhetsplaner och handlingsplaner för jämställda löner.
              Vi ser det inte som administrativt krångel, vilket var regeringens
              och majoritetens argument för att ta bort det regelverket. Vi
              tror att det är en bra hjälp om det kravet finns. Det var inte
              perfekt, men det var ett steg i rätt riktning. I de företag som
              fick hjälp med att upprätta jämställdhetsplaner ledde det på sikt
              till mindre skillnader i lönesättning.
            </seg>
            <seg n="0464f89a">
              När det gäller budgeten kommer regeringen att 20112012 ta bort
              de särskilda jämställdhetsåtgärderna. Det tycker vi från Miljöpartiets
              sida är tråkigt. Det ska egentligen inte behövas en särskild pott
              för sådana saker; i stället borde det finnas mainstreamat inom
              alla utgiftsområden. Men eftersom vi inte kan hitta det i regeringens
              budgetförslag för 20112012 tycker vi att beloppet får finnas kvar
              på detta utgiftsområde.
            </seg>
            <seg n="f93004cf">
              Det krävs fler åtgärder för att främja god jämställdhet. För
              nästa år har vi föreslagit en ökning i budgeten vad gäller särskilda
              jämställdhetsåtgärder samt gjort en del omfördelningar i den budget
              som regeringen lagt. Ytterligare medel borde tillskjutas exempelvis
              kvinnojourer, som genom stöd till våldsutsatta kvinnor och barn
              gör ett oerhört bra arbete för kvinnofriden i samhället. Kvinnojourerna
              är de som har längst erfarenhet av att arbeta med dessa frågor,
              och därför borde vi satsa mer så att de får det stöd som behövs.
            </seg>
            <seg n="291d247f">
              Det behövs även fler utvärderingar av männens situation samt
              stöd till dem. Det finns män med våldsamt, aggressivt, beteende,
              och det måste man komma åt på något sätt. Därför vill vi ha en
              nationell jourtelefon för män som söker stöd i en krissituation.
              Till detta behöver tillföras ytterligare medel.
            </seg>
            <seg n="5033f55b">
              Inom detta utgiftsområde finns också diskrimineringsarbetet inlagt.
              Även på det området har Miljöpartiet satsat ytterligare medel.
              Framför allt anser vi att Diskrimineringsombudsmannen bör få ökade
              medel. Det är en ny myndighet vi har slagit ihop fyra tidigare
              ombudsmän till en som behöver ytterligare stöd i det viktiga arbete
              som de gör. Likaså har vi lagt in en särskild pott för åtgärder
              mot diskriminering och rasism. Det är viktiga frågor som vi måste
              fortsätta att jobba aktivt med. Politiken vad beträffar diskriminering
              behöver skärpas och utvecklas. Framför allt måste vi säkra att
              människor som diskrimineras har en reell möjlighet att få kompensation
              och upprättelse. Det är en mycket viktig del i arbetet.
            </seg>
            <seg n="889d4d8e">
              En politik för lika rätt har vi benämnt detta område. Där ingår
              stöd såväl till det lokala antidiskrimineringsarbetet som till
              ombudsmannen samt speciella stöd exempelvis för hbt-verksamhet
              och kvinnors organisering.
            </seg>
            <seg n="03a8b69d">
              Inom utgiftsområdet ingår också integration. Den skulle vi egentligen
              behövt ha en särskild debatt om, och jag beklagar, herr talman,
              att ansvarig minister inte är på plats när vi behandlar frågan.
              Det är ett område som den senaste tiden debatterats mycket, och
              vi behöver klargöra ett och annat.
            </seg>
            <seg n="a25b9c77">
              Från Miljöpartiets sida anser vi att det är viktigt att fler
              kommuner visar solidaritet och delar det nationella ansvaret vi
              har för flyktingmottagande. Vi blir alltmer bekymrade över den
              situation som uppstår när många kommuner inte tar emot några flyktingar
              alls. Händelserna i Vellinge är ett tydligt symtom på en misslyckad
              integrationspolitik, och det är regeringen som bär ansvaret. Majoriteten
              kommer säkert att säga att det är vi i oppositionen som bär ansvaret
              för den misslyckade flyktingpolitiken, men det är allianspartierna
              som är i majoritet i riksdagen och innehar ministerposterna. Därför
              borde de agera.
            </seg>
            <seg n="d84983a4">
              Från Miljöpartiets sida har vi sagt att vi måste uppmuntra kommunerna
              att ta ett större ansvar. Som vi hörde föregående talare säga
              borde kommuner inte kunna vägra att ta emot flyktingar. Det vore
              ett steg i rätt riktning. Dessutom tror vi att kommunersättningen
              vid flyktingmottagandet behöver höjas, och vi har därför i vårt
              budgetförslag höjt den med ungefär 10 000 kronor per flykting.
              Vi tror att det helt enkelt behövs morötter för att kommunerna
              ska ta emot flyktingar.
            </seg>
            <seg n="b1e54515">
              Sedan vill vi generellt att det ska vara generösa regler för
              flyktingmottagande. Vi vill också ha en amnesti för alla de gömda
              flyktingar som finns i detta land. Det är en ohållbar situation
              som vi inte kan blunda för, och vi behöver en tillfällig amnesti
              för detta.
            </seg>
            <seg n="134d6661">
              En sak, herr talman, har regeringen gjort rätt, och det var tack
              vare att Miljöpartiet hjälpte till. Det var nämligen när den öppnade
              för arbetskraftsinvandring. Vi tror att det är väldigt viktigt
              att det öppnas lagliga möjligheter att ta sig till Sverige. Det
              är en viktig signal och en viktig möjlighet. Det är därför jag
              ger regeringen och majoriteten beröm, eftersom vi själva röstade
              för det och var med om att ta fram lagförslaget.
            </seg>
            <seg n="d4c84773">
              Eftersom det här handlar om ett budgetbetänkande har vi ingen
              reservation på budgeten utan bara ett särskilt yttrande.
            </seg>
            <seg n="00a11f21">
              Däremot har vi ett yrkande på ett område som heter Urban utvecklingspolitik,
              och där har vi reservation nr 5, som jag vill yrka bifall till.
            </seg>
            <seg n="17532c02">
              Det handlar om att det är viktigt med ett arbete för att stadsdelar
              och bostadsområden inte ska segregeras utan att det ska finnas
              mångfald. Där anser vi att staten och regeringen har ansvar för
              att motverka den uppdelning som vi i dag kan se. Här anser vi
              att ett aktivt mångfaldsarbete är en framgångsväg. Att lyfta fram
              varje individs erfarenheter och kunskaper och att bygga på de
              lokala resurser som finns ger framtidshopp och framtidstro. Det
              är väldigt viktigt.
            </seg>
            <seg n="17681217">
              Erfarenheten visar också att arbetet med integration och social
              utveckling är svårt, men är möjligt. Kommuner, frivilligorganisationer
              och andra aktörer har genomfört olika projekt i fråga om den sociala
              situationen i olika områden. Samordningen av dessa olika aktörer
              är A och O, och regeringen borde hjälpa till med denna samordning
              för att vi ska få se fler lyckade områden.
            </seg>
            <seg n="2d8fa7b6">
              Med detta yrkar jag bifall till reservation 5.
            </seg>
          </u>
          <note type="speaker" n="ae35ff0d">
            Anf. 4 ELISABETH SVANTESSON (m):
          </note>
          <u who="elisabeth_svantesson_48c0b1" xml:id="i-848c73d7e1875f8a-0" n="06a9845c">
            <seg n="f03044f4">
              Herr talman! Jag vill börja med att yrka bifall till förslaget
              i betänkandet.
            </seg>
            <seg n="883e1c87">
              I dag debatterar vi arbetsmarknadsutskottets betänkande Integration
              och jämställdhet . Det här är den fjärde budgeten som Allians
              för Sverige lägger fram på detta område. När vi lade fram den
              första budgeten befann vi oss i en högkonjunktur, och trots detta
              hade vi en relativt sett hög arbetslöshet. Även sjukskrivningstalen
              var höga och sköt i höjden, och många förtidspensionerades alldeles
              för unga och utan att alternativen var tillräckligt utredda.
            </seg>
            <seg n="c5c7c350">
              Flera grupper hade då, trots goda år, svårt att ta sig in på
              arbetsmarknaden, däribland de utrikes födda. Egentligen tar det
              emot att vi talar så mycket om grupper i debatten det blir lätt
              så i en sådan här debatt eftersom det i varje grupp naturligtvis
              finns en otroligt stor spridning och det inte är homogena grupper.
              Vi vet att de flesta i gruppen utrikes födda är i arbetskraften,
              i sysselsättning, och man klarar sig utmärkt och känner sig delaktig
              i svenskt samhälls- och arbetsliv.
            </seg>
            <seg n="6f33b766">
              Trots detta har det länge funnits stora skillnader i sysselsättning
              mellan utrikes och inrikes födda. År 2006 hade de utrikes födda
              som grupp en betydligt lägre sysselsättningsgrad än inrikes födda.
              Särskilt svårt var det, och är det fortfarande, för många nyanlända.
              Det har tagit väldigt lång tid för dem att få sitt första jobb.
              Att inte ha ett arbete att gå till, att inte känna att man kan
              försörja sig själv, skapar en känsla av utanförskap och vanmakt.
            </seg>
            <seg n="e84a2694">
              Herr talman! Vi moderater tar tillsammans med hela alliansen
              integrationsfrågorna på största allvar. Vi har under de här tre
              åren tagit viktiga steg för att minska utanförskapet. Jag skulle
              vilja lyfta fram några av de saker som har hänt under de här åren
              och berätta vidare vad vi kommer att göra i det område som vi
              nu debatterar och ska besluta om i dag.
            </seg>
            <seg n="87c74151">
              Jag vill slå fast att integrationspolitiken inte har varit lyckad.
              Nu har vi ansvaret för detta, och vi tar det på allvar och gör
              någonting konkret.
            </seg>
            <seg n="1327628c">
              De utrikes födda svarar för en stor del av den outnyttjade arbetskraftspotentialen.
              För att vi ska komma till rätta med det, att fler ska komma in
              i arbetskraften och komma i arbete, är det först och främst viktigt
              att ha en fungerande generell politik för arbete och företagande.
              Därför har återupprättandet av arbetslinjen varit helt avgörande
              även för gruppen utrikes födda. De insatser vi har gjort för att
              främja fler jobb har varit lyckosamma.
            </seg>
            <seg n="903c1cf7">
              För drygt ett år sedan slog en global finanskris till. Den slog
              hårt mot hela världen, men den slog särskilt hårt mot ett litet,
              öppet och beroende land som Sverige. Därför var det så viktigt
              att vi före krisen gjorde strukturella förändringar som stärkte
              arbetslinjen. Vi kommer att fortsätta att stärka arbetslinjen,
              för att det gynnar dem som står långt bort från arbetsmarknaden.
            </seg>
            <seg n="62bd40f2">
              Jag skulle också vilja lyfta fram några positiva förändringar.
              I SCB:s, Statistiska centralbyråns, arbetskraftsundersökning kan
              man hitta många intressanta uppgifter. Om man tittar till exempel
              på 2007 och 2008 är det ett upplyftande faktum att antalet sysselsatta
              bland utrikes födda, och särskilt de som kommer från länder utanför
              Europa, har ökat markant kraftigare än antalet sysselsatta inrikes
              födda. Vi har alltså sett den största sysselsättningsökningen
              i gruppen utrikes födda.
            </seg>
            <seg n="f0f0c2fc">
              Några av de insatser som regeringen och vi har gjort tillsammans
              som påverkar detta i positiv riktning är jobbskatteavdraget, nystartsjobb
              och instegsjobb.
            </seg>
            <seg n="5d6ee45e">
              Under förra året hade i genomsnitt 15 900 personer ett nystartsjobb,
              och under första halvåret i år var det 19 900. Vart tredje nystartsjobb
              går till en person som är född i ett annat land än i Sverige.
            </seg>
            <seg n="e20c54ca">
              Instegsjobb är också en anställningsform som hjälper helt nyanlända
              människor, som precis har fått uppehållstillstånd. Man läser sfi,
              och man kan få ett arbete, och arbetsgivarna erhåller en kraftig
              subvention för att de anställer en person som kommer från ett
              annat land. Det finns en stor potential i instegsjobben, och jag
              hoppas och tror att vi ska se fler av dem framöver. Just den här
              nyckeln, att lära sig språket tillsammans med att jobba, tror
              jag är så oerhört viktig.
            </seg>
            <seg n="67efaa1d">
              När det gäller språket har alliansen också gjort stora satsningar
              i sfi, svenska för invandrare, med lärarlyft för sfi-lärare, tydligare
              mål i kursplanerna och förstärkt nationell inspektion. Vi vet
              att variationen är mycket stor. Jag tror att det finns mycket
              kvar att göra på det här området, och det kommer vi i Allians
              för Sverige att göra.
            </seg>
            <seg n="26742605">
              Herr talman! Jag vill nämna några andra beslut som har varit
              viktiga under de här tre åren. Vi har satsat alldeles speciellt
              i vissa områden i Sverige där utanförskapet har varit stort. Det
              finns 105 stadsdelar i Sverige som har en lägre förvärvsfrekvens
              än 50 procent. Regeringen har nu skrivit avtal med 21 kommuner
              med 38 olika områden, och vi satsar alldeles speciellt på att
              försöka jobba så effektivt som möjligt med myndigheter, kommuner
              och de lokala företrädarna för att få en ökad delaktighet på olika
              sätt.
            </seg>
            <seg n="0bd1a717">
              Vi har också gett Arbetsförmedlingen ett mycket tydligare uppdrag
              redan nu att arbeta med nyanlända. Under förra året, 2008, fick
              drygt 10 000 nyanlända arbetssökande arbete genom Arbetsförmedlingen.
            </seg>
            <seg n="0215fa7e">
              Regeringen tog också under förra året fram en skrivelse för att
              diskutera det här i riksdagen. Den hette Egenmakt mot utanförskap
              regeringens strategi för integration , där man presenterade en
              övergripande analys och en övergripande strategi framåt. Jag skulle
              vilja säga att det är första gången på otroligt många år som någon
              regering tar tag i de här frågorna på allvar och målar upp en
              analys och en strategi.
            </seg>
            <seg n="b80f1713">
              Herr talman! Vad ser vi då framåt? Vilka nya förslag kommer på
              området? Ett, som är lite mindre i förhållande till det andra,
              är förslaget om mentorprojekt. Vi vet att när man kommer till
              ett nytt land kanske man inte har det nätverk som man behöver
              för att komma in på arbetsmarknaden. Därför initierar regeringen
              ett större mentorprogram som ska kompensera just för avsaknaden
              av nätverk. Vi som är majoriteten i utskottet delar regeringens
              uppfattning att just brist på nätverk är en av flera faktorer
              som försvårar nyanländas etablering. Mentorskap är en beprövad
              metod för att skapa ett nätverk och för kompetensutveckling.
            </seg>
            <seg n="91499251">
              Det kan handla om att nyanlända i en yrkesutbildning kan möta
              en person som jobbar just med det yrket i Sverige för att de ska
              lära sig förstå hur arbetsmarknaden fungerar på det yrkesområdet.
              Ett mentorskap kan också kombineras med mentorskap i andra former,
              till exempel samhällelig guidning, stöd till studier eller vägledning
              till engagemang inom de ideella organisationerna.
            </seg>
            <seg n="5092bf14">
              Vi i alliansen och Moderaterna tror på kraften i de ideella organisationerna.
              Därför är det också positivt med en satsning som regeringen har
              gjort där man har inlett en dialog inom området som fokuserar
              på relationerna mellan regering och de idéburna organisationerna
              och särskilt organisationer som arbetar med nyanländas etablering.
              Dialogen syftar till att se en framväxt av större mångfald av
              utförare inom området. Än en gång: Vi ser de ideella organisationerna
              som en stor möjlighet för ökad mångfald. Vi ser dem inte som ett
              hot.
            </seg>
            <seg n="d26dfdd3">
              Herr talman! Det som ändå kanske är den stora nyheten i budgeten
              är det som är relaterat till den proposition som regeringen lade
              fram förra torsdagen. Den reformen handlar om ett helt nytt system
              för mottagande av nyanlända. Som moderat företrädare har jag längtat
              efter att se den förändringen och processen i mottagandedelen.
              Precis som jag sade tidigare har det tagit alldeles för lång tid
              för många nyanlända att finna vägarna in på den svenska arbetsmarknaden.
            </seg>
            <seg n="81b7a783">
              Orsakerna är naturligtvis många. Men en viktig orsak är att de
              första årens introduktion rent generellt inte fungerat. Det finns
              kommuner som har lyckats väl, och det finns kommuner som har lyckats
              katastrofalt dåligt. Propositionen innehåller ett antal förslag
              som jag ska sammanfatta väldigt kort. Det är inte vad debatten
              ska handla om, utan vi återkommer i vår. I budgeten finns ändå
              vissa anslag kopplat till propositionen.
            </seg>
            <seg n="62a12611">
              Sammanfattningsvis sätter vi individen i centrum med en tydlig
              arbetslinje. Arbetsförmedlingen kommer att få ett övergripande
              ansvar för etableringsprocessen. Men kommunerna kommer fortfarande
              att spela en otroligt stor roll vad gäller boende, skolgång och
              svenska för invandrare.
            </seg>
            <seg n="8bff9a47">
              Vi inför vad vi kallar för etableringslotsar som helt enkelt
              ska kompensera för det bristande nätverk en person har. De ska
              kunna vara med i processen, coacha och hjälpa människor fram bland
              myllret av myndigheter när de känner sig ganska ensamma och utelämnade
              i ett nytt land.
            </seg>
            <seg n="9d5aedc8">
              Vi inför det vi kallar för etableringsersättning som ska vara
              lika för alla, män som kvinnor, i hela landet och som förutsätter
              att man deltar på heltid. Det är otroligt viktigt för jämställdhet
              på detta område.
            </seg>
            <seg n="f3296fc4">
              Herr talman! Den här reformen tror jag är en nyckel. Det är min
              övertygelse att det kommer att leda till att människor snabbare
              tar sig in på arbetsmarknaden. Vi i alliansen är för en integrationspolitik
              som är i samklang med arbetslinjen. Det är något som har saknats
              under årens lopp.
            </seg>
            <seg n="e51cae08">
              Vikten av egenförsörjning och eget ansvar kan inte överskattas
              och måste genomsyra integrationspolitiken. Det ligger i den enskilda
              invandrade personens intresse, och det ligger i samhället intresse.
              Arbetslinjen måste gälla på detta område.
            </seg>
            <seg n="cd51ebdc">
              Slutligen handlar en bra integrationspolitik i grund och botten
              om att människor själva har verktyg och ges verktyg att forma
              sina liv. Vägen dit går genom egen försörjning. Med den inriktningen
              av integrationspolitiken, som vi nu under tre år har lett in på,
              tror jag att allt fler människor som kommer till Sverige kommer
              att nå en egenförsörjning betydligt snabbare än i dag.
            </seg>
          </u>
          <note n="ffb36f0b">
            I detta anförande instämde Hillevi Engström (m) och Tina Acketoft
            (fp).
          </note>
          <note type="speaker" n="7c2685e4">
            Anf. 5 KALLE LARSSON (v) replik:
          </note>
          <u who="kalle_larsson_7fdd7a" xml:id="i-358f5e0268ac4bc6-1" n="3e33c389">
            <seg n="79e6c128">
              Herr talman! Elisabeth Svantesson ger en mängd exempel på insatser
              som man har gjort. Om man tror att det stämmer och vi har ingen
              anledning att tro att Elisabeth Svantesson står och ljuger i riksdagens
              talarstol måste man ändå sätta det i relation till det faktum
              att fler personer befinner sig i utanförskap än när regeringen
              tog över makten. Min första fråga till Elisabeth Svantesson är:
              Är skälet till det att ni gör en mängd saker som driver människor
              till utanförskap?
            </seg>
            <seg n="d041fb2e">
              Min andra fråga hänger ihop med vår reservation nr 2, som jag
              härmed yrkar bifall till. Det handlar om en laglig skyldighet
              att ta emot och ha beredskap för att ta emot flyktingar. Det är
              en nationell politik, som vi kan diskutera en annan dag hur den
              ska se ut, som avgör vilka som får komma till Sverige och vilka
              som får stanna. Borde det inte också vara ett nationellt ansvar
              att se till att människor får möjlighet till ett värdigt mottagande
              och att alla kommuner därmed också har en skyldighet att både
              ha beredskap och också ta emot människor som får uppehållstillstånd?
            </seg>
            <seg n="8cf06d5f">
              Den tredje och sista frågan är: Om jag säger 1066, vad tänker
              Elisabeth Svantesson på då? Låt mig ge en ledtråd. Det är inte
              slaget vid Hastings.
            </seg>
          </u>
          <note type="speaker" n="d61159fe">
            Anf. 6 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-848c73d7e1875f8a-1" n="06a9845c">
            <seg n="0046fc22">
              Herr talman! Vi har nåtts av en global finanskris och en väldig
              uppgång i arbetslösheten. Jag tror inte att ens Kalle Larsson
              vill säga att det är regeringen som är orsak till att arbetslösheten
              nu har slagit till och att människor blir av med jobbet på Volvo
              och andra ställen. Men vi kanske har två helt skilda perspektiv
              på det.
            </seg>
            <seg n="936cf035">
              Jag tror att man långsiktigt måste fortsätta att jobba med att
              bygga grunden för en bra integrationspolitik. Det gör vi. Jag
              är säker på att när konjunkturen vänder kommer vi genom det vi
              har gjort att se att ännu fler utrikesfödda kommer in. Det gjorde
              de redan innan, och det kommer de att göra nu och fortsättningsvis.
            </seg>
            <seg n="d866cc40">
              Sedan vill jag säga någonting om tvång. Jag hör hela tiden Kalle
              Larsson tala om tvång här i kammaren. Det är mycket tvång. Det
              är tvång i föräldraförsäkringen, och det är tvång för kommuner.
              Låt oss komma ihåg att 270 av landets 290 kommuner har ett avtal
              om att i dag ta emot nyanlända. Det tycker jag är bra. Vi vill
              skapa morötter, och vi hoppas att fler ska göra det.
            </seg>
            <seg n="964e7c97">
              Kalle Larsson säger också att vi måste ha ett nationellt mottagande.
              Det är precis det som vi kommer att skapa genom att Arbetsförmedlingen
              får ansvaret oavsett om människor hamnar i en kommun där man inte
              har en så välutvecklad introduktion. Det gäller till exempel Karlskoga,
              där jag var förra eller förrförra veckan. Den enda introduktion
              man gav sina nyanlända var fortfarande år 2009 sfi. Jag trodde
              nästan inte att det var sant. Det kommer vi att se en förändring
              av.
            </seg>
          </u>
          <note type="speaker" n="93acc630">
            Anf. 7 KALLE LARSSON (v) replik:
          </note>
          <u who="kalle_larsson_7fdd7a" xml:id="i-358f5e0268ac4bc6-2" n="3e33c389">
            <seg n="9c908838">
              Herr talman! Låt mig konstatera att Elisabeth Svantesson hade
              ungefär 36 sekunder kvar av sin talartid och kunde ha använt dem
              till att svara på frågan om vad 1066 betyder. Men jag gissar att
              hon vill tala om den skillnad i inkomst som regeringens politik
              har skapat mellan män och kvinnor. Det förvånar mig inte.
            </seg>
            <seg n="283a4353">
              Kvinnor tjänar i dag över 1 000 kronor mindre än vad män gör
              till följd av regeringens politik. Vi diskuterar i dag inte bara
              integration utan också jämställdhet. Den frågan förtjänar också
              ett svar.
            </seg>
            <seg n="8e21739b">
              Jag ska inte skylla hela krisens följdverkningar eller orsaker
              på den sittande regeringen. Jag tror att det är ett systemfel
              som inte ens mina 1 minut och 16 sekunder i talartid räcker till
              för att förklara. Grunden ligger i ett samhällssystem som den
              här regeringen såväl som andra dessvärre försvarar.
            </seg>
            <seg n="f52474ef">
              Så mycket kan man säga som att det är uppenbart att den politik
              som regeringen har bedrivit på området integration inte har hjälpt.
              Det är helt uppenbart att vi har ett större utanförskap i dag
              än tidigare. Jag tror att man gör det för lätt för sig om man
              bara skyller på någon annan eller opåverkbara faktorer såsom en
              kris.
            </seg>
            <seg n="11318bf9">
              Jag förstår att Elisabeth Svantesson vill kalla det jag talar
              om för tvång. Jag använder inte det ordet. Det vore precis som
              att använda ordet tvång för att beskriva varför man kör på en
              viss sida av vägen eller att man skulle kalla det tvång att man
              gör på ett visst sätt i något annat sammanhang.
            </seg>
            <seg n="9c0a4d15">
              Det handlar om vilka regler vi sätter upp för vår samhälleliga
              gemenskap och vilka regler vi har för hur det fungerar i samhället.
              Man kan kalla det tvång att man inte får slå någon på käften,
              men det är ändå rimligt att ha ett visst tvång där.
            </seg>
            <seg n="274c4b4f">
              Det vi nu diskuterar är: Hur vill vi att reglerna ska se ut?
              Då får man nog komma med lite bättre argumentation än att bara
              allmänt slå ifrån sig och kalla individualiserad föräldraförsäkring
              för en tvångsåtgärd. Varför ska inte varje människa, varje förälder,
              ha ett ansvar för det barn som man har satt till världen?
            </seg>
          </u>
          <note type="speaker" n="6b8e5463">
            Anf. 8 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-848c73d7e1875f8a-2" n="06a9845c">
            <seg n="783d4a02">
              Herr talman! Jag tycker att Kalle Larsson ska läsa Vänsterpartiets
              motion. Det är kanske därifrån som jag har fått begreppet tvång.
            </seg>
            <seg n="868e2261">
              Jag vill återupprepa det jag sade vad gäller kommunerna. Vi ska
              arbeta hårt för att fler kommuner ska ta emot. Vi ska också komma
              ihåg att det finns kommuner som har avtal men dit ingen flyttar
              i dag. Hur uppmuntrar vi människor att flytta dit där det finns
              både bostäder och en god arbetsmarknad? Jag tror inte att tvång
              löser den situationen.
            </seg>
            <seg n="38b40500">
              Herr talman! Jag måste be om ursäkt om Kalle Larsson känner sig
              förnärmad att jag glömde hans 1066. Jag kom inte riktigt ihåg
              vad det var kopplat till. Jag ber så hemskt mycket om ursäkt.
              Jag ska ändå gärna nämna detta.
            </seg>
            <seg n="0ab01365">
              Vi har drivit och driver en politik där vi sänker skatterna.
              Det gör vi allra mest procentuellt sett för dem som tjänar allra
              minst.
            </seg>
            <seg n="cede3f73">
              Med Kalle Larssons politik kommer en undersköterska eller sjuksköterska
              som väldigt ofta är kvinnor, även om jag är gift med en manlig
              sjuksköterska att drabbas ganska hårt. De kommer helt plötsligt
              att ha mindre pengar i plånboken för att kunna försörja sig själva
              och bli mer beroende av staten. Det är kanske det Kalle Larsson
              vill. Jag vet inte.
            </seg>
            <seg n="79ac65c4">
              De största marginaleffekterna finns hos de ensamstående, ofta
              kvinnor, som jobbar deltid. De har fått rejält mycket mer pengar
              kvar och procentuellt sett mer än någon annan. Det uppskattar
              jag väldigt mycket.
            </seg>
          </u>
          <note type="speaker" n="97545eae">
            Anf. 9 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-1" n="f04090b0">
            <seg n="55302f15">
              Herr talman! Jag tänkte fråga Elisabeth Svantesson hur ni vill
              göra för att fler kvinnor ska få möjlighet till heltid och vad
              ni vill göra för att det inte ska ta 52 år till ett jämställt
              uttag av föräldraledighet.
            </seg>
            <seg n="cc034d26">
              Det sista kan jag väl ta senare, men ni har skrivit i betänkandet
              ungefär att ni ser med tillfredsställelse på att regeringen valt
              att kraftigt öka resurserna till jämställdhetsarbete. Pengar går
              att laborera med mellan de olika tabellerna i både vår och er
              budget. Det är väldigt mycket i budgeten nu, men också tidigare
              beslut ni har fattat drabbar kvinnor hårdare än män. Men det kan
              man inte utläsa här. Här kan man tro att det satsas jättemycket
              pengar. Man ser inte de minustecken som kommer av försämringar
              i a-kassa och sjukersättning.
            </seg>
            <seg n="31f6f8e2">
              Vi har båda två kunnat följa i medierna både i går och i dag
              att det som erbjuds i den borgerliga regeringens Sverige är att
              sjuka ska få möjlighet att jobba heltid. Men friska som vill jobba
              heltid får inte chansen. Hur går det ihop, Elisabeth Svantesson?
            </seg>
          </u>
          <note type="speaker" n="0c32eb09">
            Anf. 10 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-848c73d7e1875f8a-3" n="06a9845c">
            <seg n="a0553ff8">
              Herr talman! Ann-Christin har under två minuter ställt en mängd
              frågor. Jag kommer rimligtvis inte att hinna svara på dem på två
              minuter.
            </seg>
            <seg n="3cad3716">
              Låt mig börja med frågan om rätt till heltid. Det är en väldigt
              viktig fråga att kvinnor i offentlig sektor får jobba så mycket
              som de vill, heltid eller deltid. Men jag tror inte på lagstiftningsvägen,
              vilket Socialdemokraterna ibland verkar göra och ibland inte.
              Det känns lite velande.
            </seg>
            <seg n="e37c6835">
              Vi ska absolut skicka signaler till kommunerna vi har fortfarande
              kommunalt självstyre och parterna om att detta är en oerhört viktig
              jämställdhetsfråga. Den som vill jobba heltid ska kunna göra det.
            </seg>
            <seg n="a40501fb">
              Kanske både Ann-Christin Ahlberg och jag har varit i kommunpolitiken.
              Vi vet att det kan finnas vissa trassligheter med detta, men i
              grund och botten handlar det om attityder. Om man vill erbjuda
              heltid kan man få ihop det, även i mindre kommuner. Det är jag
              övertygad om. Men jag tror inte på lagstiftningsvägen.
            </seg>
            <seg n="98b68b70">
              När det gäller föräldraförsäkringen tror jag på jämställdhetsbonusen
              som vi nu prövar. Syftet är att förbättra förutsättningarna för
              ett jämställt föräldraskap. Jag tror mycket på det och tycker
              att man ska följa upp det noggrant och se hur det påverkar individer.
              Sedan har vi kanske i olika partier i riksdagen lite olika syn
              på hur föräldraförsäkringen ska fördelas. Jag tror att vi ska
              försöka att med morötter uppmuntra både pappor och mammor att
              vara hemma med sina barn.
            </seg>
            <seg n="8e26fe9b">
              Ann-Christin Ahlberg nämnde jobbskatteavdraget också. Jag läste
              Socialdemokraternas motion. Där står det, med negativ klang, att
              kvinnor drabbas av jobbskatteavdraget. Jag blev lite förvånad.
              Är det positivt eller negativt? I grund och botten är det positivt
              för mig att kvinnor får sänkt skatt. Det verkar ändå som att Socialdemokraterna
              också tycker det, eftersom man inte har tagit bort de första jobbskatteavdragen.
              Detta tror jag är en väldigt viktig jämställdhetsfråga. Kvinnor
              får mer i plånboken, helt enkelt.
            </seg>
          </u>
          <note type="speaker" n="1bd52e30">
            Anf. 11 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-2" n="f04090b0">
            <seg n="a34317ac">
              Herr talman! Jag kan väl spinna på det som Kalle tidigare sade
              om 1 066 kronor, som är ökningen av den ekonomiska skillnaden
              mellan kvinnor och män sedan den borgerliga regeringen tillträdde.
              Det är så med jobbskatteavdraget. Jag kan ta tydliga exempel med
              mig själv. Jag är tjänstledig från min ordinarie anställning som
              barnskötare. Jag har räknat på en heltidslön dock inte på det
              sista, vill jag påstå och kommit fram till att jag som barnskötare
              skulle ha haft ungefär 258 kronor mer kvar i plånboken efter skattesänkningen
              vid det tillfället, medan jag som riksdagsledamot hade över 1
              100 vid det tillfället. Så har det varit varje gång jag har kollat
              det.
            </seg>
            <seg n="1a070ca7">
              För den som har en låg lön är de här 200 kronorna jätteviktiga
              att få. Men man har fått ökade kostnader i andra skeden, och framför
              allt en större otrygghet. I er egen budget ser ni också till att
              väldigt många jobb inom en snar framtid kommer att försvinna inom
              välfärdssektorn, där många kvinnor finns.
            </seg>
            <seg n="d3762c8e">
              Jag undrar vilka morötter det ska vara i föräldraledigheten för
              att det ska gå. Jämställdhetsbonusen, som ändå är i någorlunda
              rätt riktning, är så krånglig att det är ytterst få som har använt
              sig av den.
            </seg>
            <seg n="fef2ecd9">
              Heltider går att ordna, eftersom männen kan få det. Det som är
              så sjukt är att sjuka ska tvingas jobba heltid medan friska som
              kan, vill och gillar att jobba heltid inte får det.
            </seg>
          </u>
          <note type="speaker" n="2a64a8cc">
            Anf. 12 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-848c73d7e1875f8a-4" n="06a9845c">
            <seg n="2c32e203">
              Herr talman! Jag ska säga tre saker på mina två minuter. Det
              första jag vill säga är att kvinnor under åratal har sjukskrivits
              i Sverige. De har gått sjukskrivna hemma år efter år. Det är mest
              kvinnor. De har inte fått någon som helst hjälp, ingen rehabilitering
              för att ta sig tillbaka till arbetsmarknaden. Det har vi förändrat
              nu. Är man sjuk och inte har någon arbetsförmåga kommer man att
              vara sjukskriven även framöver. Men om man har arbetsförmåga ska
              vi ta till vara den och hjälpa den personen vidare. Det tycker
              jag är en jätteviktig poäng.
            </seg>
            <seg n="e528298d">
              Det andra gäller jobbskatteavdraget. Jag vill inte förolämpa
              Ann-Christin Ahlberg, men man måste nog räkna lite mer om man
              ska få det till 200 kronor. Jag kan tipsa om jobbskatteavdrag.se,
              där man lätt kan trycka in sina inkomster och se vad man får.
              Det handlar om mycket mer pengar än 200 kronor för en barnskötare.
              Det är min poäng. Är det positivt eller negativt att kvinnor får
              mer pengar kvar i plånboken? Min poäng är att det är positivt.
            </seg>
            <seg n="06fdc8d6">
              Sist vill jag säga att den största satsning som någonsin har
              gjorts är den tillfälliga satsning vi nu gjort på kommuner för
              att sysselsättningsfallet inte ska bli så stort och för att kvinnor
              inte ska bli av med sina jobb. Det har varit viktigt för oss,
              och vi har satsat många miljarder i kommunsektorn i lågkonjunktur
              just för detta. Det är sanningen, inget annat.
            </seg>
          </u>
          <note type="speaker" n="6d11678a">
            Anf. 13 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-1" n="2e21f9fb">
            <seg n="a2cc28e7">
              Herr talman! Riksdagens utredningstjänst har hjälpt till att
              räkna ut vem som har fått del av skattesänkningarna och kommit
              fram till att det är fler män än kvinnor som har fått del av skattesänkningarna.
              Nu gäller inte min fråga nivån på skattesänkningarna. Det är en
              helt annan debatt. Men ser Elisabeth Svantesson något problem
              med att de skattesänkningar som regeringen nu genomfört framför
              allt har gynnat männen framför kvinnorna? Är det ett problem,
              och i så fall, hur har du tänkt att det ska rättas till?
            </seg>
            <seg n="a7c582e6">
              Min andra fråga gäller vilka konkreta förslag ni har när det
              gäller jämställda löner. Vi kan inte som riksdag lagstifta om
              det, utan vi måste uppmuntra arbetsmarknadens parter. Men Miljöpartiet
              har lagt fram ett förslag om att i alla fall i den sektor vi kan
              bestämma över, det vill säga statlig förvaltning, arbeta för jämställda
              löner och lägga till mer pengar. Hur har regeringen tänkt på den
              sidan? Där vi faktiskt kan göra någonting kan man kanske tycka
              att vi borde agera.
            </seg>
            <seg n="cd41ad1b">
              Jag blev lite förvånad; i Elisabeth Svantessons anförande var
              det mycket om att arbetslinjen måste gälla. Jag letade förtvivlat
              efter yrkanden från s, v eller mp där vi föreslagit att arbetslinjen
              inte ska gälla. Jag hittar inget sådant yrkande. Vi är inte emot
              att arbetslinjen ska gälla och att vi måste ha en stark sådan.
              Jag vill bara få det klargjort att det inte finns något motyrkande.
              Vi är nog ganska eniga. Frågan är på vilket sätt.
            </seg>
            <seg n="01e988b1">
              Min sista fråga får jag ta i nästa anförande, ser jag nu.
            </seg>
          </u>
          <note type="speaker" n="74173ce4">
            Anf. 14 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-848c73d7e1875f8a-5" n="06a9845c">
            <seg n="eb1d0b2b">
              Herr talman! Jag vill tacka Ulf Holm för att han väntade med
              den frågan, så jag hinner med.
            </seg>
            <seg n="0cd90c56">
              Grundläggande: Ser jag något problem med att det är fler män
              än kvinnor? Ja, det är ett stort problem. Vad beror det på? Jo,
              att många kvinnor inte finns i arbetskraften, för att de är långtidssjukskrivna
              till exempel. Då får de inte del av detta. Det är därför det är
              så viktigt att se till att kvinnor som är sjukskrivna kommer tillbaka
              till arbetet, får hjälp tillbaka till ett arbete som de kan utföra
              med den arbetsförmåga de har.
            </seg>
            <seg n="a1501941">
              Därför är det så viktigt att vi i integrationspolitiken nu ännu
              mer tydliggör kvinnans del under de första åren och att både män
              och kvinnor får samma ersättning för att delta. Ofta har det varit
              baserat på hushåll. Kvinnor har inte deltagit. Därför har det
              dröjt ännu längre för dem att komma ut på arbetsmarknaden och
              ta del av egna inkomster. Naturligtvis måste både män och kvinnor
              få del av detta jobbskatteavdrag.
            </seg>
            <seg n="ab78a4c6">
              Det finns fortfarande ett krav på alla arbetsgivare att man inte
              får ha osakliga löneskillnader. Det finns fortfarande krav på
              att man ska främja lika rättigheter och möjligheter i arbetslivet
              och så vidare, och man har fortfarande lönekartläggningar. Där
              är Diskrimineringsombudsmannen viktig för att testa detta på olika
              nivåer. Att vi nu också har en diskrimineringsersättning tror
              jag är väldigt viktigt.
            </seg>
            <seg n="def7578a">
              Vi såg till exempel de kvinnor som hade anmält Försäkringskassan
              och som fick stöd av DO. Jag hoppas att vi ska få se olika typer
              av utfall av detta. Vi måste följa det noggrant, naturligtvis.
              Det är så jag tror att vi ska jobba med jämställda löner.
            </seg>
            <seg n="0df3834c">
              Sedan ska naturligtvis alla offentliga arbetsgivare vara föredömen
              i detta, men jag tror inte att vi behöver någon ny lagstiftning.
            </seg>
          </u>
          <note type="speaker" n="fc8d8987">
            Anf. 15 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-2" n="2e21f9fb">
            <seg n="5fd03787">
              Herr talman! Det gläder mig att Elisabeth Svantesson i alla fall
              förstår argumenteringen. Men det som förvånar mig är att man då
              inte avsätter mer pengar till Diskrimineringsombudsmannen för
              att man ska kunna göra fler inspektioner eller hjälpa företag
              med lönekartläggning och så vidare.
            </seg>
            <seg n="ca046f82">
              Elisabeth Svantesson glömmer att tala om att ni också har ändrat
              regelverken, så att det i dag faktiskt är 20 000 färre företag
              som behöver göra lönekartläggning jämfört med tidigare. Det är
              en dum signal att sända till företagen att detta inte är lika
              prioriterat längre. Oavsett om det står i lagboken är det den
              signalen ni har gett: Lönekartläggning är inte lika viktigt, så
              därför behöver bara företag med fler än 25 anställda göra det.
              Det var en klar miss av den här regeringen.
            </seg>
            <seg n="9e94a615">
              När det gäller skattesänkningar har vi kunnat se samma mönster
              varje år som ni har lagt fram en budget: De flesta skattesänkningarna
              gynnar män framför kvinnor. Det som Elisabeth Svantesson framför
              som argument för att man ska förbättra detta ligger långt fram
              i tiden. I stället för mindre skillnader blir skillnaderna större
              allt eftersom tiden går.
            </seg>
            <seg n="945b3237">
              Sedan håller vi väl alla med om att alla som vill ska få ett
              arbete och så vidare. Längre fram ska vi ha en annan debatt om
              hur vi ska åstadkomma det. Det ingår inte här. Men problemet är
              att Elisabeth Svantesson och regeringen inte inser problematiken
              och inte tar ansvar för detta i varje budget man lägger fram.
              Där bortser man från detta, och det tycker jag är väldigt synd.
            </seg>
            <seg n="09eb5da6">
              Min sista fråga är: Hur ska man uppmuntra fler kommuner att ta
              emot flyktingar? Där tror jag att den ekonomiska stimulansen spelar
              roll. Att bara erbjuda lite mer pengar tror jag skulle göra en
              väldigt stor skillnad. Det behövs andra åtgärder också. Det får
              vi återkomma till i en annan debatt.
            </seg>
          </u>
          <note type="speaker" n="72432387">
            Anf. 16 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-848c73d7e1875f8a-6" n="06a9845c">
            <seg n="1d9c4d33">
              Herr talman! Som jag sade tidigare är det 270 av 290 kommuner
              som har avtal med staten om att människor från andra länder kan
              bosätta sig där som nyanlända. Det tycker jag i grunden är väldigt
              positivt. Vi höjde också beloppet i schablonersättningen tidigt
              under den här mandatperioden just för att vi ville ha morötter.
            </seg>
            <seg n="9762fa88">
              Sedan måste vi också driva opinion för att man ska se möjligheter.
              När vi står här och debatterar låter det som om det vore en börda
              för kommunerna att ta emot människor. Det är ju tvärtom. 850 000
              personer kommer att fylla 65 inom de närmaste sex åren. Hälften
              av dem finns i arbetskraften.
            </seg>
            <seg n="4bca76a1">
              Det finns också en otrolig potential. Först och främst har detta
              att ta emot människor som söker asyl här naturligtvis en humanitär
              aspekt, men det finns en annan sida. Vi behöver nämligen varenda
              person som kommer till Sverige. Det måste vi lyfta fram och driva
              tydligt.
            </seg>
            <seg n="af329d93">
              Jag tror inte att en pliktlag är lösningen när det bara är 20
              kommuner som i dag inte har ett avtal. Det är mitt fokus.
            </seg>
            <seg n="0d4bf0c2">
              När jag nu har hört representanter för de tre oppositionspartierna
              kan jag säga att det är en sak som är säker för alla Sveriges
              kvinnor och män, nämligen att vi har tre partier som tycker att
              det är negativt med våra skattesänkningar. Vi har tre partier
              som vill höja skatter, och det påverkar arbetslösheten.
            </seg>
            <seg n="4d79d77d">
              Ni är inte jätteöverens. Ni har lite olika nivåer. Men i grund
              och botten handlar era förslag om att skatter ska höjas och inte
              sänkas framöver. Det leder inte till fler jobb. Det vet vi alla.
              Det leder till en högre arbetslöshet.
            </seg>
          </u>
          <note type="speaker" n="d88b409f">
            Anf. 17 ANNIKA QARLSSON (c):
          </note>
          <u who="annika_qarlsson_be4975" xml:id="i-0388640f99b1b54f-0" n="84111dd3">
            <seg n="918bde40">
              Herr talman! En reformering av flyktingmottagandet är en framtidsfråga
              för Sverige, skriver vi i vårt betänkande. Integrationspolitikens
              mål är lika rättigheter, skyldigheter och möjligheter för alla,
              oavsett etnisk och kulturell bakgrund. Generella insatser ska
              kompletteras med riktade åtgärder för att stödja och underlätta
              nyanländas etablering under de första åren i Sverige. I fokus
              står en snabb etablering på arbetsmarknaden.
            </seg>
            <seg n="ced2e5cf">
              Utdragna etableringsperioder är destruktiva och passiviserande.
              Det råder stor samsyn mellan forskare och praktiker om vikten
              av att insatser sätts in tidigt och med en tydlig arbetsmarknadsinriktning.
              Den reform som aviseras i budgeten som överlämnades av regeringen
              för ett par veckor sedan till riksdagen och som vi kommer att
              behandla i detalj senare innebär att staten tar ett större ansvar
              för nyanländas etablering.
            </seg>
            <seg n="7f097aed">
              Reformen ska ge en snabbare övergång till arbete och egen försörjning,
              ge starkare incitament för att ta arbete och delta i arbetsförberedande
              aktiviteter, ge individen ökad egenmakt och bättre ta tillvara
              individens kompetens.
            </seg>
            <seg n="db79cb29">
              En av pusselbitarna i regeringens proposition Nyanlända invandrares
              arbetsmarknadsetablering egenansvar med professionellt ansvar
              är individualiserad introduktionsersättning. Den innebär att varje
              man och varje kvinna kommer att få delta i introduktionsutbildning
              och upprätta en individuell handlingsplan att följa för att få
              introduktionsersättningen. Det är ett arbetssätt som har prövats
              i flera kommuner tidigare, till exempel Värnamo, med mycket gott
              resultat både när det gäller att höja kvinnors deltagande i introduktionen
              och när det gäller att få dem att mycket snabbare ta sig ut på
              arbetsmarknaden och stå på egna ben. Till sin hjälp kommer man
              att få välja en etableringslots som har till uppdrag att stödja
              och lotsa vidare.
            </seg>
            <seg n="0365668f">
              Länsstyrelserna har sedan några år tillbaka en ny roll i flyktingmottagandet.
              Det har inneburit ett mer regionalt synsätt med en utveckling
              av ett ökat inslag av samverkan, samarbete och gemensamt ansvar
              över kommungränserna. Nästa steg som länsstyrelserna ska jobba
              med är att förbättra mottagandet genom kartläggning av samhällsorientering
              för nyanlända, bättre tillgänglighet för samhällsinformation och
              träffar på nätet för organiserad vidareflyttning allt för att
              göra det enklare att se var jobben, bostäderna och möjligheterna
              finns när man just har kommit hit.
            </seg>
            <seg n="6807808b">
              I betänkandet tar vi också upp att regeringen under 20082010
              tillsammans med 21 kommuner bedriver ett urbant utvecklingsarbete
              som ska förbättra samordningen av insatserna mellan stat och kommun
              i stadsdelar med utbrett utanförskap. Boverket har fått i uppdrag
              att analysera och kartlägga vilka mekanismer som kan påverka utvecklingen
              och identifiera metoder för en hållbar stadsplanering ur ett socioekonomiskt
              perspektiv. Det kommer i sin tur att ligga till grund för regeringens
              beslut om utformningen av det lokala utvecklingsarbetet.
            </seg>
            <seg n="ae1fd654">
              Rasism, främlingsfientlighet, homofobi, sexism, könsdiskriminering,
              diskriminering av personer med funktionshinder och andra former
              av intolerans är tydliga tecken på ett intolerant samhällsklimat
              och måste motverkas. Det är ett totalt samhällsansvar, men i utskottets
              arbete ligger det som ett ansvar kopplat till diskrimineringslagen.
              Värderingar som står i strid med principen om alla människors
              lika värde utgör ytterst en utmaning av hela den värdegrund som
              bär upp en demokrati.
            </seg>
            <seg n="3572f187">
              Arbetet mot diskriminering är viktigt både för det gemensamma
              och för enskilda människor. Lagstiftningen måste vara så effektiv
              och heltäckande som möjligt, och därför finns det fler frågor
              som måste ses över och som vi jobbar vidare med i alliansregeringen.
              Det handlar dels om skydd mot diskriminering på grund av ålder
              på de områden som det inte gäller i dag, dels om arbete mot bristande
              tillgänglighet för personer med funktionshinder.
            </seg>
            <seg n="369e2c29">
              Herr talman! Regeringen har under mandatperioden kraftigt ökat
              resurserna till jämställdhetsarbetet. Det har tiodubblats. Tiodubblingen
              har gjort det möjligt att utveckla jämställdhetspolitiken inom
              angelägna och strategiska områden. Satsningarna har framför allt
              gjorts efter de fastställda delmålen, bland annat 54 miljoner
              för en jämn fördelning av makt och inflytande, 317 miljoner för
              området ekonomisk jämställdhet, 20 miljoner för en jämn fördelning
              av det obetalda hem- och omsorgsarbetet och 680 miljoner för att
              mäns våld mot kvinnor ska upphöra. När det gällde de 680 miljonerna
              tyckte visst Kalle Larsson att klockan gick rätt. Jag tror att
              vi har klockan rätt på många fler ställen än bara där.
            </seg>
            <seg n="9690ca1d">
              Med två handlingsplaner med många olika åtgärder så är det mycket
              arbete som påbörjats och pågår. Handlingsplanen för att bekämpa
              mäns våld mot kvinnor, hedersrelaterat våld och förtryck samt
              våld i samkönade relationer innehåller totalt 56 olika åtgärder.
            </seg>
            <seg n="5ec66db6">
              På motsvarande sätt har 36 olika insatser identifierats i handlingsplanen
              mot prostitution och människohandel för sexuella ändamål. Brottsförebyggande
              rådet har fått i uppdrag att följa upp de här åtgärderna. Det
              är ett ambitiöst arbete som i ett inledande skede snarare kommer
              att få siffror och statistik att öka, eftersom det kommer att
              öka synligheten. Kunskapen kommer också att leda till att en högre
              andel anmälningar kommer in. Det är enormt viktigt att ha beredskap
              för det och möta det för att på sikt få ned antalet kvinnor som
              lever ett mycket begränsat liv i förtryck och rädsla.
            </seg>
            <seg n="4df273f5">
              Ett annat långsiktigt och strategiskt arbete som regeringen har
              initierat på jämställdhetsområdet är det uppdrag som Göteborgs
              universitet har fått för att vidareutveckla metoder för jämställdhetsintegrering
              i staten, skapa en mötesplats för erfarenhetsutbyte och skapa
              förutsättningar för ett långsiktigt stöd för att integrera jämställdhetsperspektivet
              i statens verksamheter.
            </seg>
            <seg n="0e1c50fb">
              Det är också det uppdrag som Sveriges Kommuner och Landsting
              leder, där det är en satsning från regeringen på 125 miljoner
              på ett program för hållbar jämställdhet. Det är många olika projekt
              som pågår runt om i landet för att man ska förändra sin verksamhet
              till det bästa för sina invånare. Målet är att bemötande och service
              ska utformas och fördelas likvärdigt gentemot kvinnors och mäns
              villkor och behov. De här olika projekten ska också leda till
              en ökad kunskap, som leder till ett fortsatt utvecklingsarbete.
              Nästa onsdag bjuder Q-sam, alla riksdagspartiers kvinnoorganisationer,
              in till en frukosthearing för att höra vad som pågår runt om i
              landet tack vare just den satsningen.
            </seg>
            <seg n="a92f3512">
              Alliansen i utskottet stöder inriktningen på strategiskt viktiga
              åtgärder för att motverka och förändra system som konserverar
              fördelningen av makt och resurser mellan könen på samhällelig
              nivå. Det är viktigt att bryta strukturer och värderingar som
              leder till minskad valfrihet för både kvinnor och män. Det är
              omfattande satsningar som pågår. Insatserna kommer att följas
              upp och utvärderas, vilket kommer att ge kunskap om resultat och
              fortsatta utvecklingsbehov för att vi ska kunna fortsätta det
              påbörjade arbetet även under nästa mandatperiod.
            </seg>
            <seg n="26e4b8b9">
              Herr talman! Med detta vill jag yrka bifall till förslaget i
              betänkandet AU1.
            </seg>
          </u>
          <note n="b55904d9">
            I detta anförande instämde Tina Acketoft (fp).
          </note>
          <note type="speaker" n="1dec678a">
            Anf. 18 KALLE LARSSON (v) replik:
          </note>
          <u who="kalle_larsson_7fdd7a" xml:id="i-358f5e0268ac4bc6-3" n="3e33c389">
            <seg n="3b841283">
              Herr talman! Det är roligt att Annika Qarlsson faktiskt noterade
              att jag berömde regeringen på ett par punkter. Jag tycker att
              man ska kunna göra det. Det finns ju saker som görs som är bra.
              Ofta är det saker som har kommit från andra håll tidigare. Men
              är det sådant som vi är överens om är det väl bra att det görs.
              Insatserna när det gäller mäns våld mot kvinnor hör till dessa.
              Det var ett exempel jag gav.
            </seg>
            <seg n="a5357248">
              Jag har ett par frågor.
            </seg>
            <seg n="98e58ea7">
              Jag tänker på ett tal. Jag ska inte fråga Annika Qarlsson vilket
              talet är, för det tror jag att hon vet nu. Det är 1 066. Vad tänker
              Annika Qarlsson när hon stöder en majoritet som har genomfört
              en politik som har ökat klyftan mellan mäns och kvinnors inkomster
              med över 1 000 kronor? Jag vill inte fråga om upplevelsen, för
              det är så personligt. Men känns det bra att stå bakom en sådan
              majoritet?
            </seg>
            <seg n="d58d61f1">
              Sedan kommer den andra frågan. Hur definierar Annika Qarlsson
              egentligen begreppet integration? Omfattas Annika Qarlsson och
              jag till exempel av integrationsåtgärder? I så fall undrar jag:
              På vilket sätt vill den här majoriteten att Annika Qarlsson och
              jag integreras i resten av samhället?
            </seg>
          </u>
          <note type="speaker" n="2d2d46f2">
            Anf. 19 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-0388640f99b1b54f-1" n="84111dd3">
            <seg n="7e9e20fb">
              Herr talman! Det handlingsprogram som omfattar 56 olika åtgärder,
              som den här regeringen införde, är ett program som inte inrättades
              under förra mandatperioden, så jag förstår att Kalle Larsson till
              viss del faktiskt kan glädjas åt att vi har en alliansregering
              under den här mandatperioden. Det känns bra på något sätt; det
              måste jag erkänna.
            </seg>
            <seg n="c75d4d72">
              Talet 1 066 är för mig inte slaget vid Hastings. Men efter det
              här kommer det årtalet självklart att finnas med. Talet 1 066
              får mig i stället att ställa en massa frågor. Vad innebär det?
              Hur har man räknat ut det här? Troligtvis har man sett på skillnader
              i förvärvsarbete, skillnader i sjukskrivningstal och skillnader
              i tillgänglighet, alltså ifall man finns som en del av arbetsmarknaden
              eller inte. Det är ju den linjen som hela tiden har varit den
              bärande delen i alliansens politik som handlar om att stärka möjligheten
              till egenmakt genom eget arbete och egen försörjning.
            </seg>
            <seg n="5e766a29">
              När det gäller jobbskatteavdraget som görs i fyra steg det fjärde
              kommer att införas den 1 januari är det en väldigt tydlig inriktning
              på att man ger mest till dem som har de lägsta inkomsterna. Det
              finns ett tak. Jag tror att taket är vid en inkomst som är mellan
              28 000 och 29 000 per månad. Hamnar man över det får man inte
              mer, utan där är taket.
            </seg>
            <seg n="b107605e">
              Vi kan titta på hur inkomstfördelningen ser ut mellan kvinnor
              och män. Vi vet att det är många fler kvinnor som har lägre inkomster,
              som faktiskt gynnas med de här jobbskatteavdragen.
            </seg>
            <seg n="3f06940e">
              Du pratar om talet 1 066. Det är inte så att vi har höjt skatten
              för någon. Vi har däremot sänkt skatten för arbete. Det vi nu
              också gör är att se till att arbetsmarknaden blir tillgänglig
              för många fler. Man ska få rätt till rehabilitering för att faktiskt
              kunna vara en större del av arbetsmarknaden.
            </seg>
          </u>
          <note type="speaker" n="6175a649">
            Anf. 20 KALLE LARSSON (v) replik:
          </note>
          <u who="kalle_larsson_7fdd7a" xml:id="i-358f5e0268ac4bc6-4" n="3e33c389">
            <seg n="d18c7adf">
              Herr talman! Det är helt okej att Annika Qarlsson bara kan hålla
              en fråga i huvudet åt gången. Hon får väl möjlighet i nästa replik
              att svara på frågan om hur hon definierar integration.
            </seg>
            <seg n="05f412df">
              Ibland är det ett knep att inte svara för att man ska kunna säga
              det allra sist. Men jag utgår från att Annika Qarlsson kommer
              att ge ett, åtminstone från hennes utgångspunkt, alldeles utmärkt
              svar på vilka integrationsinsatser, om några, som riktas mot Annika
              Qarlsson och mig. Eller är alliansen fast i en gammaldags integrationsdefinition
              som bara handlar om att människor med utländsk bakgrund behöver
              bli som alla vi andra?
            </seg>
            <seg n="44088127">
              Sedan gällde det vad vi har räknat med när vi har räknat ut dessa
              1 066, som jag är väldigt glad och nöjd över att Annika Qarlsson
              efter den här diskussionen kommer att minnas det tror jag att
              fler kommer att göra. Det handlar om de förändringar som är gjorda
              i a-kassan, i sjukförsäkringen, i föräldraförsäkringen och på
              skattesidan.
            </seg>
            <seg n="47ecc40b">
              Det är inte vi själva som står för uträkningen, utan det gör
              riksdagens utredningstjänst. Vi alla här i kammaren har säkerligen
              förtroende för att de gör riktiga beskrivningar och bedömningar.
            </seg>
            <seg n="7a958ff5">
              Det går liksom inte att bortförklara det här med att tala om
              att skattesänkningar i allmänhet är bra i någon mening eller att
              det är mer för den ena eller för den andra.
            </seg>
            <seg n="73a5a261">
              Vi kan ha en diskussion om huruvida det är bra eller dåligt med
              skattesänkningar. Vi vet var vi står någonstans när det gäller
              det. Men det jag ifrågasätter här är att skillnaderna mellan män
              och kvinnor har ökat så mycket. Svaret på det kan inte bara bli
              att det har gått bättre för alla, att alla har fått sänkt skatt
              eller så.
            </seg>
            <seg n="c984f29b">
              Frågan måste vara: Syftar jämställdhetspolitiken till att minska
              inkomstskillnaderna mellan män och kvinnor? Hur upplever i så
              fall Annika Qarlsson att man har lyckats när riksdagens utredningstjänst
              faktiskt har bevisat att skillnaden är 1 066 kronor mer nu än
              när ni började driva politik i det här landet?
            </seg>
          </u>
          <note type="speaker" n="0c98efa9">
            Anf. 21 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-0388640f99b1b54f-2" n="84111dd3">
            <seg n="3ff2dfb3">
              Herr talman! Ett knep skulle kunna vara att jag väljer att inte
              svara på frågor. Ett annat knep är att frågeställaren ställer
              frågor som man inte hinner svara på. Hade jag svarat på båda hade
              jag inte svarat tillräckligt. Då hade jag i stället fått skäll
              för att jag inte svarade ordentligt på frågan. Så är det med begränsat
              tidsutrymme.
            </seg>
            <seg n="86a43d98">
              Jag ska gå tillbaka till diskussionen om förvärvsarbete, för
              att slutföra den. Jag har inte sett den här utredningen. Det är
              alltså väldigt svårt för mig att se vad det är för någonting som
              ligger som underlag, vilket gör att det är väldigt svårt att bemöta
              detta. Vad är det för underlag? Räknas också förmögenhetsskatten
              in i det här, eller är det bara jobbskatteavdraget? Vilka delar
              är det som man räknar in?
            </seg>
            <seg n="b793d05e">
              En del av de skillnader som finns kan finnas på kort sikt, men
              det finns också sådant som på lång sikt faktiskt kommer att jämna
              ut sig. Då blir det inte samma skillnad.
            </seg>
            <seg n="5b3c82b8">
              Och fortfarande har kvinnor som har låga inkomster, till exempel
              barnskötare, förskollärare, lärare eller mina gamla jobbarkompisar
              på Ica i Sollebrunn, fått kraftiga förstärkningar, närmare en
              månadslön mer per år, tack vare jobbskatteavdraget.
            </seg>
            <seg n="af217650">
              Sedan gällde det integration. I vår linje handlar det väldigt
              mycket om att komma ut i arbete. Det är någonting som omfattar
              också dig och mig, Kalle Larsson. Vi befinner oss i den här kammaren.
              Jag vet inte om det är ett jobb eller om det är ett förtroendeuppdrag
              eller hur det bedöms. Det kan vara en annan diskussion. Men vår
              integrationspolitik handlar om att ge redskap och möjligheter
              för att man ska komma ut i arbete.
            </seg>
            <seg n="dedcb3f9">
              I arbete möts du och jag och många andra. Det är där någonstans
              som integrationen uppstår. Det är där mötet sker.
            </seg>
            <seg n="d171f41d">
              Det finns ju en risk att man pratar om assimilation, att någon
              annan ska rätta sig efter vad som finns och vad som är. Det vill
              jag inte se, utan det handlar om möten mellan människor, om ett
              berikande och om att kulturer möts och bryts. Arbetsplatserna
              är ett jätteviktigt område. Dem måste vi göra tillgängliga även
              för de nya svenskarna, som kommer hit.
            </seg>
          </u>
          <note type="speaker" n="8157f145">
            Anf. 22 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-3" n="f04090b0">
            <seg n="ec4771d4">
              Herr talman! Jag vet att Annika Qarlsson ofta var i talarstolen
              förra mandatperioden när det gällde just jämställdhetsfrågorna
              och kvinnors rättigheter i livet, både i arbetslivet och på fritiden.
              Jag tänkte jag skulle underlätta för Annika Qarlsson genom att
              ställa bara en fråga. Vad vill Centerpartiet och Annika Qarlsson
              att vi ska göra för att fler kvinnor ska få möjlighet till heltid?
            </seg>
            <seg n="2b2a8fcc">
              Utifrån det vi kan förstå i dag av den borgerligt styrda regeringen
              är det sjuka som ska tvingas ut till heltid, även om de är så
              sjuka som vi har läst och hört om i medierna nu. Man kan vara
              svårt cancersjuk och inte ens veta om man överlever sin sjukdom.
              Då ska man tvingas ut i heltidsarbete medan friska som inte vill
              något hellre än att jobba heltid får finna sig att ha en ofrivillig
              deltid.
            </seg>
          </u>
          <note type="speaker" n="ed1a55fb">
            Anf. 23 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-0388640f99b1b54f-3" n="84111dd3">
            <seg n="ea8ca7c7">
              Herr talman! Jag får vara tacksam för att det ställs en fråga
              som jag får chansen att svara ordentligt på. När det gäller rätt
              till heltid tror jag precis som Ann-Christin Ahlberg att det är
              en av de viktigaste frågorna och en av de avgörande frågorna för
              ekonomisk jämställdhet mellan kvinnor och män. Det handlar om
              att få tillgång till arbetsmarknaden och kunna försörja sig.
            </seg>
            <seg n="aa09fb10">
              Vi har sett under rätt lång tid att det har legat stilla. Det
              har varit vanligt att man jobbar deltid. Det är för att man inte
              erbjuds heltider men också för att det har blivit ett bekvämt
              sätt att klara allt det obetalda hemarbetet. Då har kvinnan kunnat
              jobba deltid. Den typen av arbetstillfällen har varit mer tillgängliga
              för kvinnor än för män. Jag tycker att det är helt vansinnigt
              att det ska få fortsätta.
            </seg>
            <seg n="c47f4f97">
              Däremot är vi inte riktigt överens om hur vi ska gå till väga.
              När det gäller deltidsstämplingen är vi överens, det vill säga
              man ska inte få stämpla deltid så länge. Det är även Socialdemokraterna
              med på. Det systemet har talat om att det är helt okej för arbetsgivare
              att subventionera sina deltidsanställningar med statliga pengar
              hur länge som helst, upp till 18 år tror jag det fanns något exempel
              på när vi tog den diskussionen.
            </seg>
            <seg n="1b1baad4">
              I den delen har vi gjort förändringar. När det gäller den andra
              finns det diskussioner i många kommuner och landsting. Det är
              där vi finns både du och jag. Många av mina kolleger från Centerkvinnorna
              driver de här frågorna ute i kommuner och landsting. De som vill
              ha heltid ska ha möjligheten att jobba heltid.
            </seg>
            <seg n="e6a7a4ba">
              Det man gjorde i Nynäshamn är ett exempel väl värt att lyfta
              upp. Man visade på så otroligt många positiva effekter. Vi skulle
              gemensamt kunna skicka det förslaget ut till alla kommuner och
              landsting. För det är något vi står bakom.
            </seg>
            <seg n="cbd2e869">
              Däremot är jag inte beredd att gå till lagstiftning. Det fanns
              ändå som ett hot i bakgrunden från Ann-Christin.
            </seg>
          </u>
          <note type="speaker" n="1ef825aa">
            Anf. 24 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-4" n="f04090b0">
            <seg n="8a654543">
              Herr talman! Vi satsar i vårt budgetalternativ på att skapa mönsterarbetsplatser
              där heltid är en viktig del. Jag tycker att Annika Qarlsson gör
              det enkelt för sig. Hon försöker prata bort heltidsproblematiken
              med a-kassan och deltid.
            </seg>
            <seg n="4dca8c0a">
              Vi är inte alls överens om a-kassan. Jag tror att hela svenska
              folket vet att det är en stor skillnad på vad vi tycker om a-kassan.
            </seg>
            <seg n="436e8784">
              I mitt inledningsanförande sade jag vad vi ville lösa när det
              gäller dem som har ofrivillig deltid och hur man skulle komma
              vidare med det. Man skulle komplettera med utbildning. Har man
              heltid och får den sysselsättningsgrad man vill behöver man oftast
              inte stämpla över huvud taget. Där är problemet.
            </seg>
            <seg n="283e8c66">
              Annika Qarlsson svarade egentligen inte alls på min fråga. Jag
              tycker att den är högst aktuell, speciellt utifrån det som har
              varit i medierna de här dagarna. Sjuka ska tvingas ut och jobba
              heltid. Vi såg ett butiksbiträde i går som kunde jobba, jag tror
              det var 75 procent, och hon skulle tvingas jobba heltid. Hon var
              cancersjuk, men hon jobbade efter sin bästa förmåga. Hon hade
              en arbetsgivare som ställde upp på det.
            </seg>
            <seg n="ce498b1f">
              Vi har många som står och väntar på att få heltid som inte får
              det. Då är min fråga till Annika Qarlsson igen: Hur vill Centerpartiet
              jobba för att kvinnor ska få rätt till heltid?
            </seg>
          </u>
          <note type="speaker" n="25d9f3ec">
            Anf. 25 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-0388640f99b1b54f-4" n="84111dd3">
            <seg n="2abe3830">
              Herr talman! Det som jag fick ut av det reportage som visades
              i går är att det finns olika tolkningar. Ministern var ute i samma
              reportage och kände inte riktigt igen de delarna. Låt oss följa
              det fallet, för det är ett lysande exempel.
            </seg>
            <seg n="decd8ce8">
              Vi säger i propositionen att de som är svårt sjuka inte ska tvingas
              ut och arbeta utan självklart ska vara sjukskrivna. Jag tror att
              det finns en del tolkningar kvar att reda ut.
            </seg>
            <seg n="a81caebd">
              När det gäller rätt till heltid tycker jag att det är ett viktigt
              ansvar som arbetsgivare, arbetsmarknadens parter och vi som arbetsgivare
              inom offentlig sektor har. Däremot är jag inte beredd att gå tillbaka
              hit till denna kammare och lagstifta om rätten till heltid. Jag
              tror att det får kontraproduktiv verkan. Risken är att en mängd
              arbeten snarare försvinner som kan vara ingången till arbetsmarknaden
              och sedan leda till en heltid.
            </seg>
            <seg n="0efb7a23">
              Men deltidsstämplingen är ett bekymmer i det här. Det har varit
              helt okej att använda sig av deltidsstämpling för att statligt
              subventionera en deltidsarbetsmarknad. Av era motioner har jag
              sett att ni har 100 dagar, och vi har 75 dagar. Men i princip
              säger vi samma sak.
            </seg>
            <seg n="e5ea181c">
              Vi har att se till att de som vill ska få rätten och möjligheten
              att försörja sig själva. När deltidsstämplingen tar slut ger vi
              från vår sida rätten och möjligheten att komma in i alla olika
              typer av arbetsmarknadsåtgärder för att man ska få hjälp att hitta
              ett heltidsarbete.
            </seg>
            <seg n="553704a4">
              Arbetsmarknadens parter kommer att ha ett stort och viktigt ansvar
              att diskutera de här sakerna. Jag ser också att det snarare blir
              en arbetskraftsbrist än en arbetslöshet när nästa högkonjunktur
              tar fart. Vi ser att vi har en stor pensionsavgång. Det kommer
              att finnas behov från arbetsgivare att anställa på heltid. Annars
              får de ingen kompetent arbetskraft.
            </seg>
          </u>
          <note type="speaker" n="39ff3cc8">
            Anf. 26 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-3" n="2e21f9fb">
            <seg n="96ef1820">
              Herr talman! Annika Qarlsson hade en tung betoning i anförandet
              på jämställdhet, vilket gläder mig. Jag tycker att det var bra.
              Men jag har samma fråga till Annika som jag hade till Elisabeth
              Svantesson. Det gäller skattesänkningarna om man ser på hela mandatperioden.
            </seg>
            <seg n="51905295">
              Det finns uträkningar. Jag vill inte ha en diskussion om skattesänkningar
              är bra eller inte. Det kan vi ha en lång diskussion om. Men om
              man tittar bakåt och ser vilka effekter de har haft utifrån ett
              jämställdhetsperspektiv får man fram siffror på att män har gynnats
              i högre grad än kvinnor. Män har fått större skattesänkningar
              än kvinnor.
            </seg>
            <seg n="8f08d7e8">
              Jag har fått för mig att jämställdhetspolitiken handlar om att
              vi måste försöka utjämna skillnaderna. Det ska inte vara så stora
              skillnader.
            </seg>
            <seg n="da42f015">
              Jag skulle vilja fråga Annika Qarlsson om hon håller med om problemet,
              om hon ser ett problem i detta och vad Centern vill försöka göra
              åt det.
            </seg>
            <seg n="fd89e84d">
              Den andra frågan handlar om kvotering av bolagsstyrelser. Vad
              anser Centerpartiet om det?
            </seg>
          </u>
          <note type="speaker" n="a7ab340e">
            Anf. 27 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-0388640f99b1b54f-5" n="84111dd3">
            <seg n="ffa07b06">
              Herr talman! Den utredning som det hänvisas till har jag inte
              sett. Det gör det svårt för mig att förhålla mig till den. Men
              om det finns någon form av uträkning med jobbskatteavdraget, förmögenhetsskatten
              och lite andra saker inräknade kan vi se att den allra största
              delen av det vi har gjort är jobbskatteavdraget. Det avspeglar
              självklart hur det ser ut med förvärvsfrekvensen.
            </seg>
            <seg n="2186fa28">
              En av de viktigaste sakerna för egenmakt, för att själv kunna
              styra över sitt liv och sin vardag och vad man väljer att göra,
              är en egen inkomst. Det är därför som det är viktigt med en individualiserad
              ersättning för de nyanlända som kommer att vara till stöd och
              hjälp för kvinnor att komma in på arbetsmarknaden betydligt snabbare.
            </seg>
            <seg n="ab1f84a7">
              Men självklart ligger det i hela arbetsmarknadspolitiken att
              fler kvinnor ska ha möjligheter och rättigheter att jobba och
              försörja sig själva. I det ligger hela paketet, inte bara arbetsmarknadspolitiken,
              utan också det vi gör inom sjukförsäkringarna. Det vi såg när
              vi tog över 2006 var att det var otroligt många som gick sjukskrivna,
              varav en högre andel kvinnor, som inte fick någon hjälp med rehabilitering
              eller möjlighet att komma tillbaka till arbetslivet igen. Det
              är där vi gör enorma satsningar jämfört med vad som tidigare gjorts.
            </seg>
            <seg n="cd609bdf">
              Sedan behöver det kanske göras ännu mer på det området. Men hela
              den här satsningen som vi gör på dessa områden ska leda till att
              fler har möjlighet till en förvärvsinkomst och därmed till att
              kunna försörja sig. Då kommer de också att få del av jobbskatteavdraget.
            </seg>
            <seg n="1009e7d9">
              Jag ser alltså att det finns problem och bekymmer, eftersom många
              kvinnor har stått utanför arbetsmarknaden och möjligheten att
              tjäna pengar. Nu försöker vi hjälpa till så att de ska ha en möjlighet
              att komma tillbaka.
            </seg>
            <seg n="6e830e90">
              När det gäller kvotering till bolagsstyrelser har vi ett förslag
              som handlar om ekonomiska incitament för dem som ser till att
              ha det.
            </seg>
          </u>
          <note type="speaker" n="10099126">
            Anf. 28 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-4" n="2e21f9fb">
            <seg n="26be6adc">
              Herr talman! Huruvida Centerpartiet och Annika Qarlsson ser några
              problem med att skattesänkningarna i högre grad har gynnat män
              framför kvinnor var tydligen en komplicerad fråga. Jag förstod
              ärligt talat inte om det var ett ja eller nej som svar på den
              frågan, för det var mycket runt omkring.
            </seg>
            <seg n="7ee1de4b">
              En sak som jag uppfattade var att Centern tycker att fler ska
              komma i arbete. Det håller Miljöpartiet med om. Där är vi överens,
              och då kan man med detsamma fråga sig varför ni lade en skattesänkning
              på 10 miljarder i årets budget. Det gör inte att fler kommer i
              arbete. Det skapar bara 3 000 nya jobb.
            </seg>
            <seg n="24a5dbad">
              Om regeringen däremot hade lagt 10 miljarder till på stöd till
              kommuner och landsting hade man kunnat få nästan tre gånger fler
              arbeten. Då hade man gynnat jämställdheten, eftersom fler kvinnor
              är anställda i kommun och landsting, i välfärdens kärna med skola,
              vård och omsorg. Där hade man i så fall kunnat göra ett jobb för
              jämställdheten.
            </seg>
            <seg n="90861ab6">
              Jag ser det som ett problem att Centerpartiet inte tycks vara
              med medvetet om problematiken i att den skattepolitik man för
              inte gynnar jämställdheten i landet. Det beklagar jag djupt.
            </seg>
            <seg n="88fee8fe">
              När det gäller kvotering till bolagsstyrelser borde det egentligen
              inte vara nödvändigt. Det tycker inte jag heller. Det är inget
              mål i sig med kvotering till bolagsstyrelser, men det är ett medel.
              Vi kan ju se att ingenting händer av sig självt. Männen kommer
              inte att släppa ifrån sig makten i bolagsstyrelser, och det finns
              ett väldigt stort symbolvärde i att få fler kvinnor i bolagsstyrelser.
              Det tror vi är väldigt viktigt, och det är därför vi från Miljöpartiet
              efterlyser en kvotering liknande den man nu har i Norge. Det är
              ett bra exempel.
            </seg>
          </u>
          <note type="speaker" n="ac51a711">
            Anf. 29 ANNIKA QARLSSON (c) replik:
          </note>
          <u who="annika_qarlsson_be4975" xml:id="i-f6419a5a1b9b49cc-0" n="84111dd3" next="i-3257a9051b097821-0">
            <seg n="3a0b87a1">
              Herr talman! Då kan jag glädja Ulf Holm med en gång och säga
              att det är lysande att vi båda två står bakom en arbetslinje.
              Det finns möjligheter, Ulf Holm, om det är så att du är intresserad.
            </seg>
          </u>
          <note n="cb14f01b">
            (ULF HOLM (mp): Det är jag inte.)
          </note>
          <u who="annika_qarlsson_be4975" xml:id="i-3257a9051b097821-0" n="84111dd3" prev="i-f6419a5a1b9b49cc-0">
            <seg n="0d6dcdec">
              Det jag också kan glädja Ulf Holm med är att alliansen har sett
              hur det ser ut i kommuner och landsting och vet att de är stora
              arbetsgivare. Till nästa år ser vi till att de får 17 miljarder
              mer för att kunna möta den sänkning av skatteinkomster som man
              får på grund av lågkonjunkturen och finanskrisen. Vi är där och
              möter, just för att vi ser att det handlar om enormt viktiga arbetsgivare.
            </seg>
            <seg n="6d8d0895">
              Det man kan se hittills i krisen är att den har slagit hårdare
              mot män, och eftersom vi gör så stora insatser i kommuner och
              landsting nästa år tror vi att det ska kunna möta upp så att det
              inte ska behöva bli så stora besparingar på det området.
            </seg>
            <seg n="7850063b">
              När det gäller kvotering till bolagsstyrelser har vi landat i
              att ha någon form av ekonomiska incitament för att påverka inriktningen
              av detta. Det som också är rätt intressant är att det är en sak
              hur det ser ut på toppnivån, men det här är ett arbete som måste
              genomsyra hela vägen ned, både på chefs- och på mellanchefsnivå.
              När man pratar om dessa frågor gäller det alltså att ta ett helhetsgrepp,
              och det är det vi belyser. Vi tittar både på Holland och på Danmark
              som har infört ekonomiska incitament, och där man också knyter
              ihop så att det inte bara ska gälla bolagsstyrelser utan om alla
              chefsnivåer.
            </seg>
            <seg n="89b2e629">
              En utredning kom 2006 på våren fram till att man inom politiken
              är hyfsat okej på hur det är med kvinnor och män; vi har kommit
              rätt långt, även om vi ibland kan tycka att det finns mer att
              göra. I näringslivet har det ändå hänt saker. Men ett ställe där
              det egentligen inte har hänt någonting är inom medierna. Det vore
              rätt intressant att fundera vidare på.
            </seg>
          </u>
          <note type="speaker" n="05c152ca">
            Anf. 30 TINA ACKETOFT (fp):
          </note>
          <u who="tina_acketoft_8ff240" xml:id="i-a37bd075bea3685a-0" n="775db500" next="i-e0b53442f002bb0b-0">
            <seg n="1d2a19b8">
              Herr talman! Talmannen och jag körde teckenspråk, och jag lovade
              att hålla mig inom tio minuter, så nu gör vi detta i rasande takt.
            </seg>
            <seg n="464a418f">
              Alla debatter som hålls i den här kammaren är naturligtvis väldigt
              viktiga, men jag tycker att man med rätta kan säga att dagens
              debatt är den absolut viktigaste. Integration och jämställdhet
              handlar nämligen på flera sätt om det grundläggande i och för
              Sverige.
            </seg>
            <seg n="efe5b211">
              Eftersom jag missade förra årets debatt roade jag mig med att
              läsa protokollet. En del av den debatten ägnades åt att tala om
              huruvida det fanns några svenska värderingar eller ej. Några kom
              politiskt korrekt fram till att så var det inte.
            </seg>
            <seg n="722fda68">
              För tre år sedan hade jag varit benägen att hålla med, men efter
              tre år som ledamot i Europarådet är jag helt övertygad om att
              det finns svenska värderingar värderingar som gör att vi ofta
              är rörande överens om att vi är rörande oöverens med andra delegater.
              Det går nämligen som en svensk tråd i att jag oftast är överens
              med en svensk socialdemokrat eller en svensk moderat, medan mina
              liberala kära kusiner från Schweiz eller Malta inte alls står
              för samma värderingar.
            </seg>
            <seg n="36399158">
              Alla européer skriver under på ordet demokrati, men demokrati
              är inte ett statiskt uttryck. Det finns många tolkningar av ordet,
              och de som minns vad det kommunistiska DDR stod för Tyska demokratiska
              republiken inser snabbt att spännvidden är enorm inom detta begrepp.
            </seg>
            <seg n="0dc7f93a">
              Jag törs dock lova att vi som sitter i denna kammare delar värderingarna
              om allas lika rättigheter och möjligheter att delta i samhället.
              För oss är det demokrati, liksom att vi ska ha jämställda maktförhållanden
              mellan könen, att alla människor ska vara välkomna till Sverige
              och att de när de har kommit hit ska ha rätt att delta i arbetslivet.
              Arbetslinjen ska gälla också för dem.
            </seg>
            <seg n="02154e6d">
              Men det räcker inte med det. Man ska inte bara få delta i arbetslivet.
              Man ska också få delta i utformningen av samhället, kulturen och
              av det intellektuella kapitalet. Allas lika villkor det är integration,
              Kalle Larsson. För dig, för mig som är invandrare och för Luciano
              Astudillo som också är invandrare. Det är integration.
            </seg>
            <seg n="8b125071">
              Detta är saker som är långt ifrån självklart för befolkningen
              i resten av Europa eller världen. Detta är våra gemensamma svenska
              värderingar, och om detta handlar dagens debatt. Därför är det
              en av de viktigaste debatterna vi har i kammaren; andra utskott
              får ursäkta.
            </seg>
            <seg n="8aefc1eb">
              Efter regeringsskiftet 2006 blev minskat utanförskap huvuduppgiften
              för alliansregeringen. Det är det som det mesta i vår politik
              faktiskt har tagit avstamp i. I princip varje förslag som regeringen
              har lagt fram och som har röstats igenom i denna kammare har handlat
              om hur vi skapar tillväxt, hur vi skapar livschanser och hur vi
              minskar utanförskapet.
            </seg>
            <seg n="8c789765">
              För detta behövs både generella och särskilda insatser, men allt
              som underlättar för anställningsbarhet och skapande av nya jobb
              minskar utanförskapet och även ojämställdheten, för är det något
              vi ser tydligt så är det att i områden med utanförskap finns det
              även ökad ojämställdhet.
            </seg>
            <seg n="d229aced">
              Oavsett den internationella kris som vi hamnade i för ett drygt
              år sedan är fokus fortsatt på arbetslinjen, men det är klart att
              det nu är svårare att bekämpa det gigantiska utanförskap som vi
              fick med oss i arvskiftet 2006 än om det inte hade varit en finansiell
              kris.
            </seg>
            <seg n="1afd00df">
              Krisen hade drabbat vilken regering som helst, även om man ibland
              inte kan tro det när man hör oppositionen uttala sig. Kriser kommer,
              kriser går det vet vi. Vad vi måste göra är att lösa situationen
              just nu, och vi måste se till framtiden så att vi står rustade
              inför den.
            </seg>
            <seg n="6bec7d2e">
              Om tre år kommer enligt statistiken årskullen 65-åringar att
              vara större än årskullen 18-åringar. Mediantiden från att en nyanländ
              får uppehållstillstånd till arbete är sju år. Det är ett gigantiskt
              slöseri med kapacitet, och det visar att det finns betydande strukturella
              problem bland annat i introduktionen av nyanlända.
            </seg>
            <seg n="508c1ba4">
              Därför presenterade regeringen i förra veckan en proposition
              med förslag till en helt ny organisation för vad som ska hända
              den första tiden man kommer till Sverige som nyanländ. Vi vet
              ju att det är den första tiden som är absolut grundläggande för
              resten av livet här.
            </seg>
            <seg n="0184367e">
              Ett statligt huvudansvar genom Arbetsförmedlingen är oerhört
              viktigt. Vi som reser runt i landet så mycket vet hur det skiljer
              sig från kommun till kommun, på mottagande, introduktion och omhändertagande
              generellt.
            </seg>
            <seg n="c1336c13">
              Jag tror att det är helt rätt att göra det systemskifte som man
              nu föreslår och ge Arbetsförmedlingen en central roll och ett
              huvudansvar för att få fokus på arbete och delaktighet inte omhändertagande.
              Det måste väl också Kalle Larsson bejubla.
            </seg>
            <seg n="8216afcd">
              Ett skräddarsytt stöd för individen borde väl vara självklart
              men det har det inte varit liksom att alla åtgärder sätts i gång
              snabbt och utgår från individens förutsättningar och behov, att
              det alltså kommer i rätt ordning. Arbetsförmedlingen ska tillsammans
              med de nyanlända upprätta en individuell planering, och det är
              första gången som insatserna och ansvaret i så fall kommer att
              regleras i lag.
            </seg>
            <seg n="a770fdab">
              Det finns en klar tendens att tala om nyanlända och invandrare
              som en homogen massa, men det enda som de faktiskt per definition
              måste ha gemensamt är att de inte är födda i Sverige. I övrigt
              är vi lika heterogena som ett smörgåsbord eller ett meze. Här
              har vi allt, från illiterata till professorer, i en härlig blandning.
            </seg>
            <seg n="805ef804">
              Jag har så länge jag kan minnas hört att Sverige har världens
              bäst utbildade taxichaufförer. Jag vet inte om det stämmer, men
              jag vet att jag har blivit körd av både en hjärnkirurg och en
              NO-lärare; gudarna vet allt däremellan. Det är också en gigantisk
              integrationsmiss som har pågått alldeles för lång tid. Vi har
              kanske raljerat om det, men det har inte skett några konkreta
              åtgärder.
            </seg>
            <seg n="01a035f0">
              Denna regering satsar mer än 100 miljoner kronor per år 20092011
              på fortbildning för personer med utländska examina. Huvuddelen
              av de insatserna innebär framför allt kompletterande högskoleutbildningar
              för personer med hälso- och sjukvårdsutbildning från tredjeland
              och för lärare med utländsk examen.
            </seg>
            <seg n="2c3554e6">
              Sverige har i många fall bra akademiska utbildningar, och bättre
              ska de bli, men det är något närmast narcissistiskt i vårt tänkande
              när människor med utländska akademiska examina förpassas till
              Taxi Helsingfors när vårdsektorn i Helsingfors går på knä och
              vi inte hinner utbilda svenskfödda ungdomar till läkare i samma
              takt som de äldre faktiskt pensioneras. Om du har en läkarexamen
              med dig i flyktingbagaget ska du inte behöva läsa in hela läkarexamen.
              Det är inte rimligt. Det är kapitalförstöring på hög nivå. Ett
              sätt att komma åt det problemet är att, genom regeringens nya
              tänkande, erbjuda kortare kurser som anpassar den utbildning man
              har till svenska förhållanden.
            </seg>
            <seg n="705a1502">
              Vi vet att många invandrare har en gedigen yrkeserfarenhet som
              behövs på den svenska arbetsmarknaden. Det är märkligt att validering
              av kompetens ska vara så oerhört svårt att få till i ett system.
              Det är så att man ibland kan luta åt att det faktiskt finns krafter
              i vårt samhälle som inte vill ha in mer arbetskraft, men så kan
              det väl inte vara.
            </seg>
            <seg n="2f90854a">
              Sammanlagt satsar regeringen 15 miljoner kronor för validering
              av utländsk yrkeskompetens så att individen snabbt kan ta reda
              på om och hur hans eller hennes kompetens i så fall bör kompletteras.
            </seg>
            <seg n="50668248">
              Oavsett validering, oavsett komplettering, som är oerhört viktiga,
              vet vi att det oftast inte är en förenklande faktor att ha ett
              efternamn som inte slutar på son när man söker ett jobb. Vi kan
              inte blunda för att det finns en diskriminering i det här landet.
              Därför var det oerhört viktigt att vi lade samman diskrimineringslagstiftningen
              på en enda diskrimineringsombudsman och ett lagsystem. Dessutom
              skärptes skyddet så att det skulle inkludera ålder och könsidentitet.
              Därtill fastställdes den ekonomiska ersättningen, inte bara utifrån
              diskrimineringen utan också som en preventiv effekt. Kort sagt
              på svenska: Det ska svida i plånboken när man diskriminerar.
            </seg>
            <seg n="a0a9523a">
              Det civila samhället har vi talat om lite kort i dag. Det är
              mycket märkligt att man så länge har behandlat det civila samhället
              styvmoderligt och inte sett det som den resurs det faktiskt är.
              Det finns ett överdrivet tänkande om att så länge staten har ansvaret
              blir allting bra. Jag tror inte att det är så. Folkpartiet tror
              inte att det är så. Alliansregeringen tror inte att det är så.
              Vi tror på mångfald även inom åtgärdssektorn.
            </seg>
            <seg n="5cf526af">
              Regeringen har kontinuerligt genomfört en dialog om relationer
              mellan stat och ideell sektor inom det sociala området, både för
              att lära och för att erkänna de idéburna organisationernas roll
              som opinionsbildare, som samlingspunkt och som utförare av sociala
              tjänster. Regeringen satsar 8 miljoner kronor på detta under 2010,
              bland annat som särskilt stöd till ungdomsorganisationer som vill
              arbeta med uppsökande verksamhet i utanförskapsområdena. Det finns
              inte en enda enkel förklaring till oroligheterna som vi ser i
              Malmö, i Göteborg, i Helsingfors och i andra områden. Men utanförskapet,
              känslan av maktlöshet, känslan av att inte synas, inte få finnas
              till i samma gemenskap är en del av förklaringen.
            </seg>
            <seg n="6dd9f66b">
              I det akuta läget handlar det om att lösa problemen lokalt. Och
              här har det civila samhället en enorm roll, om vi bara låter människor
              få spela den, om vi faktiskt för en gångs skull kan inse att staten
              inte alltid har de rätta instrumenten.
            </seg>
            <seg n="7491e709">
              Jag tror att målet måste vara att skapa ett samhälle som fungerar
              i detta nu, i den tid vi i dag lever, där alla känner delaktighet.
              Utan sammanhållning kan vi inte skapa ett välmående samhälle och
              en fungerande demokrati, en demokrati där alla har lika rättigheter
              och möjligheter att delta i samhället. Det handlar integration
              om.
            </seg>
          </u>
          <note n="8e10b6da">
            Med detta yrkar jag bifall till förslagen i betänkandet, herr
            talman.
          </note>
          <note n="bf8fd309">
            Ajournering
          </note>
          <note n="1b5ca864">
            Kammaren beslutade kl. 13.55 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="tina_acketoft_8ff240" xml:id="i-e0b53442f002bb0b-0" n="775db500" prev="i-a37bd075bea3685a-0">
            <seg n="c2bcd146">
              Återupptagna förhandlingar
            </seg>
            <seg n="cecff9b1">
              Kammaren återupptar sitt sammanträde. Det är frågestund med regeringen.
            </seg>
            <seg n="5fa3db2d">
              Vidareförsäljning av evenemangsbiljetter
            </seg>
          </u>
          <note n="e6a19ed5">
            Förhandlingarna återupptogs kl. 14.00.
          </note>
          <note n="e8261694">
            6 § Frågestund
          </note>
          <note n="2198284d">
            Anf. 31 TALMANNEN:
          </note>
          <note type="speaker" n="ae78bcf0">
            Anf. 32 EVA SONIDSSON (s):
          </note>
          <u who="eva_sonidsson_bde5e4" xml:id="i-adf55cc60c36b686-0" n="8878de0f">
            <seg n="b9d03412">
              Herr talman! Jag vill ställa min fråga till justitieminister
              Beatrice Ask.
            </seg>
            <seg n="ba4e8419">
              Det blir allt svårare för enskilda konsumenter att komma över
              attraktiva evenemangsbiljetter till ordinarie priser vid stora,
              attraktiva arrangemang. Det gäller även idrottsarrangemang. Det
              beror på att några få företagare lever på att köpa upp billigt
              och sedan sälja dyrt. Det är enkelt. Ett företag anlitar personer,
              ofta ungdomar, som köper in så många biljetter de kan få för företagets
              räkning. Biljetterna tar snabbt slut, och de säljs sedan vidare
              på nätet för två tre gånger högre priser.
            </seg>
            <seg n="c9cad53b">
              Det här innebär att en stor grupp människor, inte minst ungdomar,
              stängs ute från att ta del av kultur- och idrottsarrangemang.
              Skyddet för konsumenterna mot det systematiska ockret med biljetter
              måste alltså stärkas. Danmark, Norge och Belgien har redan infört
              lagstiftning mot att sälja biljetter vidare till högre priser
              än vad som står på biljetten. Det är hög tid att också Sverige
              tar ställning för fansen och mot svarta börsen.
            </seg>
            <seg n="64cb8bd9">
              Vad avser den svenska regeringen att göra för att stoppa dessa
              nätbaserade företag som står för merparten av svarthandeln med
              evenemangsbiljetter?
            </seg>
          </u>
          <note type="speaker" n="c5fac6b2">
            Anf. 33 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-0" n="09d3516d">
            <seg n="12dba0f0">
              Herr talman! Det här är ett problem som har ökat på senare tid
              och som naturligtvis ställer till det för dem som verkligen är
              intresserade av idrott eller andra typer av evenemang.
            </seg>
            <seg n="c873e8d7">
              I första hand tycker jag att arrangörerna måste fundera över
              hur de säljer biljetter och vad de kan göra. Det mesta måste ändå
              lösas på annat sätt än genom lagstiftning. Det finns inget beredningsunderlag
              eller något arbete där vi har tittat på just ocker med biljetter,
              men det är klart att vi är uppmärksamma på problemen.
            </seg>
          </u>
          <note type="speaker" n="4aee36bf">
            Anf. 34 EVA SONIDSSON (s):
          </note>
          <u who="eva_sonidsson_bde5e4" xml:id="i-adf55cc60c36b686-1" n="8878de0f">
            <seg n="d9a140c9">
              Herr talman! Biljetter till delfinalen i Melodifestivalen i Örnsköldsvik
              annonserades i dagspressen häromdagen för 2 000 kronor. De kostar
              normalt max 600 kronor. Det är alltid den enskilda konsumenten
              som drabbas, men marknaden går hela tiden före. Det här kommer
              tyvärr att bli en klassfråga i framtiden om ingenting görs.
            </seg>
            <seg n="db7bdab4">
              Konsertarrangörerna har uppvaktat regeringen med krav på lagstiftning.
              De vill inte heller ha den oseriösa handeln. De tar avstånd från
              den. Artisterna tycker inte heller att detta är bra. Mellanskillnaden
              hamnar i fickan på oseriösa företagare. Tycker inte regeringen
              att dessa oseriösa företagare har en alldeles för stor makt över
              tillgången till konsertbiljetter och idrottsbiljetter, som därmed
              också utestänger den enskilde konsumenten?
            </seg>
          </u>
          <note type="speaker" n="484e0ee1">
            Anf. 35 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-1" n="09d3516d">
            <seg n="4de5671e">
              Herr talman! Oseriösa företagare är naturligtvis ett elände,
              men allt som görs oseriöst är inte kriminellt. Det är inte heller
              bara företag som ägnar sig åt att sälja biljetter i andra hand.
              Det är just gränsdragningen som är problematisk.
            </seg>
            <seg n="b91c1b74">
              Jag har inte själv blivit uppvaktad i frågan. Mig veterligt har
              vi inget underlag på detta. Däremot är det något som diskuteras
              om man träffar många människor som går på evenemang. Jag är mycket
              angelägen om att man inte öppnar den typen av marknader för halvkriminella
              verksamheter eller där man på olika sätt kullkastar konsumenters
              grundläggande rättigheter.
            </seg>
            <seg n="ee7665d6">
              Det här är ett gränsdragningsproblem. Därför krävs det också
              ett ordentligt underlag. Ytterst tycker jag fortfarande att arrangörer
              måste fundera över på vilket sätt de tillhandahåller biljetter
              och vad de frivilligt kan göra för att försäkra sig om att alla
              intresserade har möjlighet att köpa biljetter på ett ärligt sätt.
            </seg>
            <seg n="247f7cc1">
              Tillbakablick på Sveriges ordförandeskap i EU
            </seg>
          </u>
          <note type="speaker" n="d692a8a9">
            Anf. 36 ANNA KINBERG BATRA (m):
          </note>
          <u who="anna_kinberg_batra_7631d7" xml:id="i-649d3c5019b9156e-0" n="436bd5da">
            <seg n="f8c68687">
              Herr talman! Jag har en fråga till Cecilia Malmström.
            </seg>
            <seg n="33972326">
              Den så kallade Eurobarometern mäter svenskarnas och alla EU-medborgares
              förtroende för EU. Man fann i sin senaste mätning i somras att
              hela 83 procent av svenskarna har högt förtroende för vårt lands
              förmåga att påverka EU högst av alla, faktiskt. Det är en siffra
              som ger höga förväntningar inför ett svenskt ordförandeskap i
              EU, och vi är nu inne på slutspurten inför toppmötet nästa vecka.
            </seg>
            <seg n="de8ae5c2">
              Nu kan det här bli statsrådet Malmströms sista frågestund i den
              här kapaciteten. Då tänkte jag passa på att be henne om en liten
              tillbakablick, trots att toppmötet är kvar. Jag vill ta upp vad
              Göran Persson sade inför det förra svenskledda ordförandeskapet:
              Vår uppgift och vår främsta ambition är att utöva ett effektivt,
              kompetent och resultatinriktat ordförandeskap som för EU:s gemensamma
              frågor framåt.
            </seg>
            <seg n="b8f1d21e">
              Det här ger mig två frågor till Cecilia Malmström: Hade Göran
              Persson rätt? Har Cecilia Malmström och kollegerna lyckats under
              den här terminen?
            </seg>
          </u>
          <note type="speaker" n="22b2c6f3">
            Anf. 37 Statsrådet CECILIA MALMSTRÖM (fp):
          </note>
          <u who="cecilia_malmström_minister_2006" xml:id="i-02ee2fabd0b30d4a-0" n="ac6e008a">
            <seg n="3dae6fae">
              Herr talman! Tack för frågan!
            </seg>
            <seg n="df7d3ab8">
              Det är ännu lite tidigt att sammanfatta det svenska ordförandeskapet
              eftersom vi går in i en mycket intensiv slutbehandling inför toppmötet
              om en vecka. Jag gläds förstås åt resultatet från Eurobarometern
              och hoppas att det ska stå sig och att vi efter ordförandeskapet
              fortsätter att prata om EU-frågor på det sätt vi har gjort under
              ordförandeskapet, inför ordförandeskapet och också i samband med
              Europaparlamentsvalet.
            </seg>
            <seg n="ff710775">
              För några av de frågor vi har levererat kan vi redan konstatera
              framgång. Östersjöstrategin var en viktig prioritering för svenska
              ordförandeskapet. Den är nu i kraft och gäller. Vi har så sent
              som i natt fått mikrofinansiella översynssystem på plats, som
              finansministern mycket skickligt förhandlade. Vi har fått ett
              Helsingforssprogram på plats, där inte minst Beatrice Ask och
              Tobias Billström har varit mycket pådrivande. Vi tror att vi på
              måndag och tisdag kan göra framsteg på utvidgningsområdet. Sedan
              återstår en hel del på klimatområdet. Det är en internationell
              fråga. Men på alla dessa områden och i många andra detaljfrågor
              är vi glada att vi har kunnat genomföra detta inte minst Lissabonfördraget,
              som trädde i kraft i tisdags.
            </seg>
          </u>
          <note type="speaker" n="ddec47e0">
            Anf. 38 ANNA KINBERG BATRA (m):
          </note>
          <note n="d272a0c8">
            Herr talman! Tack, Cecilia Malmström, för svaren!
          </note>
          <u who="anna_kinberg_batra_7631d7" xml:id="i-28c5a426108d189d-0" n="436bd5da">
            <seg n="bf45ad8f">
              Nu tillhör vi förstås samma underlag och majoritet i Sveriges
              riksdag, men jag vill ändå be Cecilia Malmström vara lite självkritisk
              på slutet inför den vecka som är kvar, inför det kommande spanska
              ordförandeskapet och inför tillträdet av en ny kommission, där
              ju Cecilia Malmström kommer att ingå. Är det någon fråga som vi
              hade hoppats komma längre i och där vi hoppas att ett nytt ordförandeskap
              och en ny kommission lägger fram ännu bättre förslag och blir
              ännu bättre på att få igenom dem än nu? Vill Cecilia Malmström
              säga något om någon uppförsbacke där EU behöver fortsatt energi
              från både svenskt och spanskt håll?
            </seg>
          </u>
          <note type="speaker" n="7e593a59">
            Anf. 39 Statsrådet CECILIA MALMSTRÖM (fp):
          </note>
          <u who="cecilia_malmström_minister_2006" xml:id="i-02ee2fabd0b30d4a-1" n="ac6e008a">
            <seg n="a36d34be">
              Herr talman! Det är många otroligt svåra frågor. Även om vi känner
              att vi har lyckats lösa och komma framåt i en hel del frågor återstår
              många svåra processer. Arbetslösheten är en fråga som drabbar
              Sverige och de allra flesta medlemsländer mycket hårt. Även om
              vi får de makro- och mikrofinansiella instrumenten på plats som
              rör marknaderna kommer fortfarande många människor under lång
              tid att känna av arbetslösheten. Där kan vi göra det mesta på
              nationell nivå, men vi kan också öka samordningen och se till
              att vi använder den inre marknaden bättre. Det är en fråga som
              jag vet att spanjorerna kommer att behöva jobba mycket med och
              vi tillsammans med dem.
            </seg>
            <seg n="4d222683">
              Vad som än kommer ut av klimatmötet i Köpenhamn kommer det att
              också leva kvar. Hur ska vi ställa om våra ekonomier och göra
              dem grönare och mer klimatsmarta? Hur ska vi leva upp till de
              åtaganden som vi förhoppningsvis enas om där? Det är också en
              fråga som kommer att leva kvar. Vi har hela Helsingforssprogrammet,
              som pekar ut många nya ansvarsområden för EU, inte minst när det
              gäller migration, asyl och det gemensamma polissamarbetet. Nog
              finns det uppgifter där vi har nått lite framåt men inte ända
              fram och där spanjorer och andra inkommande ordförandeskap kommer
              att ha gott om arbetsuppgifter.
            </seg>
            <seg n="353bae02">
              Konsekvenser för sjukvården av förändringar i trygghetssystemen
            </seg>
          </u>
          <note type="speaker" n="14759ff2">
            Anf. 40 PER SVEDBERG (s):
          </note>
          <u who="per_svedberg_c84256" xml:id="i-b5d367e5c59ca79c-0" n="bc9abbbf">
            <seg n="bc9d354c">
              Herr talman! Jag har en fråga till socialministern.
            </seg>
            <seg n="8e26d53f">
              I dag kan man konstatera att det händer mycket i våra trygghetssystem.
              Alla sjukskrivna och arbetslösa i landet får det betydligt sämre,
              och de mår sämre i sin vardag.
            </seg>
            <seg n="f4872212">
              I en stor rapport från Världshälsoorganisationen konstateras
              att de socioekonomiska förhållandena har en stor inverkan på folkets
              hälsa. Folkets hälsa speglas mycket snabbt i vårdsystemet, det
              vill säga konsumtionen av vård och omsorg. Hur tänker socialministern
              möta det ökade trycket inom vårdapparaten med tanke på den förda
              politiken?
            </seg>
          </u>
          <note type="speaker" n="87ae4489">
            Anf. 41 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-0" n="fad138e8">
            <seg n="da2a189f">
              Herr talman! Den fråga som Per Svedberg tar upp förtjänar mycket
              intresse och arbetsinsatser för att vi ska motverka en utveckling
              där människor hamnar vid sidan om på grund av sjukdom eller arbetslöshet.
              Därför är också regeringens viktigaste prioritering att förbättra
              möjligheterna för människor att komma i arbete.
            </seg>
            <seg n="3a18ceaa">
              Vi vet att Sverige tillsammans med övriga världen går igenom
              en tuff ekonomisk kris just nu. Vi har också lagt ned väldigt
              mycket kraft på att förändra de system som finns där när människor
              blir sjukskrivna för att vi ska få en effektivare rehabilitering
              och människor tillbaka i arbete snabbare. Här finns mycket mer
              att göra för att människor ska känna trygghet i sin vardag, och
              det gäller naturligtvis särskilt människor som befinner sig i
              ett utsatt läge.
            </seg>
          </u>
          <note type="speaker" n="30e998b6">
            Anf. 42 PER SVEDBERG (s):
          </note>
          <u who="per_svedberg_c84256" xml:id="i-b5d367e5c59ca79c-1" n="bc9abbbf">
            <seg n="68d089d0">
              Herr talman! Jag blir lite förvånad, för det borde ändå vara
              så att socialministern verkar för att systemen som ni nu monterar
              och skruvar om ska vara till gagn för människan och inte skapa
              en situation där man känner att man är på väg bort, det vill säga
              skapa en oro hos individen. Senast i morse, eller rättare sagt
              i går kväll, var det en stor diskussion om cancerpatienter som
              tvingades gå ut och söka jobb. Det är en ren effekt av den politik
              ni bedriver, och det kommer att få konsekvenser för hälso- och
              sjukvården. Därför blir jag inte riktigt nöjd med din argumentation.
              Du måste väl ändå se problemet och vara beredd att ta tag i det.
              Stå upp för att du är socialminister!
            </seg>
          </u>
          <note type="speaker" n="75345893">
            Anf. 43 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-1" n="fad138e8">
            <seg n="9f5c127f">
              Herr talman! Precis som Per Svedberg säger är dessa frågor ofantligt
              viktiga, och det är de verkligen för regeringen. Vi har gått från
              att ha ett system som har varit mycket passivt. Människor har
              tillåtits hamna i långvarig sjukskrivning utan att få en möjlighet
              till rehabilitering, och unga människor har i väldigt stor mängd
              förtidspensionerats i stället för att få möjligheter att komma
              tillbaka.
            </seg>
            <seg n="93be18d5">
              Vi håller nu på att ställa om för att fler människor ska få möjlighet
              att bidra. I detta arbete har uppmärksammats att en del personer
              har hamnat i en väldigt knepig situation, och regeringen vill
              naturligtvis i dialog med myndigheterna, bland annat Försäkringskassan,
              hitta en bra avvägning. Den som till exempel på grund av en cancerdiagnos
              inte kan arbeta ska naturligtvis kunna vara sjukskriven också
              fortsättningsvis. Man ska vara trygg i att systemen fungerar,
              att de finns där när det behövs och också att de fungerar på ett
              sådant sätt att den som har kvarvarande förmåga får möjlighet
              att utföra arbete.
            </seg>
            <seg n="4b5add2c">
              Visionen om Sverige som Europas nya matland
            </seg>
          </u>
          <note type="speaker" n="6c863aab">
            Anf. 44 ANDERS ÅKESSON (c):
          </note>
          <u who="anders_akesson_461949" xml:id="i-a462517151cadac7-0" n="0815c168">
            <seg n="8972e9b9">
              Herr talman! Jag har en fråga till jordbruksministern. För ett
              år sedan introducerade jordbruksministern visionen om Sverige
              som Europas nya matland. Det handlade om livskraftig landsbygd,
              växande företag, fler jobb, god mat, god djurhållning och upplevelser
              i världsklass. Vilka konkreta effekter har jordbruksministern
              sett av detta under det år som visionen har varit i kraft?
            </seg>
          </u>
          <note type="speaker" n="4ff80990">
            Anf. 45 Jordbruksminister ESKIL ERLANDSSON (c):
          </note>
          <u who="eskil_erlandsson_minister_2006" xml:id="i-a7ad3e5d8ce5d8ad-2" n="08decc4f">
            <seg n="c12cdf33">
              Herr talman! De konkreta effekter som har uppnåtts så här långt
              mäts i ett antal indikatorer, vilket ger vid handen att det så
              här långt har tillkommit ett antal nya jobb och nya företag i
              skilda delar av landet. Det är viktigt, speciellt i de delar av
              landet som är glest bebodda, landsbygdsområden med mera.
            </seg>
            <seg n="a065927e">
              Därtill har vi fått en väldig offentlig debatt om mat och matens
              kvalitet, inte minst mat som serveras i det, som jag vill kalla
              det, offentliga köket: i skolmatsalar, i skolrestauranger, på
              sjukhus, på äldreboenden och liknande. Det tycker jag är bra,
              för mat som serveras på dessa ställen är många gånger inte valbar
              på samma sätt som mat är för oss som inte har vår dagliga verksamhet
              i en skola eller bor på ett äldreboende eller liknande.
            </seg>
          </u>
          <note type="speaker" n="2561e76c">
            Anf. 46 ANDERS ÅKESSON (c):
          </note>
          <u who="anders_akesson_461949" xml:id="i-a462517151cadac7-1" n="0815c168">
            <seg n="9c8fd544">
              Herr talman! Både jag och jordbruksministern kommer från en landsända,
              Småland och Öland, där besöksnäringen har vuxit fantastiskt inte
              minst under den senaste säsongen. Man talar om en tillväxt av
              antalet besökare på 4540 procent. Vilken konkret nytta bedömer
              jordbruksministern att den näringen har av visionen om Sverige
              som Europas nya matland, och hur kopplar man samman visionen med
              det starka varumärke Sverige har som besöksland?
            </seg>
          </u>
          <note type="speaker" n="36bad6b9">
            Anf. 47 Jordbruksminister ESKIL ERLANDSSON (c):
          </note>
          <u who="eskil_erlandsson_minister_2006" xml:id="i-a7ad3e5d8ce5d8ad-3" n="08decc4f">
            <seg n="96e618a4">
              Herr talman! Vi kunde för någon dag sedan med siffror konstatera
              att den summa pengar som i dag spenderas på turismsidan i vårt
              land är större än den summa vi som svenskar spenderar utomlands
              på turism. Detta ger jobb, inte minst runt mat och servering av
              mat.
            </seg>
            <seg n="cc12b7b0">
              Jag har kunskap om att ett antal företag som ger jobb i skilda
              delar av landet har uppstått bland annat beroende på att intresset
              för att komma till vårt land har ökat. När man är på besök någonstans
              måste man ju ha mat. Därtill har jag fått kunskap om att man den
              gången man är turist är något mer benägen att spendera lite mer
              pengar på mat än man kanske är i det dagliga hushållet. Man unnar
              sig så att säga lite mer, vilket jag tycker är roligt. Allt detta
              vi talar om är nämligen arbetsintensivt och ger jobb, ofta på
              platser som inte har så väldigt många andra arbetsplatser, vilket
              är speciellt glädjande.
            </seg>
            <seg n="7532e8b1">
              Vaxholmskonflikten
            </seg>
          </u>
          <note type="speaker" n="4d863945">
            Anf. 48 LENA OLSSON (v):
          </note>
          <u who="lena_olsson_010079" xml:id="i-aa4d14d349de8a8c-0" n="86677a7f">
            <seg n="7407ba96">
              Herr talman! Jag har en fråga till Göran Hägglund. Vi fick en
              tragisk dom från Arbetsdomstolen i går. Den härrör från Vaxholmskonflikten,
              som har varit en lång process där två svenska fackförbund stäms
              för att ha vidtagit stridsåtgärder mot ett lettiskt företag som
              utfört arbete i Sverige. Åtgärderna vidtogs efter att förbunden
              begärt ett interimistiskt beslut om åtgärdernas laglighet, där
              AD uttalade att det var förenligt med svensk lag att vidta stridsåtgärder.
              Trots detta döms fackförbunden att betala ut skadestånd och rättegångskostnader
              till sin motpart.
            </seg>
            <seg n="88f3fe9f">
              Anser ministern att regeringen har något ansvar för att den svenska
              lagstiftningen inte har harmoniserats med EG-lagstiftningen?
            </seg>
          </u>
          <note type="speaker" n="8ed2d82f">
            Anf. 49 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-2" n="fad138e8">
            <seg n="dfd91b57">
              Herr talman! Det är mycket riktigt så att domen är en del av
              efterspelet till det så kallade Vaxholmsmålet, som handlar om
              ersättning utifrån den slutsats som domstolen drog vid ett tidigare
              tillfälle. Det handlar om skadeståndsfrågor.
            </seg>
            <seg n="a20e5c85">
              Det utfall som kom i går ska jag naturligtvis inte ha någon uppfattning
              om. Det är domstolen som dömer utifrån gällande lag. Det var dock
              inte det frågan gällde, utan den gällde om regeringen har ett
              ansvar för detta. Jag vill konstatera två saker. Den ena är att
              vi har haft en lagstiftning där vi inte kunde förutse utfallet,
              och jag tror inte att någon riktigt skulle kunna förutse utfallet
              av den dom som föll efter Vaxholm. Den andra handlar om att vi
              genom de förslag som regeringen har lagt fram kommer till rätta
              med de problem som har redovisats i dagarna.
            </seg>
          </u>
          <note type="speaker" n="b11280b6">
            Anf. 50 LENA OLSSON (v):
          </note>
          <u who="lena_olsson_010079" xml:id="i-aa4d14d349de8a8c-1" n="86677a7f">
            <seg n="2b76b440">
              Herr talman! Nu är det ju så att man från regeringens sida har
              ett visst ansvar. När två svenska fackförbund döms till att betala
              stora summor trots att de följt svensk lag anser jag att regeringen
              som uppenbarligen ansvariga för den rättsvillfarelse som uppstått
              bör ta sitt ansvar och hålla fackförbunden skadeslösa. Avser regeringen
              att ta upp frågan om ex gratia-ersättning för att ersätta den
              skada som skett? Jag kan för tv-tittarnas skull säga att man inte
              kan stämma riksdag och regering, men regeringen kan bestämma att
              den går in och betalar. Vi från Vänsterpartiet tycker nämligen
              att den är skyldig till detta.
            </seg>
          </u>
          <note type="speaker" n="c3593788">
            Anf. 51 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-3" n="fad138e8">
            <seg n="d70f7990">
              Herr talman! Vi har självklart spelregler på arbetsmarknaden
              som styrs via lagstiftning och genom kollektivavtal. Vi har varit
              i en besvärlig situation där vi inte har vetat riktigt vad som
              skulle gälla. Hade man vetat exakt vad domstolens utslag skulle
              bli hade fackföreningen naturligtvis inte agerat på det sätt den
              gjorde. Man trodde att man agerade i enlighet med vad som var
              gällande rätt. Utslaget kom att bli ett annat, och det får konsekvenser
              för fackföreningsorganisationerna.
            </seg>
            <seg n="482bb949">
              Självklart är det facken som är skyldiga att betala de ersättningar
              som ska betalas. Det var de som tog till konfliktåtgärderna, det
              var de som gjorde bedömningarna. Domstolen har dragit sin slutsats,
              och regeringen har genom ett intensivt beredningsarbete kommit
              fram till att vi bör ändra på en del av de svenska lagarna som
              gör att den här situationen inte ska upprepas.
            </seg>
            <seg n="3065b409">
              Prostataundersökningar
            </seg>
          </u>
          <note type="speaker" n="f5444edb">
            Anf. 52 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-f4881f89b3d17567-0" n="c6ec9eca">
            <seg n="61106056">
              Herr talman! Jag har en fråga till socialministern, och den gäller
              prostataförstoring. Prostatacancer är ett mycket uppmärksammat
              problem. Det är däremot inte ett annat problem som drabbar många
              män, nämligen prostataförstoring. Förstoring av prostatakörteln
              är vanlig hos män när de blir äldre. Ungefär varannan man som
              passerat 70 år har besvär av sin prostataförstoring. Prostataförstoring
              och prostatacancer kan uppträda samtidigt, och prostatacancer
              kan även göra att prostatakörteln förstoras, och symtomen för
              de båda sjukdomarna liknar varandra. Även om prostataförstoring
              inte är livshotande kan det medföra lidande för den drabbade och
              hans familj. Därför måste det här problemet uppmärksammas i högre
              grad än i dag, tycker jag och många andra med mig.
            </seg>
            <seg n="31d39d7e">
              Därför vill jag fråga om statsrådet är beredd att verka för att
              undersökningar av förstorad prostata underlättas.
            </seg>
          </u>
          <note type="speaker" n="ca54993c">
            Anf. 53 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-4" n="fad138e8">
            <seg n="4e4ccf0e">
              Herr talman! Jag tror att den allra klokaste ordningen är att
              vi som politiker inte fattar de medicinska besluten. Det ska vi
              överlämna till professionen. Däremot ska vi så långt det fordras
              tillhandahålla alla de instrument som vi som politiker har för
              att de ska kunna utföra sitt jobb på bästa möjliga sätt. De sitter
              inne med specialistkunskapen och det speciella kunnande som fordras
              för att göra medicinska avvägningar.
            </seg>
            <seg n="a5cf2df1">
              När det gäller det område om Helena Bargholtz tar upp har det
              varit en diskussion under en mycket lång tid för att se hur man
              ska kunna skanna på ett eller annat sätt eller genomföra systematiska
              undersökningar. Det som läkarvetenskapen hittills säger är att
              man tror att den typen av systematiska undersökningar skulle orsaka
              mer skada än vad det kommer att lösa problem. Det är inte ett
              rationellt sätt att hantera resurser eller att bemöta den oro
              som vi som enskilda personer kan känna.
            </seg>
          </u>
          <note type="speaker" n="0b423676">
            Anf. 54 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-f4881f89b3d17567-1" n="c6ec9eca">
            <seg n="b79d0d95">
              Herr talman! Tack för svaret! Vi är helt överens om att den medicinska
              kunskapen ska sköta det medicinska. Jag tyckte ändå att jag kände
              en öppning i statsrådets svar, att det ändå är viktigt att tillhandahålla
              instrumenten. Sedan är frågan vilken nytta man har eller inte.
              Det påminner lite av mammografidebatten, där man också har olika
              uppfattningar om det är bra eller inte bra.
            </seg>
            <seg n="04780b19">
              Jag ser det här lite grann som en jämställdhetsfråga. Bröstcancer
              och mammografi är väldigt uppmärksammade. Prostatafrågorna har
              kommit lite i bakvatten, och det är ett skäl till att man bör
              uppmärksamma detta.
            </seg>
          </u>
          <note type="speaker" n="4451c177">
            Anf. 55 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-5" n="fad138e8">
            <seg n="a83efeb9">
              Herr talman! Jag är väldigt glad att Helena Bargholtz tar upp
              denna fråga, som ju är stor och ibland hamnar lite i skymundan
              eftersom många män inte gärna talar om de här frågorna. Därför
              är det viktigt att det här samtalet äger rum.
            </seg>
            <seg n="37982231">
              Det ska ständigt prövas vad som är det bästa sättet att hantera
              den här typen av symtom och sjukdomar som uppkommer så att vi
              på ett rationellt sätt kan bemöta människors oro, sjukdomar och
              hanterar våra resurser på det mest begåvade sättet.
            </seg>
            <seg n="5c228ed1">
              Jag vill tacka Helena Bargholtz för att hon väckte just denna
              fråga.
            </seg>
            <seg n="af0f80e9">
              Djurskyddet
            </seg>
          </u>
          <note type="speaker" n="8428172c">
            Anf. 56 TINA EHN (mp):
          </note>
          <note n="9d039c89">
            Herr talman! Min fråga är till jordbruksminister Eskil Erlandsson.
          </note>
          <u who="tina_ehn_9c2cbf" xml:id="i-5019006dc599cc30-0" n="c20c5995">
            <seg n="2cb9d045">
              När regeringen tillträdde valde man att omedelbart lägga ned
              Djurskyddsmyndigheten. Förra året förändrade regeringen djurskyddstillsynen
              i kommunerna. Man flyttade denna till länsstyrelserna och tog
              bort avgiftsfinansieringen i syfte att öka jordbrukets konkurrenskraft.
            </seg>
            <seg n="27dc8666">
              Med facit i hand, den senaste tidens bilder på grisar som inte
              sköts enligt de lagar som vi har, kan man säga att det kanske
              skulle vara bättre med ett framåtsyftande djurskydd och en tillsyn
              som kan bevara konsumenternas förtroende.
            </seg>
            <seg n="daa1ff3b">
              Hur tänker jordbruksministern gå vidare för att öka och få tillbaka
              förtroendet hos konsumenterna och förbättra djurskyddet?
            </seg>
          </u>
          <note type="speaker" n="3a0f1c32">
            Anf. 57 Jordbruksminister ESKIL ERLANDSSON (c):
          </note>
          <u who="eskil_erlandsson_minister_2006" xml:id="i-a7ad3e5d8ce5d8ad-4" n="08decc4f">
            <seg n="30f4bdf6">
              Herr talman! De bilder som har visats i alla typer av medier
              de senaste dagarna är upprörande. I många fall har vi sett bevis
              på brott mot den lagstiftning som vi har.
            </seg>
            <seg n="9c13ae46">
              Nedläggningen av Djurskyddsmyndigheten innebar inte att de arbetsuppgifter
              som myndigheten har försvann. De har överförts till en annan myndighet.
              Jag anser inte att namnet på en myndighet är avgörande för om
              arbetsuppgifterna utförs på ett bra sätt eller inte.
            </seg>
            <seg n="764eaabd">
              Anledningen till att vi flyttade tillsynen från den kommunala
              nivån till länsstyrelsen var att i alltför många kommuner fanns
              inte den tillsyn som jag tycker att vi ska ha av djurs hållande
              i vårt land.
            </seg>
            <seg n="05c22653">
              Hur går vi vidare? Ja, vi har bestämt oss tillsammans med Jordbruksverket
              för att utföra utökade kontroller i besättningar som har besättningsveterinärer,
              innebärande i praktiken en genomgång ungefär var femte vecka i
              en besättning. Detta stärker tillsynen på ett högst påtagligt
              sätt och ger utrymme för länsstyrelserna att utföra riskbaserade
              kontroller.
            </seg>
          </u>
          <note type="speaker" n="18e9197c">
            Anf. 58 TINA EHN (mp):
          </note>
          <u who="tina_ehn_9c2cbf" xml:id="i-4e405eec0b7bcbd3-0" n="c20c5995">
            <seg n="1675c936">
              Herr talman! Det handlar väldigt mycket om resurser till djurskyddstillsynen.
              Jag kan göra en jämförelse med en chaufför. Den som parkerar sin
              bil får en parkeringsbot om man inte ställer bilen på rätt ställe.
              I Helsingforss stad drog man ned på kontrollen av felparkeringarna,
              och det blev inte bra. Samma logik borde gälla för djurskyddet.
            </seg>
            <seg n="f7550d4b">
              Det kom ett pressmeddelande från Jordbruksdepartementet om att
              man skulle träffa grisnäringen och att man skulle göra det som
              ministern precis har pratat om här, en deklaration.
            </seg>
            <seg n="d6fc0474">
              Då kommer jag in på en lite annan fråga. Veterinärerna ska både
              utföra kontroller och vara husläkare. Hamnar de inte då på två
              stolar?
            </seg>
          </u>
          <note type="speaker" n="a40135c3">
            Anf. 59 Jordbruksminister ESKIL ERLANDSSON (c):
          </note>
          <u who="eskil_erlandsson_minister_2006" xml:id="i-a7ad3e5d8ce5d8ad-5" n="08decc4f">
            <seg n="b48587c3">
              Herr talman! Redan i dag är det ett antal yrkeskårer som har
              en anmälningsplikt om man upptäcker någonting som inte följer
              lagen. Det har till exempel dagispersonalen. Detsamma gäller läkarkåren
              och veterinärkåren. De legitimerade veterinärerna är legitimerade
              av några specifika skäl. Ett av skälen är att vi ska känna förtroende
              för yrkesgruppen i vårt samhälle. Och jag gör det. Jag är alldeles
              övertygad om att de har samma mål som Tina Ehn och jag, nämligen
              att djuren ska behandlas väl, åtminstone så att man ligger i nivå
              med den lagstiftning som vi har i vårt land om hur djur ska skötas.
              Jag har fullt förtroende för den yrkeskåren.
            </seg>
            <seg n="5362bd91">
              Forskning och utveckling inom försvarsindustrin
            </seg>
          </u>
          <note type="speaker" n="07f20580">
            Anf. 60 YVONNE ANDERSSON (kd):
          </note>
          <u who="yvonne_andersson_78c29c" xml:id="i-2621202f0f8771f7-0" n="9666e365">
            <seg n="787812de">
              Herr talman! Min fråga går till försvarsminister Sten Tolgfors.
            </seg>
            <seg n="e8dee62e">
              Försvarsindustrin har varit spjutspetsen för den tekniska forskningen
              och utvecklingen i Sverige. Utan den avancerade ingenjörskonst
              som ryms i den hade vi knappast blivit den framstående tekniska
              kunskapsnation som vi har blivit. Jag tänker på rymdverksamheten,
              på Ericsson, på mobiltelefonin och så vidare, verksamheter som
              har säkrat Sverige som forsknings- och kunskapsnation.
            </seg>
            <seg n="21b4a063">
              Hur avser regeringen att stödja svensk försvarsindustri och den
              forskning som ryms där så att vi kan bibehålla och gärna förbättra
              vår nuvarande kunskapsnivå?
            </seg>
          </u>
          <note type="speaker" n="542a758c">
            Anf. 61 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-a7ad3e5d8ce5d8ad-6" n="f09daaca">
            <seg n="6df2f990">
              Herr talman! Jag kommer precis från Brasilien där jag har varit
              för andra gången på ett halvår för att stödja det svenska anbudet
              från Saab om att sälja Gripen. En god del av min och Regeringskansliets
              tid går till att stödja svensk exportverksamhet. Det är viktigt
              därför att våra försvarsindustriföretag har exportandelar någonstans
              mellan 85 och 95 procent beroende på inriktning. En alldeles central
              del för deras framtid är att se till att det finns öppna marknader
              och gott exportstöd.
            </seg>
            <seg n="eee57935">
              Därför finns det i den budget som riksdagen beslutade om i går
              förslag om en ny exportstödjande myndighet för försvarsmateriel.
            </seg>
            <seg n="6e17ac83">
              Jag kan säga apropå vad Cecilia Malmström sade om det svenska
              ordförandeskapet att för ett par veckor sedan fick Sverige igenom
              inte bara alla sina prioriteringar på försvarsområdet utan i synnerhet
              skrivningar på området om konkurrens på lika villkor. Det är ett
              faktum att vi inte ska ha 27 uppdelade delmarknader i Europa för
              det har man inte i USA, där har man en utan alltmer en gemensam
              marknad för att stödja en stor hemmamarknad för försvarsindustrin.
            </seg>
          </u>
          <note type="speaker" n="9b0275e6">
            Anf. 62 YVONNE ANDERSSON (kd):
          </note>
          <u who="yvonne_andersson_78c29c" xml:id="i-2621202f0f8771f7-1" n="9666e365">
            <seg n="c31a618d">
              Herr talman! Jag är mycket glad för försvarsministerns goda insatser
              i Brasilien, som jag också har hört talas om. Det är väldigt bra
              att Sverige lever upp till de förväntningar och krav som finns
              i de här kulturerna, där också den politiska ledningen behöver
              vara med för att sanktionera affärer och för att samarbete ska
              kunna ske i viktiga forsknings- och utvecklingsfrågor.
            </seg>
            <seg n="2833f6be">
              Jag skulle vilja höra om det finns planer hos statsrådet på hur
              vi också kan säkra att forskningen och utvecklingen inom försvarsindustrins
              kunskapsområde finns kvar i Sverige.
            </seg>
          </u>
          <note type="speaker" n="e513c4e6">
            Anf. 63 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-a7ad3e5d8ce5d8ad-7" n="f09daaca">
            <seg n="cd20f080">
              Herr talman! Man ska ha klart för sig att det som ofta benämns
              som den svenska försvarsindustrin med några undantag inte längre
              är en svensk industri. De är del av multinationella koncerner.
              BAE till exempel har 120 000 anställda över hela världen, och
              några delföretag finns i Sverige, till exempel Hägglunds och det
              gamla Bofors. Med det vill jag peka på att det sker alltmer av
              forskning och utveckling både inom företag och med delföretag
              i olika länder. Vi samarbetar i dag för att utveckla nya system.
            </seg>
            <seg n="1f777081">
              Förr i världen, när Sverige drev en neutralitetspolitik skild
              från andra länder, var det ett värde i sig att ha en egen industri
              som var utvecklad för bara svenska behov och med egna specifikationer.
              I dag bygger vi säkerhet tillsammans med andra. Vår materiel måste
              fungera tillsammans med andra länders, inte minst i internationella
              insatser. Och för att få bästa ekonomi anskaffar vi materiel ihop
              med andra länder och får långa serier. Därför är samarbete, till
              exempel det med Brasilien, viktigt i utvecklingen av kommande
              system. I det fallet gäller nästa generations Gripen. Vi delar
              kostnader och höjer vår gemensamma förmåga.
            </seg>
            <seg n="8986fcd0">
              Reglering av sms-lån
            </seg>
          </u>
          <note type="speaker" n="34e23096">
            Anf. 64 CHRISTIN HAGBERG (s):
          </note>
          <u who="christin_hagberg_cf139f" xml:id="i-4d7e8064a638b0d0-0" n="37308847">
            <seg n="7f0abb2c">
              Herr talman! Jag har en fråga till Beatrice Ask.
            </seg>
            <seg n="f26cc0ce">
              Antalet sms-lån växer snabbt, och fler och fler hamnar i en skuldfälla
              som är helt förkastlig. De företag som erbjuder dessa lån tar
              ut ockerräntor vilket snabbt förvärrar situationen för dem som
              tar sms-lånen.
            </seg>
            <seg n="e90b2e71">
              Erbjudandena om lånen är dessutom utformade så att man endast
              genom några få tryck genast får pengarna insatta på sitt konto,
              och detta utan någon som helst kontroll. Många frestas av detta,
              och många finns nu registrerade hos kronofogden på grund av dessa
              lån. Följden blir att man får betalningsanmärkningar som sedan
              kan leda till att man får svårigheter att skaffa bostad, ta andra
              lån och ingå andra ekonomiska avtal.
            </seg>
            <seg n="3a5d975c">
              Konsumentkreditlagen är den lag som reglerar huruvida en kreditprövning
              måste göras eller inte. Det är här som kryphålet finns för de
              kreditgivare som ger så kallade sms-lån.
            </seg>
            <seg n="06cb995f">
              Justitieministern har i tidigare svar på liknande fråga sagt
              att ett förslag är på väg. Min fråga blir då: När kommer förslaget?
            </seg>
          </u>
          <note type="speaker" n="61494c45">
            Anf. 65 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-8" n="09d3516d">
            <seg n="cfaeddea">
              Herr talman! Svaret är: Före jul. Vi kommer att presentera en
              departementspromemoria som innehåller en rad olika förslag, dels
              om krav på bra information om effektiv ränta, dels skärpta krav
              när det gäller kreditprövning och skyldighet för kreditgivare
              att förklara kreditavtal och dess verkningar på ett begripligt
              sätt för kunderna.
            </seg>
            <seg n="8b4d0d31">
              Det här är någonting som vi har diskuterat länge. Det är oroväckande
              att vi har fått en utveckling med allt fler som skuldsätter sig.
              Och det är definitivt inte bara ungdomar utan tvärtom väldigt
              många vuxna som tar de här snabba lånen.
            </seg>
            <seg n="fce742b2">
              Det här bygger på de regler som riksdagen beslutade för några
              år sedan när man gjorde förenklingar. Det har gjort att vi inte
              omedelbart ville gå in och ändra regelverket. Men det har varit
              helt nödvändigt att jobba fram förslag. Det kommer, som sagt,
              före jul en presentation av dem. Sedan får vi snabbt försöka jobba
              med dem.
            </seg>
          </u>
          <note type="speaker" n="203cebcd">
            Anf. 66 CHRISTIN HAGBERG (s):
          </note>
          <u who="christin_hagberg_cf139f" xml:id="i-4d7e8064a638b0d0-1" n="37308847">
            <seg n="87e838da">
              Herr talman! Jag får tacka för svaret. Precis som justitieministern
              säger är det här ett stort problem.
            </seg>
            <seg n="17029e34">
              Vi har gjort en uppföljning och ser att 2006 var det inga problem,
              i alla fall enligt kronofogden, medan den här utvecklingen har
              exploderat sedan 2007. Bara under första halvåret var det fler
              än 23 000 anmälningar om obetalda skulder för sms-lån hos kronofogden.
            </seg>
            <seg n="ebf8db08">
              Precis som justitieministern säger är det inte bara bland unga
              utan även äldre, framför allt gruppen 65 år och äldre och kvinnor,
              som sms-lånen har ökat. Det kan väl också ge oss en fundering
              över den utveckling som har varit inom andra områden som har inneburit
              försämringar för många.
            </seg>
            <seg n="612f08b2">
              I våra grannländer har man vidtagit olika åtgärder för att komma
              till rätta med problemet, men i Sverige väntar vi fortfarande.
              Men nu säger justitieministern att det ska komma ett förslag före
              jul. Då är min följdfråga: Vilka åtgärder är det som har varit
              så komplexa att förslaget har dröjt så här pass länge, trots att
              vi vetat sedan 2007 att det här är ett stort problem?
            </seg>
          </u>
          <note type="speaker" n="056a7945">
            Anf. 67 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-9" n="09d3516d">
            <seg n="2dcd2765">
              Herr talman! Ett av skälen till fördröjningen är att riksdagen
              i sin visdom ganska nyligen fattade beslut om regelverken, och
              detta efter en ganska lång utredning där man diskuterade möjligheterna
              till den här typen av snabba lån och annat. Det är klart att det
              ska finnas ett ordentligt underlag innan man ändrar riksdagens
              nyligen fattade beslut i sådana frågor.
            </seg>
            <seg n="8456e665">
              Vi har naturligtvis följt den utveckling som har skett. Det har
              vidtagits en hel del åtgärder. Exempelvis har Kronofogdemyndigheten
              varit ganska aktiv när det gäller information, men det har inte
              stoppat utvecklingen. Det finns också ärenden där man har kritiserat
              företag för en väldigt aggressiv marknadsföring.
            </seg>
            <seg n="73e0aa02">
              Nu har vi samlat på oss så mycket underlag och annat att vi har
              kunnat ta fram förslag, och det tycker jag är bra. Då får vi på
              rätt sätt se till att de kommer till användning.
            </seg>
            <seg n="1959b196">
              Det här är ett problem som vi ska arbeta med att försöka stävja.
              Helt tror jag inte att det försvinner omedelbart.
            </seg>
            <seg n="8e6fae0a">
              Försvarsmaktens organisation
            </seg>
          </u>
          <note type="speaker" n="82ac76bf">
            Anf. 68 FREDRIK LUNDH (s):
          </note>
          <u who="fredrik_lundh_47407c" xml:id="i-6502cef5522c72d5-0" n="601503bc">
            <seg n="841ae7bd">
              Herr talman! Försvarsministern har i tidigare debatter varit
              tydlig med att Försvarsmakten inte får ändra i grundorganisationen,
              men väl i insatsorganisationen, för att alltid leverera ett bra
              försvar och så mycket försvar som det bara går för pengarna.
            </seg>
            <seg n="3e17ab7b">
              Insatsorganisationen och grundorganisationen inom flygvapnet
              är i princip samma sak. Om ett tag gäller samma sak också för
              armén när de får sina stående förband. Det innebär följande för
              flygets del, och jag tar F 21 i Luleå som exempel. Försvaret kan
              med det här synsättet flytta sina insatsförband, basbataljonen
              till Malmen och flygdivisionerna till Ronneby och Såtenäs. Med
              andra ord: Skylten F 21 hänger uppe i Luleå, men ingen är hemma.
            </seg>
            <seg n="4fa2d6de">
              Är försvarsministerns synsätt förankrat hos försvarsutskottet
              och partiledarna i alliansen när nu ministern öppnar dörren på
              vid gavel för förändringar som riksdagen i framtiden inte har
              någonting att säga till om?
            </seg>
          </u>
          <note type="speaker" n="f15f3d22">
            Anf. 69 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-a7ad3e5d8ce5d8ad-10" n="f09daaca">
            <seg n="88f1d266">
              Herr talman! Det var synnerligen stora ord från en representant
              för ett parti som lade ned 60 förband och verksamhetsställen under
              sina år vid makten. Det är synnerligen stora ord från en representant
              för ett parti som vill skära ned 3 miljarder varje år i försvarsbudgeten
              jämfört med regeringen, en regering som har fattat det första
              försvarsbeslutet på 15 år som inte syftar till att skära ned försvaret
              utan till att stärka försvarsförmågan.
            </seg>
            <seg n="25878529">
              Det är alldeles uppenbart att fördelningen i ansvar är väldigt
              tydlig för Försvarsmakten liksom för alla andra myndigheter i
              vårt land. Riksdagen reglerar ett 30-tal delar av grundorganisationen,
              regeringen ytterligare 5. I övrigt gäller Försvarsmaktens beslut.
            </seg>
            <seg n="0c065d9c">
              När det gäller insatsorganisationen, alltså vilken förmåga Sverige
              har och vad den ska bestå av, ger vi ett uppdrag till Försvarsmakten
              om hur den ska se ut, vilken förmåga man ska ha och hur den ska
              se ut. Sedan verkställer man detta på bästa och effektivast möjliga
              vis. Det är glasklart i det här fallet liksom i alla andra fall.
            </seg>
          </u>
          <note type="speaker" n="d7297b39">
            Anf. 70 FREDRIK LUNDH (s):
          </note>
          <u who="fredrik_lundh_47407c" xml:id="i-6502cef5522c72d5-1" n="601503bc">
            <seg n="86163e70">
              Herr talman! Försvarsministern slår sig gärna för bröstet och
              talar om att regeringen inte lägger ned några förband. Men det
              som nu sker är att våra militära förband urholkas och i värsta
              fall läggs ned när försvaret följer försvarsministerns riktlinjer.
              Innebörden blir i praktiken att ministern har tagit ifrån riksdagen
              all dess makt att fatta beslut om försvarets organisation.
            </seg>
            <seg n="87727c5a">
              Min grunduppfattning är att försvaret redan har rationaliserats
              i högst betydande grad och att det är ett värde att ha en grundorganisation
              spridd över hela landet. Därför måste det finnas starka både militära
              och ekonomiska skäl för att motivera en eventuell ytterligare
              koncentration av grundorganisationen.
            </seg>
            <seg n="ff30e55b">
              Alliansens partiledare var i förra valrörelsen tydliga med beskedet
              att inga förändringar i organisationen skulle ske under mandatperioden.
              Accepterar de nu att endast förbandsskylten hänger uppe men att
              allt i praktiken har flyttat? Om det inte förhåller sig på det
              sättet, hur gör försvarsministern nu för att vi politiker ska
              återfå makten som man i praktiken har avskaffat?
            </seg>
          </u>
          <note type="speaker" n="5a116426">
            Anf. 71 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-a7ad3e5d8ce5d8ad-11" n="f09daaca">
            <seg n="4fadac40">
              Herr talman! Den här frågan blir allt underligare. I går röstade
              Fredrik Lundh själv för den socialdemokratiska politiken. Man
              yrkar på effektiviseringar i grundorganisationen. I dag säger
              han detta.
            </seg>
            <seg n="c4aa5a07">
              I går hade Socialdemokraterna möjlighet att kräva förändring
              av beslutsbefogenheten mellan riksdag, regering och försvarsmakt
              när vi hade budgetdebatten. Ingen socialdemokrat röstade för det.
              Man drev tvärtom att det skulle ske effektiviseringar. Man har
              ju inga pengar.
            </seg>
            <seg n="0159491a">
              Jag värjer mig starkt mot detta ständiga spridande av oro och
              konspirationsteorier om vad som egentligen pågår. Det finns mig
              veterligen ingen diskussion om att plocka bort verksamheten från
              flottiljen i Luleå. Det handlar om var man ska producera förmågan
              basbataljon på effektivast möjliga sätt. Det ligger entydigt inom
              Försvarsmakten.
            </seg>
            <seg n="08b7aa61">
              Vi har självständiga myndigheter i Sverige. Det gäller alla myndigheter.
              Försvarsmakten är en sådan myndighet. De förslag som här fördes
              fram som oförankrade i det egna partiet skulle få mycket långtgående
              konsekvenser på den samlade styrningen av myndigheter i Sverige.
              De skulle genomgående politiseras.
            </seg>
            <seg n="67dd2131">
              Hanteringen av unga lagöverträdare
            </seg>
          </u>
          <note type="speaker" n="64882578">
            Anf. 72 HELENA BOUVENG (m):
          </note>
          <u who="helena_bouveng_ff3fea" xml:id="i-8a61e3eac1a95506-0" n="73ffc35b">
            <seg n="bc2ccc71">
              Herr talman! Min fråga går till justitieminister Beatrice Ask.
            </seg>
            <seg n="2cc9234e">
              Förra veckan träffade jag en ung tjej i mitt hemlän Jönköping.
              Hon är en av de unga människor som har blivit utsatta för ett
              grovt brott av en lika ung man 17 år.
            </seg>
            <seg n="2534c524">
              Händelsen skedde för snart nio månader sedan, och först nu behandlas
              brottet i tingsrätten. Det är en lång väntetid för en ung kvinna
              som har blivit utsatt för ett grovt brott.
            </seg>
            <seg n="89e4f050">
              Riksrevisionen presenterade i sin rapport Hanteringen av unga
              lagöverträdare att den unga kvinnan i Jönköpings län inte är den
              enda som har fått vänta länge på en rättegång.
            </seg>
            <seg n="400a0fc0">
              Jag vill fråga minister Beatrice Ask, som jag vet är mycket engagerad
              i ungdomsfrågor och har träffat många unga brottsoffer och unga
              lagöverträdare, vilka åtgärder hon vill sätta in för att de lagstadgade
              tidsfristerna ska hållas när unga människor begår brott och utsätts
              för brott.
            </seg>
          </u>
          <note type="speaker" n="d848e4c3">
            Anf. 73 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-12" n="09d3516d">
            <seg n="193836bf">
              Herr talman! Jag tror att den här frågan pekar på ett av de största
              problem vi har när det gäller ungdomar som begår brott eller utsätts
              för brott. Det är oftast en närhet mellan förövare och gärningsmän.
              Ungdomar är väldigt brottsaktiva. Det tar alldeles för lång tid.
              Vi håller inte ens fristerna.
            </seg>
            <seg n="dd11b0af">
              Regeringen har naturligtvis anslagit mycket pengar och gör många
              olika saker. Men jag tror att vi har alldeles för komplicerade
              system vilket gör att det går alldeles för långsamt.
            </seg>
            <seg n="fcac3d8b">
              Självklart ska ungdomar ha samma rättssäkerhet som andra, men
              vi måste på något sätt hitta lösningar som innebär att vi snabbare
              tar tag i ungdomar som har begått brott och tar tag i brottsoffren.
            </seg>
            <seg n="7521491e">
              Jag har bett bland andra länspolismästare Mats Löfving att se
              över hur man ska kunna korta tiden från det att ett brott begås
              tills samhället reagerar och hur samverkan mellan olika myndigheter
              kan förbättras. Uppdraget ska redovisas den 31 december. Jag hoppas
              mycket på att det ska komma bra förslag.
            </seg>
          </u>
          <note type="speaker" n="2dc221c4">
            Anf. 74 HELENA BOUVENG (m):
          </note>
          <u who="helena_bouveng_ff3fea" xml:id="i-8a61e3eac1a95506-1" n="73ffc35b">
            <seg n="d4d1e3ac">
              Herr talman! Tack för svaret!
            </seg>
            <seg n="dd37e46d">
              I samma rapport tar man också upp problemet med att en hel del
              av våra ungdomar fortsätter på den kriminella banan och att fler
              brott som ungdomar begår skulle kunna klaras upp.
            </seg>
            <seg n="19e6db83">
              Jag är också oroad över att fler brott som begås av ungdomar
              under 15 år faktiskt inte utreds alls.
            </seg>
            <seg n="4b46ab7f">
              Jag vill fråga ministern hur hon arbetar för att våra ungdomar
              inte ska fortsätta på en destruktiv bana och för att fler brott
              ska klaras upp när brott har begåtts.
            </seg>
          </u>
          <note type="speaker" n="08fa008d">
            Anf. 75 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-13" n="09d3516d">
            <seg n="9b7775d1">
              Herr talman! Jag tror att det faktum att många ungdomar startar
              en kriminell karriär och begår brott igen har att göra med tid.
              Om man reagerar i tid och tar tag i det direkt händer det naturligtvis
              bra saker. I dag är genomsnittstiden i Helsingfors från att ett
              brott begås till att man kommer till ungdomstjänsten ett och ett
              halvt år.
            </seg>
            <seg n="c3cc2cf7">
              Den som någon gång har sett en 15-åring eller 16-åring begriper
              ju hur mycket de hinner uträtta på ett och ett halvt år, antingen
              åt fel håll eller åt rätt håll. Den åtgärd som man beslutar om
              kanske inte är relevant för det brott som begicks.
            </seg>
            <seg n="f1127eef">
              Jag skulle behöva en timme för att gå igenom vad jag tycker att
              man ska göra och vad vi faktiskt gör. Jag vill gärna påpeka för
              riksdagen att om det är något vi ska göra är det att jobba för
              att korta tiderna och få reaktioner snabbare. Jag är beredd att
              pröva alla bra förslag till lösningar. Jag får, som sagt, utredningsresultat
              den 31 december.
            </seg>
            <seg n="b615d156">
              Förändringarna inom sjukförsäkringen
            </seg>
          </u>
          <note type="speaker" n="859cfb54">
            Anf. 76 LARS JOHANSSON (s):
          </note>
          <u who="lars_johansson_1a1a7d" xml:id="i-39c8c026ca376aa9-0" n="d2fed725">
            <seg n="e99dbc18">
              Herr talman! Jag har en aktuell fråga till socialministern. Den
              handlar om förändringarna och försämringarna av sjukförsäkringssystemet.
            </seg>
            <seg n="d6772365">
              Som vi har kunnat notera kommer närmare 54 000 människor att
              vara utförsäkrade nästa år. I dagarna har vi också kunnat ta del
              av att läkarna på Karolinska sjukhuset kritiserar regeringen för
              den förändring som genomförts. Det innebär att man efter 180 dagar
              ska söka ett heltidsarbete även om man är cancersjuk och har tumörer.
            </seg>
            <seg n="f4d708cc">
              När tänker socialministern ta patienternas parti i den här frågan?
            </seg>
          </u>
          <note type="speaker" n="fab42cfa">
            Anf. 77 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-6" n="fad138e8">
            <seg n="866bf83b">
              Herr talman! Jag vet att Lars Johansson känner till det, men
              om det är någon som inte vet det vill jag tala om att detta är
              Cristina Husmark Pehrssons område, även om det är ett område där
              vi behöver samarbeta över alla gränser för att få bästa möjliga
              resultat.
            </seg>
            <seg n="91e33c29">
              Mycket har hänt på det här området. Det har vi varit inne på
              tidigare. Vi har försökt förändra politiken från att vara oerhört
              passiv och låta människor hamna i långvarig sjukskrivning utan
              att erbjuda hjälp och stöd. Allt fler människor i allt lägre åldrar
              har utförsäkrats eller blivit förtidspensionerade i stället för
              att få möjlighet att bidra efter graden av sin förmåga.
            </seg>
            <seg n="6f0a080b">
              Vi har förändrat det tänkande som hade bitit sig fast efter långvarigt
              socialdemokratiskt maktinnehav.
            </seg>
            <seg n="9e3ef421">
              Vi har gått över till en situation där vi ser den enskilde individen
              och arbetar aktivt med rehabiliteringsinsatser för att människor
              ska få möjlighet att komma tillbaka.
            </seg>
          </u>
          <note type="speaker" n="eb594c2d">
            Anf. 78 LARS JOHANSSON (s):
          </note>
          <u who="lars_johansson_1a1a7d" xml:id="i-39c8c026ca376aa9-1" n="d2fed725">
            <seg n="f278a615">
              Herr talman! Min fråga var: När tänker socialministern ta patienternas
              parti i den diskussion som nu pågår? Det är det centrala.
            </seg>
            <seg n="326c6451">
              I dag har jag från Försäkringskassan fått regelverket, det som
              riksdagens borgerliga majoritet och regeringen har lagt fram förslag
              om. Det står mycket tydligt att man från Försäkringskassans sida,
              på den 181 dagen, ska pröva möjligheterna till arbete på hela
              arbetsmarknaden.
            </seg>
            <seg n="2ea03f9a">
              För människor som är sjuka är det fullständigt barockt. Människor
              som har en sådan livshotande sjukdom ska man stödja. Man ska ge
              dem möjlighet att vara kvar på den arbetsplats de har. Det är
              jättebra om de kan jobba deltid. Varför utsätta dem för en sådan
              förnedrande fråga som: Varför kan du inte jobba heltid på hela
              arbetsmarknaden?
            </seg>
          </u>
          <note n="0f59d091">
            Ändra reglerna, socialministern!
          </note>
          <note type="speaker" n="ce39790c">
            Anf. 79 Socialminister GÖRAN HÄGGLUND (kd):
          </note>
          <u who="göran_hägglund_minister_2006" xml:id="i-6bca5f92261f0a87-7" n="fad138e8">
            <seg n="c017fd0e">
              Herr talman! Det regelverk som har åstadkommits har åstadkommits
              efter en lång följd av år då människor har lämnats därhän.
            </seg>
            <seg n="13f69c3e">
              Vi har genomfört en lång rad förändringar som syftar till att
              människor ska få möjlighet att komma tillbaka. Det ska finnas
              ett aktivt stöd till rehabilitering.
            </seg>
            <seg n="c1aa74f9">
              Utgångspunkten för det är naturligtvis den enskilda människan.
              Han eller hon ska få det stöd som han eller hon behöver för att
              komma tillbaka om man har möjlighet; alla har inte det.
            </seg>
            <seg n="c54ad232">
              Under de senaste dagarna har Cristina Husmark Pehrsson sagt att
              vi behöver titta på om tillämpningen har blivit så som vi som
              lagstiftare tänkte oss. Hon har sagt att man ska gå igenom detta
              tillsammans med Försäkringskassan. Syftet är inte att den cancersjuke
              som inte kan arbeta ska tvingas söka jobb när han eller hon behöver
              vara sjukskriven.
            </seg>
          </u>
          <note n="0928b578">
            ACTA-avtalet
          </note>
          <note type="speaker" n="9fd37f1c">
            Anf. 80 MAX ANDERSSON (mp):
          </note>
          <u who="max_andersson_e19a12" xml:id="i-5524fc102ac9c7fb-0" n="d1a55eca">
            <seg n="3df09e55">
              Herr talman! Min fråga går till justitieministern och handlar
              om ACTA-avtalet.
            </seg>
            <seg n="d577f890">
              EU-kommissionens analys av vad USA kräver i förhandlingarna har
              nyligen läckt ut på nätet. Sammanfattningsvis försöker USA sprida
              sin stenhårda copyrightlagstiftning över världen. Det innehåller
              förslag om att fildelare ska bli avstängda, och det innehåller
              förslag om att Internetleverantörer ska tvingas ansvara för innehållet
              i sina nät.
            </seg>
            <seg n="cdb56d78">
              Det är lika barockt som om Posten skulle vara tvungen att ansvara
              för innehållet i vartenda brev som läggs på en låda.
            </seg>
            <seg n="a9ab98ef">
              Alliansledamöter i näringsutskottet har tidigare hävdat att förhandlingarna
              inte innehåller något som gäller Internet.
            </seg>
            <seg n="e641a570">
              Kan ministern bekräfta att alliansledamöterna hade fel? Kan ministern
              bekräfta att läckan är korrekt? Kan ministern lova att kämpa stenhårt
              för att öppna förhandlingarna och för att stoppa dessa förslag?
            </seg>
          </u>
          <note type="speaker" n="6ae9b4e9">
            Anf. 81 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-a7ad3e5d8ce5d8ad-14" n="09d3516d">
            <seg n="47693269">
              Herr talman! Jag tror att det är just öppenheten som är nyckeln
              till de diskussioner som pågår. Vi är väldigt olyckliga från svensk
              sida över att man har valt att ha en sådan sluten process. Det
              har också varit den linje som Sverige har drivit hela tiden att
              man ska ha öppnare förhandlingar. Tyvärr är inte det den allmänna
              inställningen. Däremot har vi lyckats få med oss EU på att arbeta
              för mer öppenhet i förhandlingarna. Det som händer när man sluter
              förhandlingar är att det kommer i gång ryktesspridning och delvis
              information som så att säga förvrider den diskussion som ska vara,
              och det är olyckligt. Vi arbetar alltså hårt för att öka öppenheten
              och för att undvika slutna förhandlingar.
            </seg>
            <seg n="dde7640c">
              Sedan kan jag inte kommentera olika delar av de förslag som sköts.
              Däremot har den svenska inställningen i frågorna samordnats med
              riksdagens näringsutskott. Vi är överens om att avtalet måste
              rymmas inom svensk rätt och EG-rätten.
            </seg>
          </u>
          <note type="speaker" n="c5ed54c2">
            Anf. 82 MAX ANDERSSON (mp):
          </note>
          <u who="max_andersson_e19a12" xml:id="i-5524fc102ac9c7fb-1" n="d1a55eca">
            <seg n="9e0e68aa">
              Herr talman! Jag känner till att regeringen anser att avtalet
              måste rymmas inom svensk rätt i alla fall att det är regeringens
              preferens och att regeringen säger nej till USA. Men USA fortsätter
              att insistera och driva på i dessa frågor.
            </seg>
            <seg n="4c67b790">
              Jag är lite rädd för att Sverige kommer att göra en Göran Persson,
              det vill säga att man säger nej, nej, nej. Men sedan blir det
              i alla fall ett ja på slutet.
            </seg>
            <seg n="370a3d22">
              Den linje som regeringen redan driver, att man är beredd att
              gå med på allting som ryms inom EG-rätten, är i sig illa nog.
              Då cementerar man de brister som redan finns i dagens lagstiftning
              och tar bort handlingsutrymmet för att skapa en bättre lag i framtiden.
            </seg>
            <seg n="33e4f2e3">
              Det är bra att regeringen inte vill få igenom alla USA:s försämringar,
              men det räcker verkligen inte.
            </seg>
          </u>
          <note type="speaker" n="5c4bcc10">
            Anf. 83 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-9e36e585a13ff849-0" n="09d3516d" next="i-70eceb3b98cc1db9-0">
            <seg n="9f846f5d">
              Herr talman! Ja, USA fortsätter att driva sin linje. Det är så
              det brukar gå till. Alla länder driver sin linje. Men det säger
              ingenting om utgången, utan det handlar om den konsekventa linjen.
              Jag tycker att det är en framgång att Sverige har haft möjlighet
              att ena de europeiska länderna kring en hållning, inte minst när
              det gäller öppenhetsfrågan. Jag menar nämligen att detta är den
              typ av frågor som skulle vinna på att faktiskt diskuteras i vidare
              kretsar. Men intill dess att man har den möjligheten är Sverige
              förbundet att hålla sig inom regelverken för förhandlingarna.
            </seg>
            <seg n="e3cfb2bb">
              Man kan naturligtvis ha synpunkter på EG-rätten också. Men det
              som vi är överens om, nämligen att det ska rymmas inom svensk
              rätt och EG-rätten, är ett ramverk för var vi kan hamna eller
              var vi kan ställa oss. Jag tror ändå att vi har goda förutsättningar
              att nå rimliga resultat. Men, som sagt, jag kan inte kommentera
              de detaljer som finns i förhandlingarna, och det är en olycka
              med tanke på den ryktesspridning som pågår. Men det beror på bristen
              på öppenhet. Därför måste vi fortsätta att driva denna fråga och
              försöka få en ändring.
            </seg>
            <seg n="ed165d47">
              Avskaffande av visumtvång i länder på Balkan
            </seg>
          </u>
          <note n="2785a762">
            Anf. 84 CECILIA WIGSTRÖM i Göteborg (fp):
          </note>
          <u who="beatrice_ask_minister_2006" xml:id="i-70eceb3b98cc1db9-0" n="09d3516d" prev="i-9e36e585a13ff849-0">
            <seg n="4e2257fc">
              Herr talman! Jag ska ställa min fråga till Europaminister Cecilia
              Malmström.
            </seg>
            <seg n="1e92310c">
              En av de bästa sakerna med EU-samarbetet anser vi liberaler vara
              just den fria rörligheten. Vi kan röra oss fritt i EU:s alla 27
              medlemsländer.
            </seg>
            <seg n="1fa0745d">
              Alldeles i dagarna tog EU beslutet under svenskt ordförandeskap
              att avskaffa visumtvånget för Makedonien, Montenegro och Serbien.
              Det var verkligen rätt beslut i rätt tid nu när det börjar bli
              mörkt och vi runt om i hela Europa tänder ljus, planerar inför
              jul- och nyårsledigheter och vill besöka släktingar som bor i
              vårt eget land eller på andra ställen.
            </seg>
            <seg n="448b7761">
              För oss i Folkpartiet är det självklart att vi på sikt vill se
              att hela Balkan närmar sig och integreras i EU-samarbetet och
              kan ta sig bort från den krigssituation som tidigare rådde.
            </seg>
            <seg n="71a67ab6">
              Jag känner många människor som bor i andra delar av Balkan, i
              Albanien och i Bosnien, och jag vill därför ställa följande fråga
              till EU-ministern: Vad ligger i pipeline för dem? Hur går arbetet
              med att se till att också de får samma rörelsefrihet?
            </seg>
          </u>
          <note type="speaker" n="1bab6a3e">
            Anf. 85 Statsrådet CECILIA MALMSTRÖM (fp):
          </note>
          <u who="cecilia_malmström_minister_2006" xml:id="i-a47fe063b5899a64-0" n="ac6e008a" next="i-ba7f731d6d5b0cc7-0">
            <seg n="770b5916">
              Herr talman! Jag tackar för frågan. Det var verkligen mycket
              glädjande att vi kunde träffa denna överenskommelse. Nu kommer
              människorna i Makedonien, i Montenegro och i Serbien från och
              med den 19 december att kunna resa med bara sina pass och hälsa
              på vänner i hela Europa, även i Sverige, och kanske fira jul och
              bryta den isolering som inte minst många ungdomar som jag har
              mött vittnar om. De säger: Vi vill så gärna kunna resa. Varför
              har ni stängt in oss på detta sätt?
            </seg>
            <seg n="7bfc28a4">
              Detta är oerhört glädjande.
            </seg>
            <seg n="17d9856e">
              För att det ska kunna fungera krävs det att länder uppfyller
              vissa villkor, och dessa tre länder har genom mycket hårt arbete
              gjort detta. Det återstår en hel del. Jag vet att både Albanien
              och Bosnien och Hercegovina är mycket besvikna över att de inte
              ingår i detta, men vi för en ständig dialog med dem och hoppas
              att vi kan stötta och hjälpa till. Kommissionen är också involverad
              och måste göra en hel del arbete. Vi ska så snart som möjligt
              utsträcka visumfriheten också till dessa två länder.
            </seg>
            <seg n="f3176879">
              Kostnaderna för djurskyddskontroller
            </seg>
          </u>
          <note n="99de37f4">
            Anf. 86 HELÉN PETTERSSON i Umeå (s):
          </note>
          <u who="cecilia_malmström_minister_2006" xml:id="i-ba7f731d6d5b0cc7-0" n="ac6e008a" prev="i-a47fe063b5899a64-0">
            <seg n="640b3e4f">
              Herr talman! Min fråga går till jordbruksminister Eskil Erlandsson.
            </seg>
            <seg n="0bec970c">
              För exakt ett och ett halvt år sedan debatterade jag med jordbruksministern
              här i kammaren den förändrade djurskyddskontrollen. Ministern
              sade då att han ville införa en kontroll där alla djur har samma
              rätt till ett gott djurskydd.
            </seg>
            <seg n="cd3d5263">
              Den omorganisation som då skedde blev ett misslyckande.
            </seg>
            <seg n="4709a6d1">
              Som vi redan då påpekade var de medel som följde med till länsstyrelserna
              för små. Det var något som visade sig fort. I dag säger ministern
              att han vill ändra detta på grund av att tillsynen inte var så
              bra som ministern ville när den låg på kommunerna.
            </seg>
            <seg n="7f8a783c">
              Det som hände när man flyttade över organisationen till länsstyrelserna
              var att 4050 inspektörer försvann.
            </seg>
            <seg n="2d987a18">
              Varför har ministern inte agerat tidigare? Varför har man väntat
              tills bilderna på de vanvårdade grisarna visades i tv?
            </seg>
            <seg n="b4a6b545">
              Nu ska tydligen veterinärerna utöka sina djurskyddskontroller
              var femte vecka på vissa gårdar. Vem står för den notan? Varför
              tillför man inte pengar till den befintliga djurskyddsinspektörsorganisationen?
            </seg>
          </u>
          <note type="speaker" n="d1cb5e28">
            Anf. 87 Jordbruksminister ESKIL ERLANDSSON (c):
          </note>
          <u who="eskil_erlandsson_minister_2006" xml:id="i-9e36e585a13ff849-1" n="08decc4f" next="i-70eceb3b98cc1db9-1">
            <seg n="018afa5d">
              Herr talman! Skälet till flytten av tillsynen över djurskyddslagstiftningen
              var, som jag har nämnt i ett tidigare frågesvar, att det i alltför
              många kommuner i praktiken inte ägde rum någon kontroll alls.
              Det är också ett av skälen till att länsstyrelserna vid nyår förra
              året fick ett berg av ärenden. Man fick ett fullkomligt berg av
              oavslutade ärenden därför att den tidigare kontrollen av denna
              lagstiftning inte hade skötts på det sätt som enligt min uppfattning
              ska ske.
            </seg>
            <seg n="2a5600e8">
              Vi har tillfört en stor summa pengar till länsstyrelsernas stora
              pott med pengar, så att de ska kunna utöva denna uppgift.
            </seg>
            <seg n="123788e1">
              Jag har i ett tidigt skede sagt att vi under detta år ska göra
              en utvärdering av om den summa pengar som vi har tillfört den
              stora summa pengar som länsstyrelserna har till sitt förfogande
              är rätt fördelad. Jag har nu offentliggjort att jag kommer att
              göra en omfördelning av dessa pengar så att mer pengar går till
              de län som har många gårdar med djur.
            </seg>
          </u>
          <note n="5ff49229">
            Anf. 88 HELÉN PETTERSSON i Umeå (s):
          </note>
          <u who="eskil_erlandsson_minister_2006" xml:id="i-70eceb3b98cc1db9-1" n="08decc4f" prev="i-9e36e585a13ff849-1">
            <seg n="1e2819c6">
              Herr talman! Faktum kvarstår. Det kom ett berg av ärenden, sade
              jordbruksministern. Samtidigt är det flera länsstyrelser som nu
              vittnar om att de har kunnat genomföra färre besiktningar efter
              omorganisationen på grund av att det har varit för lite medel.
              4050 djurskyddsinspektörer har försvunnit. Ministern kan inte
              tro att någon är förvånad över att djurskyddet har försämrats
              på de svenska gårdarna när man inte har tid att vara ute och besöka
              dem.
            </seg>
            <seg n="63688021">
              Jag hoppas att detta leder till mer medel till länsstyrelserna
              för att de ska kunna bedriva denna verksamhet.
            </seg>
            <seg n="f36a2230">
              Jag är mycket medveten om varför Eskil Erlandsson till en början
              ville genomföra denna omorganisation. Någonstans måste vi ändå
              tillsammans kunna konstatera att det blev ett fullkomligt misslyckande
              från regeringens sida.
            </seg>
          </u>
          <note type="speaker" n="d2180f59">
            Anf. 89 Jordbruksminister ESKIL ERLANDSSON (c):
          </note>
          <u who="eskil_erlandsson_minister_2006" xml:id="i-a7ad3e5d8ce5d8ad-15" n="08decc4f">
            <seg n="1cc3a8d4">
              Herr talman! Omorganisationen innebar att vi nu har en tillsyn
              i hela landet. Det fanns inte tidigare. Från alltför många kommuner
              fick vi rapporter om att det i praktiken inte var någon tillsyn
              alls. Det anser jag inte är tillfredsställande, och det förutsätter
              jag och hoppas att Helén Pettersson också tycker. I stora delar
              av landet hade vi inte någon som helst tillsyn. Nu har vi det.
            </seg>
            <seg n="1eb4365e">
              Under det år som har varit har länsstyrelserna haft möjlighet
              att beta av det berg av ärenden som kommunerna lämnade efter sig.
              Jag hoppas och förutsätter att man nu har klarat av detta under
              det år som har varit och att vi nästa år får den riskbaserade
              tillsyn som vi ska ha i vårt land. Därtill kommer en utökad kontroll
              av de besättningsveterinärer som många gårdar har. Kostnaden för
              detta får självklart bäras av besättningen i fråga.
            </seg>
          </u>
          <note n="4b1b6b88">
            Beslut om gemensam lägescentral
          </note>
          <note type="speaker" n="8bd7c0ff">
            Anf. 90 PETER JEPPSSON (s):
          </note>
          <u who="peter_jeppsson_ad061c" xml:id="i-40939f5e4c83c443-0" n="de538471">
            <seg n="c566f4f8">
              Herr talman! I regeringens proposition 2009/10:1 står det att
              det inom Försvarsmakten pågår en utredning om en gemensam lägescentral,
              GLC, och att försvarsutskottet har framfört att eventuella genomgripande
              förändringar av dagens organisation kopplade till detta bör ske
              efter godkännande av regeringen.
            </seg>
            <seg n="705ac282">
              Vidare står det att regeringen delar uppfattningen att beslut
              om ett eventuellt upprättande av en gemensam lägescentral ska
              underställas regeringen.
            </seg>
            <seg n="7974d094">
              Nyligen var s-gruppen i försvarsutskottet i Berget i Hästveda
              och fick då information om att beslut redan hade fattats om att
              verksamheten ska läggas ned. Med anledning av vad regeringen skriver
              i sin proposition uppkommer naturligtvis frågan hur detta beslut
              har fattats. Det besked vi fick var väldigt förvånande och uppseendeväckande,
              speciellt med tanke på att frågan ska utredas innan beslut fattas.
            </seg>
            <seg n="b2cba15e">
              Med anledning av detta vill jag fråga försvarsministern när och
              av vem beslut fattats.
            </seg>
          </u>
          <note type="speaker" n="7193b261">
            Anf. 91 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-a7ad3e5d8ce5d8ad-16" n="f09daaca">
            <seg n="3fc543dc">
              Herr talman! Det här är en process med två separata men sammanhängande
              steg. Det första är att Försvarsmakten äger att inom ramen för
              existerande organisation fatta beslut för att göra denna effektivare.
              Det andra är att skulle det bli fråga om ett inrättande av ett
              GLC/NOC är det mycket tydligt i styrningen av Försvarsmakten från
              riksdag och regering att ett sådant beslut ska underställas regeringen.
              Regeringen har inte fattat något sådant beslut. Om jag vågar mig
              på en bedömning i detta skede är det, som det nu ser ut, ett osannolikt
              beslut.
            </seg>
          </u>
          <note type="speaker" n="bc861965">
            Anf. 92 PETER JEPPSSON (s):
          </note>
          <u who="peter_jeppsson_ad061c" xml:id="i-40939f5e4c83c443-1" n="de538471">
            <seg n="f3cbb7dc">
              Herr talman! Jag tackar för svaret från försvarsministern, men
              svaret gör mig ännu mer konfunderad. Om man lyssnar på professionen
              och till dess beskrivning av läget och även på det som sägs i
              medierna har det här redan genomförts. Det kommer att få konsekvenser
              som vi här i kammaren egentligen inte kan beskriva när det gäller
              luftövervakning, stridsledning och, framför allt, incidentberedskapen
              i Sverige.
            </seg>
            <seg n="b4a9a1c6">
              Den här verksamheten är oerhört viktig för att vi fortsatt ska
              kunna ha ett svenskt flygvapen och verksamheten kring detta. Man
              blir oroad, speciellt när det på beskrivet sätt kommer fram att
              man anser att beslut egentligen redan är fattat.
            </seg>
            <seg n="ca8fb30c">
              Självfallet blir därför min följdfråga hur ministern konkret
              kommer att säkerställa att beslut fattas i rätt ordning.
            </seg>
          </u>
          <note type="speaker" n="332de793">
            Anf. 93 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-9e36e585a13ff849-2" n="f09daaca" next="i-70eceb3b98cc1db9-2">
            <seg n="12056033">
              Herr talman! Jag har redan redogjort för det. Det är fråga om
              två separata beslut och steg, men det är klart att de sammanhänger.
              Det första är att Försvarsmakten äger att inom ramen för beslutad
              insatsorganisation fatta beslut för att hela tiden hålla den effektiv
              och up-to-date. Inom Försvarsmaktens beslutsram ligger Hästveda.
              Det andra är att skulle det vara så att man kommer fram till att
              man i framtiden vill inrätta en gemensam lägescentral, en så kallad
              GLC, ska ett sådant beslut underställas regeringen.
            </seg>
            <seg n="d8874bbf">
              Mot bakgrund av det jag nu vet är det min bedömning att det för
              närvarande ter sig som ett osannolikt beslut.
            </seg>
          </u>
          <note n="e96082f1">
            Anf. 94 TALMANNEN:
          </note>
          <u who="sten_tolgfors_minister_2007" xml:id="i-70eceb3b98cc1db9-2" n="f09daaca" prev="i-9e36e585a13ff849-2">
            <seg n="28a5054b">
              Därmed är denna frågestund avslutad. Vi tackar deltagande statsråd
              och ledamöter.
            </seg>
          </u>
          <note n="ef4b7fa6">
            7 § (forts. från 5 §) Integration och jämställdhet (forts. AU1)
          </note>
          <note type="speaker" n="5aa79bba">
            Anf. 95 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-5" n="2e21f9fb">
            <seg n="0bce8148">
              Herr talman! En allmän reflexion när Tina Acketoft pratar är
              att det verkar vara Tina Acketoft som är i opposition, för så
              många problembeskrivningar lyckas inte ens vi i oppositionen rada
              upp. Detta är rätt märkligt med tanke på att Tina Acketoft hör
              till dem som sitter på regeringsmakten och kan genomföra nödvändiga
              förändringar.
            </seg>
            <seg n="a21ad92d">
              Vi kan konstatera att Folkpartiets socialliberala arv i dag är
              ganska litet. Vi har stora problem med flyktingmottagandet och
              med att ni stänger gränserna så att det blir svårare att ta sig
              in i Sverige. Man kunde hoppas att Folkpartiet skulle vara lite
              mer drivande i regeringen när det gäller att få en generösare
              flyktingpolitik och en bättre integrationspolitik. Av det har
              vi hittills inte sett något resultat.
            </seg>
            <seg n="4905b9d4">
              Särskilt belysande blir det när Tina Acketoft säger att regeringen
              2006 fick ta över ett gigantiskt utanförskap. Alla vet att utanförskapet
              enligt regeringens egen definition i dag är större än det var
              2006. Utanförskapet har ökat med 70 000 personer.
            </seg>
            <seg n="53c5246c">
              Mina frågor handlar om det som är mest intressant och det som
              Tina Acketoft pratar om, nämligen om integrationen. Tina Acketoft
              pratar mycket om den proposition som vi ska debattera i januari
              och där man lägger över ansvaret på Arbetsförmedlingen med så
              kallade lotsar. Men samtidigt har vi fått en rapport från Sveriges
              Kommuner och Landsting om att Arbetsförmedlingen hittills totalt
              har misslyckats med det arbetet. Frågan är hur det kommer att
              gå framöver. Särskilt mycket pengar finns inte heller avsatta
              i budgeten som vi just nu debatterar.
            </seg>
          </u>
          <note type="speaker" n="1ea5c877">
            Anf. 96 TINA ACKETOFT (fp) replik:
          </note>
          <u who="tina_acketoft_8ff240" xml:id="i-437698498ddb53ae-0" n="775db500">
            <seg n="19ca6e58">
              Herr talman! Jag tror att Ulf Holm satte fingret precis på den
              ömma punkten. Ni, Ulf Holm, talade inte om problemen när dessa
              fanns. Ni talade inte om problembeskrivningar och sökte inte roten
              till att det gick fel för dem som kom till vårt land och som ville
              delta på arbetsmarknaden. Vi välkomnar dessa människor. Dessutom
              har vi öppnat för arbetskraftsinvandring. Där vet jag att vi är
              överens. Nu nickar Ulf Holm minsann!
            </seg>
            <seg n="d2e2f440">
              Men det man inte talar om existerar inte. Ständigt var det precis
              så med den förra regeringen. Om man vågade tala någonstans var
              det bara lite försiktigt; det var ett tassande runt i hörnen detta
              i stället för att visa hur det verkligen såg ut och försöka hitta
              roten till det för att sedan komma med verktygen. Det är detta
              som den nuvarande regeringen gör, och det är därför som det kommer
              att fungera. Ni ville inte se. Vi ser, och vi tar itu med problematiken.
            </seg>
            <seg n="7ecc1f58">
              Sedan har vi detta med att stänga gränserna. Vi har kämpat hur
              mycket som helst för att öppna gränserna både när det gäller flyktingskapet
              och när det gäller arbetskraftsinvandringen. Det tycker jag att
              Ulf Holm ska ta upp med sina systrar och bröder i sin allians
              och visa hur viktigt det är med arbetskraftsinvandringen.
            </seg>
            <seg n="3de9bacc">
              Vidare har vi utanförskapet. Nej, fler är inte i utanförskap
              nu. I dag är 4 000 färre i utanförskap än i oktober 2006. Detta
              är fakta. Sedan kan ni tala hur ni vill.
            </seg>
          </u>
          <note type="speaker" n="b28ba607">
            Anf. 97 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-6" n="2e21f9fb">
            <seg n="aa15c306">
              Herr talman! Visst problematiserade vi bilden även under förra
              mandatperioden. Vad Tina Acketoft här säger är inte sant. Jag
              kommer mycket väl ihåg den diskussion vi hade när vi i den dåvarande
              majoriteten ville sätta i gång ett pilotprojekt på arbetsförmedlingarna
              för att hjälpa flyktingar till arbete. Vi blev då här i riksdagen
              utskällda av Tina Acketofts partikamrat Mauricio Rojas. Han var
              inte nöjd med detta.
            </seg>
            <seg n="5d3fc755">
              Hur det varit kan vi alltså diskutera fram och tillbaka så att
              säga. Fakta är väl ändå enligt riksdagens utredningstjänst att
              70 000 fler nu är i utanförskap än 2006 då ni tog över regeringsmakten.
            </seg>
            <seg n="f994e7e7">
              Vidare gäller det den fråga som jag ställt även till Tina Acketofts
              allianskamrater om synen på skattesänkningarna. Det handlar inte
              om huruvida du, Tina Acketoft, gillar skattesänkningarna eller
              inte, utan det handlar om att de skattesänkningar som den här
              regeringen genomfört till stora delar har gynnat männen framför
              kvinnorna. Det är konsekvensen i varje budget som har presenterats.
              Frågan är hur ni ser på detta, om ni anser att det är ett problem
              eller inte. Det gäller egentligen inte bara skattesänkningarna
              utan också försämringen av de sociala trygghetssystemen. Totalt
              sett är effekten att män har gynnats framför kvinnor. Det brukar
              jag inte beteckna som ett aktivt och positivt jämställdhetsarbete.
              Hur ser Tina Acketoft på detta?
            </seg>
          </u>
          <note type="speaker" n="4c25455b">
            Anf. 98 TINA ACKETOFT (fp) replik:
          </note>
          <u who="tina_acketoft_8ff240" xml:id="i-a37bd075bea3685a-1" n="775db500" next="i-e0b53442f002bb0b-1">
            <seg n="0a463220">
              Herr talman! Vi börjar från början igen. Jag brukar köra principen
              att jag svarar på frågor.
            </seg>
            <seg n="3aa6cb9f">
              Ulf Holm står först och säger att Arbetsförmedlingen inte är
              rätt instans att ta hand om nyanlända till Sverige. Samtidigt
              står han och säger att de tidigare ville ha igenom ett pilotprojekt
              inom Arbetsförmedlingen som de inte fick igenom. Men snälla Ulf
              Holm nu får ni inte bara ett pilotprojekt utan hela Arbetsförmedlingen
              som verktygslåda! Det måste väl vara rätt väg. Jag får tacka för
              att Ulf Holm kanske var delaktig i den process som ledde till
              att Arbetsförmedlingen nu får den roll den får.
            </seg>
            <seg n="cf84351f">
              Det finns något mycket märkligt i det här som jag antar att nästa
              talare också kommer att gå upp och prata om, nämligen hur jag
              ser på de orättvisa skattesänkningarna. Det är någonting som är
              fel när man hela tiden tycker att det är bra när alla har det
              lika dåligt. Min princip är att det är bra när alla har det bra.
              Problemet ligger inte i att vi har sänkt skatterna. Problemet
              ligger i att kvinnor inte deltar i arbetslivet på samma villkor
              som män och i lika stor utsträckning som män. Dessutom tjänar
              de mycket sämre.
            </seg>
            <seg n="f15e29b3">
              Hur skulle Ulf Holm vilja göra? Vill han inte ha några skattesänkningar
              alls eller bara lite? Eller vill han ha en könsriktad skattesänkning?
              Men det slår inte heller väl ut. Det finns trots allt kvinnor
              som tjänar lika mycket som män och som får lika bra utdelning
              av detta. Det är något mycket märkligt i detta synsätt: Så länge
              alla har det lika dåligt är det bra.
            </seg>
          </u>
          <note n="a2921aa2">
            Anf. 99 TALMANNEN:
          </note>
          <u who="tina_acketoft_8ff240" xml:id="i-e0b53442f002bb0b-1" n="775db500" prev="i-a37bd075bea3685a-1">
            <seg n="32032108">
              Ulf Holm har tyvärr inte möjlighet att svara på frågorna.
            </seg>
          </u>
          <note type="speaker" n="3d657ead">
            Anf. 100 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-5" n="f04090b0">
            <seg n="6c4393c4">
              Herr talman! Jag kommer ihåg att Tina Acketoft från Folkpartiet
              under förra mandatperioden ofta var uppe i talarstolen och pratade
              varmt för kvinnors rättigheter. Jag har sagt samma sak här tidigare
              till några av hennes kamrater i borgerligheten. Men nu låter det
              inte precis som det gäller längre.
            </seg>
            <seg n="5e1b5a4b">
              Vi från Socialdemokraterna tycker att mönsterarbetsplatser är
              ett sätt att försöka få en bättre lösning när det gäller jämställda
              arbetsvillkor. Vi vill också satsa på att öka möjligheterna till
              heltid.
            </seg>
            <seg n="0e745f48">
              Jag ställer mina frågor till Tina Acketoft: Vad vill Folkpartiet
              göra för ett jämställt arbetsliv där heltid är en av möjligheterna
              till mer jämställdhet? Tycker Tina Acketoft att det är riktigt
              att göra så som borgerligheten nu gör där sjuka tvingas till heltid
              och friska som verkligen vill ha heltid tvingas till ofrivillig
              deltid? Detta är konkreta frågor som jag jättegärna vill ha svar
              på.
            </seg>
            <seg n="a6682b7b">
              Du sade i ditt anförande, Tina Acketoft, att du tycker att jämställda
              maktförhållanden mellan könen skulle råda. Detta är något som
              vi vet; det är typiskt att talet för sjuka och sjukskrivna är
              högre bland kvinnor än bland män. Talen för deltider och heltider
              är också ojämnt fördelade mellan kvinnor och män.
            </seg>
          </u>
          <note type="speaker" n="d9009d71">
            Anf. 101 TINA ACKETOFT (fp) replik:
          </note>
          <u who="tina_acketoft_8ff240" xml:id="i-437698498ddb53ae-1" n="775db500">
            <seg n="84f04ee2">
              Herr talman! Ann-Christin Ahlberg har precis svarat på den frågeställning
              som Ulf Holm var inne på tidigare och som hon också är inne på,
              nämligen skattesänkningarna. Det är just den problematik som Ann-Christin
              beskriver här att kvinnor är mer sjukskrivna, att kvinnor har
              mer deltid och så vidare som gör att skattesystemet slår som det
              slår.
            </seg>
            <seg n="cacbf158">
              Nej, det är inte rättvist. Och det är därför regeringen ser över
              varför Försäkringskassan behandlar kvinnor och män olika. Varför
              behandlar till och med Arbetsförmedlingen kvinnor och män olika?
              Vi behöver veta varför man gör allt det här. Jag kan svara på
              det redan, men vi måste ändå veta det. Det beror på den föreställning
              som de flesta av oss har i våra huvuden om att kvinnor och män
              ska behandlas olika. Det är inte rättvist, och detta försöker
              vi hela tiden förändra.
            </seg>
            <seg n="2d602135">
              Jag säger definitivt ja till mönsterarbetsplatser och jämställda
              arbetsplatser. Jag tror också på den linjen. Jag tror att vi som
              politiker och våra kommunpolitiker har ett jätteansvar för att
              se till att varenda kommun och vartenda landsting blir mönsterarbetsplatser
              och föredömen där kvinnor och män får arbeta på lika villkor.
            </seg>
            <seg n="3b58e870">
              Men jag tror inte på en lagstiftning, och det gör ju inte Ann-Christin
              Ahlberg heller. När hon var uppe i talarstolen talade hon vitt
              och brett om att arbetsmarknadens parter skulle se till rätten
              till heltid blir tillgodosedd. Om de inte gör det kanske man får
              diskutera lagstiftning, menade hon. Jag håller absolut med. Om
              de inte gör det får vi se vad vi kan göra för att rätta till det.
              Men om man tror att kvotering och lagstiftning alltid är det som
              ska lösa allting har man en väldigt liten begreppsvärld.
            </seg>
          </u>
          <note type="speaker" n="9a621d88">
            Anf. 102 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-6" n="f04090b0">
            <seg n="47e2fe5f">
              Herr talman! Mönsterarbetsplatser är ett sätt att kunna få heltid.
              Där är vi som politiker ofta en av arbetsmarknadens parter. Där
              har vi ett jätteansvar. Men man kan väl säga att i hur många år
              som helst har inte den parten gjort vad den har kunnat. Jag tror
              att Tina Acketoft har varit lika involverad i de frågorna som
              jag har varit, men vad har Tina Acketoft gjort? Det vet jag däremot
              inte. Men jag känner mig rätt så trygg med vad jag har försökt
              göra.
            </seg>
            <seg n="3907152b">
              Det är lätt att prata bort det här med heltider genom att plocka
              in skatter. Jobbskatteavdragen gynnar män mer än kvinnor. Så är
              det. Jag tog ett exempel tidigare. Som barnskötare fick man drygt
              200 kronor vid ett av jobbskatteavdragen. Men jag som riksdagsledamot
              fick drygt 1 100 kronor vid det jobbskatteavdraget jag tror att
              det var det tredje. Som riksdagsledamot har jag en lön som går
              att leva på medan barnskötare många gånger har en deltidstjänst
              och därför inte har en lön att leva på.
            </seg>
            <seg n="50e3c9c4">
              Tidigare talare har blandat in annat och sagt att man kan få
              ungefär lika mycket som en månadslön i och med jobbskatteavdraget.
              Det förutsätter att man som kvinna har en lågavlönad deltid. Men
              här räknar man på jobbskatteavdraget utifrån en heltidstjänst.
              Det där beror nog på hur man räknar.
            </seg>
            <seg n="4b63a448">
              Jag ställer åter frågan: Tycker Tina Acketoft att det är rätt
              att sjuka ska tvingas jobba heltid medan friska som vill jobba
              heltid får en ofrivillig deltid?
            </seg>
          </u>
          <note type="speaker" n="53603e06">
            Anf. 103 TINA ACKETOFT (fp) replik:
          </note>
          <u who="tina_acketoft_8ff240" xml:id="i-437698498ddb53ae-2" n="775db500">
            <seg n="fb6d3b95">
              Herr talman! Jag ska försöka svara på det ganska kort. Vi är
              helt överens om att vi som politiker har ett jätteansvar för mönsterarbetsplatser
              och jämställda arbetsvillkor, eller hur? Kan vi också vara överens
              om att Ulf Holm och jag har fått lika mycket i skattesänkning?
              Det har vi fått oavsett kön därför att vi har samma lön och därför
              att vi antagligen arbetar lika mycket i alla fall är vår förvärvsfrekvens
              lika hög statistiskt. Kan vi komma överens om att Ulf Holm och
              jag har fått samma skattesänkning och att du och Ulf Holm också
              har fått det, Ann-Christin? Det har inte med kön att göra, utan
              det har att göra med de felaktiga strukturerna på arbetsmarknaden.
              Det är det vi ska angripa och det är det vi ska debattera om vi
              vill göra någonting åt det.
            </seg>
            <seg n="9a8e1196">
              När det gäller Försäkringskassan är det klart att jag inte tycker
              att de enskilda fall som nu har visats på tv kan vara korrekta.
              Men vad vi vet hittills är det inte något fel på vår lagstiftning.
              Däremot vet vi att tillämpningen i vissa enskilda fall har varit
              sådan att försäkringsbedömningen förmodligen inte har gått rätt
              till.
            </seg>
            <seg n="0cde1552">
              Det måste vara rätt princip att den som är sjuk ska få vara sjukskriven
              och att den som är delvis sjuk delvis ska arbeta. Den bedömningen
              måste vi överlåta till andra. Om det har gått fel i vissa enskilda
              fall måste det rättas till, för detta är inte mänskligt och inte
              humant.
            </seg>
            <seg n="db27d0f5">
              Men det är inte det vi ska debattera här. Försök inte blanda
              in andra debatter när vi diskuterar integration och jämställdhet.
              Jag höll på att säga integritet, och den ska vi ju i och för sig
              alltid diskutera.
            </seg>
          </u>
          <note type="speaker" n="0fe54c0a">
            Anf. 104 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-35670242c7557c0d-0" n="ef908eca">
            <seg n="6836088d">
              Herr talman! Vi debatterar här i dag ett viktigt betänkande som
              handlar om utgiftsområde 13, vår integrations- och jämställdhetspolitik.
            </seg>
            <seg n="2a2a4ddd">
              Båda politikområdena är starkt förknippade med frågor om alla
              människors lika värde och mänskliga rättigheter. I integrationspolitiken
              är det viktigt att den person som kommer till Sverige möts av
              ett tydligt budskap: Dina erfarenheter, din kunskap och din drivkraft
              behövs i det svenska samhället.
            </seg>
            <seg n="56c62f02">
              Personen ska mötas av krav men ska också åtnjuta rättigheter.
              Personen ska aldrig behöva mötas av rasism, främlingsfientlighet
              eller diskriminering. Kvinnor såväl som män ska bemötas på ett
              jämställt sätt. Det är min utgångspunkt som kristdemokrat när
              vi formar politiken.
            </seg>
            <seg n="f69962cd">
              För att lyckas på integrationsområdet är arbete, bostad och språk
              A och O. Ett arbete ger en nyanländ ett sammanhang och en miljö
              där han eller hon kan träffa andra människor, få vänner och arbetskamrater
              och där man kan utveckla sin svenska i vardagssamtal med andra.
              Det ger också bättre förutsättningar till en bostad och till egen
              försörjning.
            </seg>
            <seg n="a12f3278">
              Tyvärr visar undersökningar att det ofta tar mycket lång tid
              för personer som kommer till Sverige att få ett jobb. Därför är
              jag som kristdemokrat positiv till de förändringar som regeringen
              nu föreslagit i den nya propositionen om etableringen av nyanlända.
              Arbetsförmedlingen ges här ett stort ansvar vad gäller personers
              etablering på arbetsmarknaden. Med hjälp av en lots från Arbetsförmedlingen
              kommer personen att få en guide in i det svenska samhället. Man
              kan få hjälp med att diskutera vilka jobb personen kan söka och
              vilka utbildningar som är mest lämpade, och den bästa platsen
              att bo på kan kanske också diskuteras.
            </seg>
            <seg n="a0c3e5d8">
              Herr talman! En reformering av flyktingmottagandet är en framtidsfråga
              för Sverige. I dag kan vi konstatera att det viktiga integrationsarbetet
              inte fungerat fullt ut ute i våra kommuner. Häromdagen visade
              medierna upp Sveriges Kommuner och Landstings undersökning som
              visar att mediantiden för en nyanländ att få ett jobb i dag är
              sju år. Det är förstås oacceptabelt. Ingen ska behöva vänta så
              länge.
            </seg>
            <seg n="9fd14e3f">
              Det är just därför vi nu låter Arbetsförmedlingen ta över jobbansvaret
              från kommunerna i syfte att bryta det utanförskap som dessa människor
              befinner sig i. Vi anslår också medel för etableringslotsar med
              10 miljoner kronor som en särskild insats. Vi lägger ansvaret
              där det hör hemma, hos dem som är specialister på att få människor
              i jobb, nämligen hos Arbetsförmedlingen.
            </seg>
            <seg n="c37a3ea0">
              Därför blir jag lite förvånad över att Vänsterpartiet har sagt
              nej till de här lotsarna och jobbinsatser för nyanlända. I Vänsterpartiets
              motion står följande: Människors möjligheter att få en bra start
              och kunna etablera sig på arbetsmarknaden och i samhället i stort
              ska inte vara beroende av privata vinstintressen. Med det menar
              man att vi ger privata aktörer möjlighet att arbeta som lotsar
              åt Arbetsförmedlingen. Men om man nu inte vill ha systemet med
              privata lotsar, varför föreslår man då inte offentligt anställda
              etableringslotsar?
            </seg>
            <seg n="a00d31c6">
              I dag kom det också en rapport från Institutet för arbetsmarknadspolitisk
              utvärdering, IFAU, på nyheterna. De skriver att undersökningen
              visar att utlandsfödda får snabbare jobb via privata arbetsförmedlingar.
              Generellt var också de sökande i alla grupper mer nöjda med de
              privata arbetsförmedlarna. Det är lite intressant i det här sammanhanget.
            </seg>
            <seg n="d55e956e">
              Vänsterpartiet lägger i stället pengarna på kommunerna, säger
              man. Vi lägger faktiskt också väldigt stora pengar på kommunerna.
              De har fortsatt ett viktigt uppdrag. Det är 4,2 miljarder extra
              till kommunerna för flyktingmottagande. När det gäller jobbansvaret
              för nyanlända visar SKL:s rapport att det på många håll fungerar
              riktigt dåligt ute i kommunerna. Det är märkligt att inte Vänsterpartiet
              kan se fördelarna med att flytta över en del av ansvaret till
              Arbetsförmedlingen. Mycket ska fortfarande skötas av kommunerna,
              men när det gäller att snabba på jobbprocessen tror jag att vi
              behöver ett aktivt uppdrag till Arbetsförmedlingen som är kopplat
              till särskilda medel. Det är det som har saknats hos Arbetsförmedlingen.
              Man har inte haft särskilda resurser för detta.
            </seg>
            <seg n="0ac755bb">
              Ensamkommande flyktingbarns situation har uppmärksammats en hel
              del den senaste tiden. Många kommuner har vägrat att ta emot dessa
              flyktingbarn. Om alla kommuner hjälptes åt skulle det här inte
              vara ett problem. Vi kristdemokrater menar att det är viktigt
              att de här barnen och ungdomarna snabbt får stöd i sitt dagliga
              liv genom kommunernas försorg. Därför måste alla hjälpas åt, även
              om jag inte tror på att tvinga kommunerna, som Vänsterpartiet
              här föreslår. Jag tror att det var Rädda Barnen som nyligen uttalade
              sig i medierna och sade att det är väldigt viktigt att det finns
              en frivillighet för att de ska få ett värdigt och bra mottagande.
              Det är också viktigt att vi alla jobbar för barns bästa.
            </seg>
            <seg n="1e53e179">
              Mona Sahlin har sagt att hon vill sänka ersättningen för den
              flykting som kommer hit och väljer fel kommun. Vänsterpartiet
              vill tvinga kommunerna att ta emot flyktingar. Jag har inte hittat
              någonting om hur Miljöpartiet ställer sig till det här med kommunplacering.
              Vi tror i alla fall inte på tvång. Vi hoppas och tror att vi ska
              kunna lösa det här i diskussioner med kommunerna ändå.
            </seg>
            <seg n="50fad740">
              Socialdemokraterna har passat lite grann i integrationsfrågan
              i sin oppositionsmotion. Man har inte haft fler synpunkter än
              att man inväntar propositionen om invandrares etablering på arbetsmarknaden.
              Den propositionen har nu kommit men är inte färdigberedd i utskottet.
              Men de huvudsakliga åtgärderna redovisas i budgetpropositionen,
              och medel har redan anvisats för de kommande åren. Det är därför
              vi debatterar det här i dag. Regeringens förslag om etablering
              av nyanlända är väsentligt för alliansens integrationspolitik,
              och det är så väsentligt att det bör omnämnas här i dag.
            </seg>
            <seg n="6da3ea03">
              I det nya förslaget från regeringen kommer vi inte bara att satsa
              pengar på etableringslotsar till nyanlända utan också 5 miljoner
              på ett treårigt mentorskapsprojekt. Det är något som lotsen i
              samarbete med den nyanlända kan använda sig av. Det kan handla
              om mentorer inom ideella organisationer, exempelvis invandrarorganisationer,
              men det kan också vara arbetsmarknadens parter, fack och arbetsgivare,
              som engagerar sig. De nyanlända kan få information om hur den
              svenska arbetsmarknaden fungerar och även annat bra stöd.
            </seg>
            <seg n="3cf2ed24">
              Även om Vänsterpartiet är emot det här, vilket framstår som märkligt,
              borde man ändå kunna ställa sig positiva till att olika ideella
              organisationer får en möjlighet att hjälpa nyanlända flyktingar
              in i det svenska samhället.
            </seg>
            <seg n="00721845">
              Herr talman! De kvinnor och män som kommer till Sverige ska mötas
              av ett tydligt budskap i vår integrationspolitik om att jämställdhet
              är en självklarhet för alla. Därför är jag som kristdemokrat nöjd
              med att regeringens förslag om en jobbsatsning för nyanlända har
              en tydlig jämställdhetsprofil. Den ersättning som de nyanlända
              får kommer att vara individuell och inte påverkas av inkomster
              hos andra personer i hushållet. Därigenom hoppas jag att fler
              nyanlända kvinnor kommer ut på arbetsmarknaden. De behöver också
              få möjlighet till en egen försörjning, till gemenskap på en arbetsplats
              och till att snabbare komma in i det svenska språket.
            </seg>
            <seg n="5cc2b3a5">
              Jag förstår därför inte Socialdemokraternas kritik mot det här
              systemet. I sin kommentar till etableringsförslaget säger de i
              ett pressmeddelande: Dessutom lämnas många, inte minst kvinnor,
              utanför målgruppen.
            </seg>
            <seg n="b2c6b6dd">
              Det är precis tvärtom, vilket också bland andra dåvarande ombudsmannen
              mot etnisk diskriminering framhåller i sitt remissvar. Ombudsmannen
              ställde sig positiv utifrån just ett jämställdhetsperspektiv.
            </seg>
            <seg n="fc946c07">
              Herr talman! Sedan många decennier präglas den svenska arbetsmarknaden
              alltjämt av brist på jämställdhet. Därför är det extra glädjande
              att regeringen i budgeten storsatsar på jämställdhetsområdet.
              Faktum är att resurserna till jämställdhetspolitiken mer än tiodubblats
              under perioden 20072010 jämfört med hur det var under den tidigare
              regeringen. För 2010 föreslås ett anslag på drygt 400 miljoner
              kronor. Vi har olika delmål som vi jobbar med.
            </seg>
            <seg n="38481c3f">
              Regeringen har det senaste året inom det första delmålet, som
              heter Jämn fördelning av makt och inflytande, bland annat inriktat
              sig på den ojämställda styrelserepresentationen i Sveriges bolagsstyrelser.
              På den statliga sidan har man gått in och satsat på karriärutveckling.
              Regeringen har också beviljat Almi Företagspartner medel för att
              samordna ett nationellt styrelseprogram för kvinnor.
            </seg>
            <seg n="72929b21">
              När det gäller det andra delmålet, om ekonomisk jämställdhet,
              har regeringen sagt att vi ska jobba med en jämställd arbetsmarknad.
              Därför har man lagt fram en skrivelse om det som heter just En
              jämställd arbetsmarknad regeringens strategi för jämställdhet
              på arbetsmarknaden och i näringslivet . Den har fyra inriktningar,
              nämligen att motverka könsuppdelningen på arbetsmarknaden, vilket
              vi har varit inne på här i debatten, främja jämställda villkor
              för entreprenörskap, jämställt deltagande i arbetslivet och jämställda
              arbetsvillkor.
            </seg>
            <seg n="9544b8af">
              Det här är frågor som länge har lyfts upp i debatter, men nu
              hoppas jag att vi kan komma längre än tidigare. Under den förra
              regeringen som leddes av Socialdemokraterna fanns väldigt många
              fina ord om jämställdhet, och det finns det här i dag också, men
              det fanns kanske ändå inte så många konkreta förslag, och ofta
              fanns det inga pengar alls till det här arbetet. Nu har vi fått
              flera handlingsplaner på jämställdhetsområdet från regeringen
              som till och med Vänsterpartiet har kunnat hylla här i dag, och
              det kommer också pengar med handlingsplanerna.
            </seg>
            <seg n="f104a347">
              När det gäller det tredje delmålet, Jämn fördelning av det obetalda
              hem- och omsorgsarbetet, har SCB fått regeringens uppdrag att
              genomföra en tidsanvändarstudie av hur kvinnor och män fördelar
              sin tid på olika aktiviteter. De förslag som regeringen vill titta
              vidare på handlar förstås om regeringens jämställdhetsbonus, jämställdhet
              i skolan, främjande av kvinnors företagande och slutligen satsningen
              på forskning med 100 miljoner kronor per år. Men det handlar också
              om insatser för att minska kvinnors sjukskrivning och satsningar
              på kvinnor när det gäller att man ska minska våldet på arbetsplatser.
            </seg>
            <seg n="65022cce">
              I regeringens sista och fjärde delmål om att mäns våld mot kvinnor
              ska upphöra vill jag här särskilt lyfta fram frågan om kvinnors
              utsatthet och det våld som kvinnor ofta drabbas av. I den nya
              handlingsplanen som regeringen kommit med om att bekämpa mäns
              våld mot kvinnor, hedersrelaterat våld och förtryck samt våld
              i samkönade relationer har samtliga 56 åtgärder som lagts fram
              påbörjats.
            </seg>
            <seg n="11dc3e3a">
              I den nya handlingsplanen som regeringen tagit fram för att bekämpa
              prostitution och människohandel för sexuella ändamål har genomförandet
              av de beslutade 36 åtgärderna påbörjats.
            </seg>
            <seg n="f2147cbb">
              Båda de här handlingsplanerna kommer sedan att utvärderas av
              Brå, Brottsförebyggande rådet.
            </seg>
            <seg n="e39b3239">
              Avslutningsvis vill jag också nämna regeringens arbete med jämställdhetsintegreringen
              inom offentlig sektor där 146 miljoner satsas för att all verksamhet
              i kommuner, landsting och stat ska bedrivas utifrån ett jämställdhetsperspektiv.
              Göteborgs universitet har av regeringen getts i uppdrag att utveckla
              det arbetet.
            </seg>
            <seg n="37490558">
              Sammanlagt kan man notera att regeringen har tillfört jämställdhetspolitiken
              motsvarande 1,6 miljarder kronor under åren 20072010. Det är också
              bra att regeringen sagt att man under våren 2010 ska återkomma
              med en redovisning av hur jämställdhetsmedlen har använts och
              resultatet av det.
            </seg>
            <seg n="d6d58826">
              Herr talman! Många kvinnor och invandrare blir diskriminerade
              på arbetsmarknaden, vilket inte är acceptabelt. Vi har nu slagit
              samman de olika diskrimineringsombudsmännen till en DO. Alla känner
              inte till det arbete som DO bedriver och vet kanske inte vad man
              kan få hjälp med. Därför är det glädjande att regeringen har avsatt
              särskilda medel för informations- och utbildningsinsatser om den
              nya diskrimineringslagen.
            </seg>
            <seg n="e6a804b7">
              Regeringen säger också att man ska följa upp tillämpningen av
              den nya, sammanlagda diskrimineringslagen. Det gäller exempelvis
              ersättningsnivåer vid diskriminering, den straffåtgärd som man
              kan få om man diskriminerar, och det är bra.
            </seg>
            <seg n="b07eac39">
              Att motverka diskriminering och rasism är viktigt. Därför höjs
              anslaget till olika organisationer som arbetar för att motverka
              rasism, homofobi och andra liknande former av intolerans.
            </seg>
            <seg n="e5187214">
              Sammanfattningsvis, herr talman, kan man notera att oppositionen
              saknar några verkliga alternativ i det här betänkandet till regeringens
              integrations- och jämställdhetssatsningar. Oppositionen verkar
              ha slagit sig till ro och verkar mest vilja att allt ska vara
              som tidigare. Jag anser, till skillnad från oppositionen, att
              regeringens budget är bra avvägd. Man har kommit med nödvändiga
              förslag till förändring på områden som inte fungerar bra i dag.
            </seg>
          </u>
          <note n="b8bd37ea">
            Jag vill härmed yrka bifall till regeringens budgetproposition,
            utgiftsområde 13, och samtidigt yrka avslag på samtliga motioner.
          </note>
          <note type="speaker" n="d8485b40">
            Anf. 105 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-7" n="f04090b0">
            <seg n="1976defe">
              Herr talman! Vi har inte slagit oss till ro i oppositionen, vill
              jag lova, varken på integrationsområdet eller på jämställdhetsområdet.
              Det kan jag lova med hull och hår.
            </seg>
            <seg n="e643125e">
              Vi socialdemokrater har i vårt budgetalternativ satsat en hel
              del pengar på mönsterarbetsplatser där vi har sett att kvinnors
              villkor blir mycket bättre. Man får den sysselsättningsgrad som
              man önskar i stor utsträckning. Man får en bättre lön att leva
              på, man får bättre arbetsvillkor och man får bättre hälsa. Det
              är något som vi tycker är jätteviktigt.
            </seg>
            <seg n="f8326829">
              Det här med att kunna ha en heltidstjänst är ett önskemål för
              många kvinnor och är också en av förutsättningarna för att kunna
              leva på sin lön oavsett om man är högavlönad eller lågavlönad
              men speciellt när man är lågavlönad.
            </seg>
            <seg n="0ae7d74e">
              Jag undrar: Vad vill ni från Kristdemokraterna göra för att kvinnor
              ska få denna möjlighet att få heltid? Vi har sett i medierna,
              både i går och i dag, att i det borgerligt styrda Sverige tvingas
              sjuka jobba heltid. De kan inte jobba eller är så svårt sjuka
              att man inte vet om de överlever. Och friska som inget hellre
              vill än att jobba heltid tvingas till att jobba ofrivillig deltid.
            </seg>
          </u>
          <note type="speaker" n="1f2d6162">
            Anf. 106 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-35670242c7557c0d-1" n="ef908eca">
            <seg n="ced9da5c">
              Herr talman! Tack, Ann-Christin Ahlberg, för de frågorna! Ja,
              det här med mönsterarbetsplatser är väl bra. Jag skulle bara vilja
              ställa en motfråga: Hur många mönsterarbetsplatser är det som
              ska tas fram i det socialdemokratiska förslaget?
            </seg>
            <seg n="a477cf1f">
              Vi har ju lagt fram en skrivelse där vi har slagit fast att vi
              ska jobba med precis det som Ann-Christin Ahlberg tar upp, nämligen
              att motverka könsuppdelningen på arbetsmarknaden, främja jämställda
              villkor för entreprenörskap, jämställt deltagande i arbetslivet
              och jämställda arbetsvillkor. Det är vår målsättning, och det
              är det vi har lagt fast som olika mål som vi ska jobba med på
              olika sätt. Vi har ju redan förslag som vi tycker är bättre än
              Socialdemokraternas.
            </seg>
            <seg n="c958be0d">
              Att man ska kunna leva på sin lön tycker jag också är jättebra.
              Det ska kvinnor kunna göra. När det gäller det här med rätten
              till heltid förstår jag det inte, för jag skrev ned vad Ann-Christin
              Ahlberg sade. Du sade i debatten att i första hand ska parterna
              besluta om det här med heltid.
            </seg>
            <seg n="cf5b08b5">
              Ja, men då har vi ju precis samma åsikt! Vi är inte emot att
              vissa kommuner inför rätt till heltid. Det är vi för. Men vi tror
              inte att vi kan gå förbi parterna och bestämma, därför att vi
              vet att vissa fackliga organisationer har ställt sig väldigt tveksamma
              till det här därför att det skulle innebära att en del jobb kanske
              försvinner. Det vet jag inte om Ann-Christin Ahlberg är medveten
              om.
            </seg>
            <seg n="6d627e0d">
              När det gäller att sjuka tvingas att jobba heltid är det naturligtvis
              inte rätt. Det står att om man blir sjukare av att gå in i de
              här arbetsmarknadsåtgärderna ska man inte göra det, utan då ska
              man ha rätt till sjukpenning. Det står tydligt. Det står till
              och med i betänkandet som vi har jobbat med i dag inför debatten
              om två veckor.
            </seg>
            <seg n="6740c653">
              Det är självklart så att de som blir sjuka av att jobba inte
              ska göra det. Vid cancersjukdom kanske en del kan jobba om de
              har kommit tillbaka. Andra kan det inte, och detta måste läkare
              och Försäkringskassan tillsammans fatta beslut om. Jag kan inte
              gå in i enskilda ärenden, men det är viktigt att slå fast att
              sjuka människor inte ska drivas till ökad sjukdom.
            </seg>
          </u>
          <note type="speaker" n="b5d2e909">
            Anf. 107 ANN-CHRISTIN AHLBERG (s) replik:
          </note>
          <u who="ann-christin_ahlberg_09cf4f" xml:id="i-9fe029ad868e4f0e-8" n="f04090b0">
            <seg n="a74c7d7d">
              Herr talman! Nu fick jag i alla fall svar på att sjuka människor
              inte ska jobba heltid om de inte kan det på grund av sin sjukdom.
              Nu får vi se om regeringen också ändrar i sitt lagförslag som
              man redan har beslutat. Det blir spännande att följa den utvecklingen.
            </seg>
            <seg n="5ca04599">
              Angående mönsterarbetsplatser har vi inte precis specificerat
              hur många de ska vara. Det kan räcka till väldigt många, men det
              vi har skrivit klart och tydligt är att det är olika projekt som
              ska starta. Nynäshamn är ett exempel på ett sådant projekt som
              verkligen har visat sig vara lyckosamt. Jag är osäker på om de
              har fått några statliga medel till det. De har tagit det i egna
              händer, och vi är faktiskt, som jag har sagt här tidigare, i många
              sammanhang en del av arbetsmarknadens parter i kommun och landsting.
              Då handlar det också om en vilja. Vi vill att kvinnor ska ha samma
              rättigheter att ha en heltidstjänst som män om de så önskar.
            </seg>
            <seg n="4ffc49dd">
              Avslutningsvis, för det här blir nog säkert mitt sista replikskifte
              jag lovar inget, men troligtvis vill jag önska er alla en riktigt
              god jul och ett gott nytt år. Om ni får besök av tomten kan ni
              vara rätt säkra på att det är en man, för bara 2 procent av tomtarna
              är kvinnor som har tagit på sig tomtekläder och tomteskägg. Det
              tål att tänka på! Är det därför som många barn är så rädda för
              tomten? De har väldigt få manliga förebilder när de är små. Det
              tycker jag är väldigt synd, både för männen och för barnen. Jag
              som älskar tomten tycker att barnen med glädje ska se fram emot
              att möta honom.
            </seg>
          </u>
          <note type="speaker" n="6e8af7ec">
            Anf. 108 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-35670242c7557c0d-2" n="ef908eca">
            <seg n="7f2f5ece">
              Herr talman! Tack, Ann-Christin Ahlberg! Vi har inte någonting
              emot det här med mönsterarbetsplatser. Jag tror att vi har debatterat
              det här ganska många gånger. Vi vill se att kommunerna tar ett
              ansvar, för det är oftast de som är de stora skurkarna eftersom
              de faktiskt anställer väldigt många varje år. Vi har absolut ingenting
              emot att kommunerna jobbar som till exempel Nynäshamn gör. Det
              är ju jättebra. Det har vi absolut ingenting emot. Men vi tror
              inte att vi ska skriva in i en lagstiftning att alla måste ha
              rätt till heltid, för vi tror inte att det är realistiskt, och
              vi tror att risken finns att det också minskar antalet jobb. Självfallet
              är vi för mönsterarbetsplatser.
            </seg>
            <seg n="59c108af">
              Vad beträffar ifall tomten kommer och vem som är tomte tror jag
              att alla gillar tomten och många gillar män. Tomten får vara antingen
              kvinna eller man. Mig spelar det ingen roll. Egentligen handlar
              det väl om könsstereotypa roller, att mannen tror att han måste
              ta på sig tomtedräkten. Det vill vi förändra, och det står i betänkandet
              att regeringen getts i uppdrag att titta på hur man i förskolan
              jobbar med jämställdhetsarbetet. Det har vi tagit till oss. Arbetet
              med att förändra könsrollerna måste börja redan när barnen är
              små. Det är vi positiva till. Kanske kommer tomten framöver att
              vara kvinna, vem vet.
            </seg>
          </u>
          <note type="speaker" n="2642d349">
            Anf. 109 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-7" n="2e21f9fb">
            <seg n="95e902c5">
              Herr talman! Désirée Pethrus Engström säger att regeringen storsatsar
              på jämställdhet. Jag vet inte om jag skulle våga ta så stora ord
              i min mun om jag var i Désirées ställe. Det är sant att regeringen
              satsar ungefär 400 miljoner på jämställdhetsåtgärder för 2010,
              men i budgeten för 2011 och 2012 står det noll kronor. Det man
              gör med ena handen borde även gälla den andra handen. Samtidigt
              redogör man för stora skattesänkningar, vilket de tidigare borgerliga
              debattörerna tagit upp. Det är en skattepolitik som gynnar män
              framför kvinnor. Jag anser inte att det är en jämställdhetspolitik
              värd namnet, för i så fall skulle man ta mer hänsyn när man ändrar
              skattetabeller och trygghetssystem så att ändringarna inte ska
              slå orättvist mot något kön. I stället borde man försöka förhindra
              det. Det har regeringen dock blundat för.
            </seg>
            <seg n="3f6aeaf0">
              I ett tidigare replikskifte tog Tina Acketoft upp frågan om lotsar,
              och Désirée Pethrus Engström undrar vad Miljöpartiet tycker om
              det. Det är inte jag som har sagt att Arbetsförmedlingen inte
              klarar av att ta hand om de nyanlända, utan Sveriges Kommuner
              och Landsting presenterade en rapport i går där det konstateras.
              Det bör man ta hänsyn till innan man ger Arbetsförmedlingen ännu
              fler arbetsuppgifter med ett helhetsansvar för detta. Framför
              allt ställer jag mig frågande till att man bara lägger till 10
              miljoner och inte ser till de andra delarna. Generellt har Miljöpartiet
              varit positivt till att släppa in privata aktörer i arbetsförmedlingen.
              Principiellt har vi ingenting emot det. Men då måste de också
              få resurser för att kunna göra ett bra jobb, och där finns det
              frågetecken.
            </seg>
          </u>
          <note type="speaker" n="5495d53c">
            Anf. 110 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-35670242c7557c0d-3" n="ef908eca">
            <seg n="ab849c10">
              Herr talman! Låt mig börja med frågan om storsatsningar och jämställdhet.
              Det är okej att man i opposition kommer med kritik, men när man
              själv inte har särskilt mycket pengar i den alternativa budgeten
              förstår jag inte hur Ulf Holm över huvud taget vågar gå upp i
              talarstolen.
            </seg>
            <seg n="4745adbd">
              Om vi tar de särskilda jämställdhetsåtgärderna kan vi se att
              vi satsar 400 miljoner, Socialdemokraterna ytterligare 20 miljoner,
              Vänsterpartiet drar bort 220 miljoner och Miljöpartiet står, vad
              jag kan se, på plus minus noll. Ulf Holm får gärna säga emot mig.
              Han kanske har en massa pengar i rockärmen som han ska ta fram,
              men som jag uppfattar det finns det inga pengar. Det är därför
              ganska magstarkt att komma med den kritiken.
            </seg>
            <seg n="79ffcd9b">
              Sedan säger Ulf Holm att det 2011 finns noll kronor. Han vet
              mycket väl att vi inte kan lägga budget för hur lång tid som helst,
              utan budgeten tar ju slut där. Vi ska återkomma när vi har utvärderat
              jämställdhetssatsningarna och sett hur de fungerar. Då ser vi
              hur mycket pengar vi ska satsa. Det kommer säkert inte att bli
              noll kronor.
            </seg>
            <seg n="eb86b45d">
              När det gäller skattesänkningar är det till att börja med viktigt
              att säga att Socialdemokraterna och Miljöpartiet har accepterat
              tre av fyra steg i jobbskatteavdraget. De har accepterat majoriteten
              av skattesänkningarna. Är Ulf Holms budskap här i dag att de ska
              höja skatten så att en sjuksköterska får mindre kvar i plånboken?
              Jag tror inte att det vore särskilt populärt, Ulf Holm, att säga
              till en sjuksköterska, kanske ensamstående, att 1 5002 000 kronor
              som hon fått genom jobbskatteavdraget ska tas bort.
            </seg>
            <seg n="d97e4efe">
              Profilen är sådan att kvinnor har en annan typ av arbetsmarknad
              än män, och de tjänar alldeles för lite. Det ska vi göra någonting
              åt, vilket jag också sagt tidigare i debatten.
            </seg>
            <seg n="145496b5">
              I jämställdhetsmålet ingår att vi ska öka kvinnors ekonomiska
              oberoende. Om en sjuksköterska får 1 5002 000 kronor mer i plånboken
              måste det väl vara ett uppfyllande av åtminstone ett av jämställdhetsmålen,
              nämligen att kvinnor ska ha mer pengar kvar i plånboken och kunna
              öka sitt oberoende.
            </seg>
          </u>
          <note type="speaker" n="1232064c">
            Anf. 111 ULF HOLM (mp) replik:
          </note>
          <u who="ulf_holm_74ae2f" xml:id="i-aa29de28b4a67989-8" n="2e21f9fb">
            <seg n="9c8abb9b">
              Herr talman! Nu fick jag förklaringen till varför regeringen
              inte har lagt in några pengar för 2011 och 2012 budgeten tar slut.
              Ja, det är en ny mandatperiod, och det är förstås vi som kommer
              att lägga nästa budget. Där har vi förklaringen. Faktum kvarstår
              det står noll i den budget som allianspartierna nu har presenterat,
              medan vi från Miljöpartiet lagt in mer pengar där. Vi har en annan
              fördelning av de särskilda jämställdhetsåtgärderna än regeringen,
              men vi har satsat samma summa för 2010. Det är helt korrekt. Jag
              pekade på tiden framöver; det är ganska bra att ha framförhållning.
            </seg>
            <seg n="b3ee2dae">
              Beträffande omfördelning har vi inte sagt att vi vill höja skatten
              för barnskötare som kanske tjänar 20 000 kronor och knappt det
              i månaden. Det har Miljöpartiet inte sagt. Vi har sagt att vi
              anser att man ska höja skatten för dem som tjänar mest, det vill
              säga för dem som tjänar över 30 000 kronor. Det är en så hög inkomst
              att vi anser att man då kan höja skatten. I stället ska vi satsa
              de pengarna på att skapa arbetstillfällen.
            </seg>
            <seg n="bd48c90a">
              Därmed kommer vi in på diskussionen om jobbcoacher, lotsar och
              annat, att de ska förmedla arbeten. Men det måste finnas arbeten
              att förmedla. I dag finns det inga jobb, och det är problemet.
              Därför vill vi i vår budget se till att vi vidtar jobbskapande
              åtgärder. Först då kan vi skapa ekonomisk trygghet och i större
              utsträckning utjämna skillnader mellan män och kvinnor. Där finns
              frågetecken beträffande lotsarna. Att avsätta endast 10 miljoner
              men inte ge dem ett rejält innehåll räcker inte. Det behövs utbildning,
              valideringssatsningar etcetera. Vi kan inte se i budgeten exakt
              hur det fördelar sig.
            </seg>
            <seg n="3048b763">
              Jag och Miljöpartiet har som sagt inte tagit avstånd från privata
              aktörer som komplement till Arbetsförmedlingen. Tvärtom tror jag
              att det är bra att de finns.
            </seg>
          </u>
          <note type="speaker" n="71416913">
            Anf. 112 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-acdd887c5d11954f-0" n="ef908eca">
            <seg n="34df6eaf">
              Herr talman! Till syvende och sist måste vi ändå konstatera att
              den här regeringen har lagt tio gånger mer till jämställdhetsåtgärder
              än den regering där Miljöpartiet var med och styrde under förra
              mandatperioden.
            </seg>
            <seg n="90a0c3ae">
              När det sedan gäller skatten: Ni vill höja skatten för dem som
              är rika. Ja, men vi har ju lagt en sådan profil. Vår profil i
              jobbskatteavdraget är att de som är låg- och medelinkomsttagare
              har fått kvar mer procentuellt än de som är höginkomsttagare.
              Vi har redan gjort en sådan profil. Precis som Tina Acketoft sade
              tidigare handlar det om hur mycket kvinnor och män tjänar. Män
              tjänar mer, vilket gör att de naturligtvis har mer kvar. Det är
              på samma sätt som den progressiva skatten. Det får ju vara någon
              rim och reson.
            </seg>
            <seg n="d7bc8984">
              Det är väldigt mycket diskussion om det här, och man pratar om
              hur många skatter som har sänkts. Varför säger man då ja till
              tre av de fyra jobbskatteavdragen? Vi finner det obegripligt.
              Vänsterpartiet är åtminstone konsekvent i det ärendet.
            </seg>
            <seg n="2cce6499">
              När det gäller coacher och lotsar säger man: Det finns ju inga
              jobb. Det är livsfarligt att stå och säga det. En miljon rekryteringar
              görs varje år, Ulf Holm, på Arbetsförmedlingen. Det är livsfarligt
              att säga till människor att det inte finns några jobb att söka.
            </seg>
            <seg n="ee168940">
              Alla måste få hjälp att söka de jobb som finns. Det som är tanken
              med coacher är att få i gång ett så snabbt flöde som möjligt,
              att arbetstagaren och arbetsgivaren ska hitta varandra så snabbt
              som möjligt. Det är det som gör att vi håller uppe en god ekonomi.
              Det är det coacherna och lotsarna ska vara till för, att hjälpa
              dessa personer till rätta, att hitta rätt jobb för rätt person.
              Där kommer valideringen in, som är jätteviktig, och det satsar
              vi också på. Arbetsförmedlingen har mycket pengar, och de har
              inte klagat över sina resurser. Jag tror att de kommer att klara
              det här uppdraget också.
            </seg>
            <seg n="68f8340b">
              God jul!
            </seg>
          </u>
          <note n="bf8fd309">
            Ajournering
          </note>
          <note n="6bc4c8f0">
            Kammaren beslutade kl. 15.49 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="unknown" xml:id="i-0c3fa8c524cb352f-0" n="ef908eca">
            <seg n="c2bcd146">
              Återupptagna förhandlingar
            </seg>
          </u>
          <note n="e03df11f">
            Förhandlingarna återupptogs kl. 16.00.
          </note>
          <note n="ceefb647">
            8 § Beslut om ärenden som slutdebatterats den 2 december
          </note>
          <note n="3e883d25">
            Punkt 1
          </note>
          <note n="43b4935b">
            Övriga punkter
          </note>
          <note n="3e883d25">
            Punkt 1
          </note>
          <note n="43b4935b">
            Övriga punkter
          </note>
          <note n="5ca45172">
            9 § (forts. från 7 §) Integration och jämställdhet (forts. AU1)
          </note>
          <note type="speaker" n="18aa0976">
            Anf. 113 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-fb3daa8ba180b39b-0" n="ff5d9535">
            <seg n="ba01582b">
              Herr talman! Landet är i en lågkonjunktur. Det är allvar. Det
              vet vi alla. Arbetslösheten är hög och sysselsättningen låg. Trots
              tecken på att det vänt i världsekonomin fortsätter det att gå
              åt fel håll i både sysselsättning och arbetslöshet. All kraft
              måste ligga på att klara jobben, och det av flera skäl.
            </seg>
            <seg n="370d9baf">
              För det första: Det finns ett viktigt samband. Klarar vi jobben
              så klarar vi ekonomin. Då kan vi fortsätta att utveckla välfärden
              och tryggheten.
            </seg>
            <seg n="1516b320">
              För det andra: Det finns ingen större orättvisa, ingen djupare
              klyfta, än den mellan den som arbetar och den som är arbetslös.
              Arbetslöshet är ofrihet. Jobb ger förutsättningar till mer frihet
              inte minst ekonomiskt men också möjlighet till utveckling och
              samhörighet med arbetskamrater.
            </seg>
            <seg n="1b073e37">
              Jag blev senast påmind om det när jag besökte Swedpart som är
              en underleverantör till Scania i Östra Göinge. Det var ett mycket
              starkt möte. När jag var där hade Swedpart precis varslat för
              andra gången. Ytterligare en tredjedel av de anställda skulle
              bort.
            </seg>
            <seg n="4e12d200">
              Där träffade jag bland annat en man runt 50 år som troligtvis
              skulle få gå den här gången. Han berättade att hans fru gått bort
              under förra jul- och nyårshelgen. Jobbet hade blivit hans enda
              räddning för att orka komma tillbaka. Jag blev mållös. Med glans
              i blick sade han: Det har varit ett riktigt skitår.
            </seg>
            <seg n="41c0a72c">
              Jag hoppas av hela mitt hjärta att det ska gå bra för honom.
              Ett jobb är så mycket viktigare än vi ofta har debatter om här.
              Det betyder så mycket mer för människor därute. Det får vi aldrig
              glömma.
            </seg>
            <seg n="51d8effd">
              Herr talman! Vi socialdemokrater hatar arbetslösheten. Vårt mål
              är arbete åt alla och full sysselsättning. Varje arbetad timme
              behövs. Det är alltid vår utgångspunkt.
            </seg>
            <seg n="64d5b537">
              I dag debatterar vi ramarna för utgiftsområde 13. Där ingår integrationspolitiken.
              Vi har i dagens debatt möjlighet att utvärdera den moderatledda
              politiken på det här området men också att redovisa en del av
              våra idéer på området.
            </seg>
            <seg n="a7520e21">
              Jag vill först vända mig till Tina Acketoft och Folkpartiet.
              Visst är jag född i Chile. Jag kom hit som en påg på tre år. Mina
              föräldrar tvingades fly undan militärkuppen. Det är ingenting
              jag skäms för. Men jag är svensk, och jag älskar Sverige.
            </seg>
            <seg n="84ff250a">
              Jag har levt här hela mitt liv, snart mer än 34 år. Jag har fått
              ett barn här, jag har gått i skolan här, och jag sitter i Sveriges
              riksdag och kämpar för att göra Sverige som är ett bra land till
              ett mycket bättre land.
            </seg>
            <seg n="c4a84ae2">
              Det kanske var en lapsus att kalla mig för invandrare. En likadan
              lapsus hade Björklund senast på sitt landsmöte. Han beskrev Sveriges
              bäste fotbollsspelare Zlatan som en man född på Balkan och uppväxt
              på Balkan när han i själva verket precis som jag är uppväxt i
              Malmö.
            </seg>
            <seg n="febc2d83">
              Det är dags för Folkpartiet att träda in i det Sverige vi i dag
              lever i och överge det vi-och-dom-tänkande som alltför oftast
              hamnar i era program. Det är dags för er att träda in i 2000-talets
              Sverige. Vi socialdemokrater har en annan vision för Sverige.
              Vi vill att fler ska få möjlighet att älska Sverige. I det Sverige
              som vi älskar strävar vi efter att kombinera öppenhet med ekonomisk
              utveckling. I det Sverige vi älskar samexisterar individuell framgång
              med gemensamt ansvarstagande. I det Sverige vi älskar är alla
              människor lika värda och har lika rätt. Det är självklara fundament,
              och var och en ska få definiera sig själv.
            </seg>
            <seg n="05f417aa">
              Vi vill att fler ska vara stolta över Sverige. Vi ska vara så
              stolta att vi inte räds att dela med oss av svenskheten till andra.
              För oss sitter inte svenskheten i hudfärgen, inte i vilken gud
              du råkar tillbe eller strunta i att tillbe, inte heller i var
              du föddes. Svenskarna är vi som lever och verkar här, i detta
              vackra land. I vårt Sverige, i det socialdemokratiska Sverige,
              ska vi tillsammans sträva efter att just du ska kunna utveckla
              din fulla potential och nå framgång i ditt liv, oavsett din bakgrund,
              oavsett var du bor och oavsett om du är kille eller tjej. Vi kallar
              vår vision Möjligheternas land. Det är ett helt annat Sverige
              än det kalla handens och osynliga handens Sverige vi har sett
              växa fram de senaste tre åren.
            </seg>
            <seg n="628e4bc0">
              Herr talman! Vägen in i Sverige och in i samhällsgemenskapen
              går via arbete. Ett jobb ger dig chansen att bygga upp ditt liv
              på nytt. Ett jobb ger dig chansen att ge tillbaka till det samhälle
              som en gång gav dig trygghet och en fristad. På en arbetsplats
              möts vi, utbyter erfarenheter och lär känna varandra.
            </seg>
            <seg n="d1638fcd">
              Vi socialdemokrater menar att nuvarande integrationspolitik har
              nått vägs ände. Vi säger det inte bara som kritik mot den moderatledda
              regeringen. Vi säger det också självkritiskt. På vår jobbkongress
              tog vi avgörande steg i en ny riktning. Våra prioriteringar är
              klara. Fler kommuner måste ta ansvar för mottagandet. Jobb och
              självförsörjning måste stå i fokus under hela etableringsprocessen.
              Nolltolerans mot diskriminering ska råda oavsett diskrimineringsgrund.
              Sverige behöver en starkare arbetslinje för alla.
            </seg>
            <seg n="5a60bf65">
              Herr talman! Med detta sagt är det så att också den moderatledda
              politiken måste utvärderas. Det är de som har ansvaret. Deras
              prioriteringar och ambitioner ska utvärderas nu. Det går inte
              att hoppa över fyra år. Det gäller såväl flyktingmottagandet som
              etableringen av nyanlända.
            </seg>
            <seg n="9169e3c8">
              Ta flyktingmottagandet! Det yttersta beviset på att den borgerliga
              regeringen misslyckats var sannolikt det moraliska sammanbrott
              vi såg i Vellinge för tre veckor sedan. I en av Sveriges rikaste
              kommuner bestämde sig den moderata ledningen för att till varje
              pris försöka stoppa ensamkommande barn. Men en sunkig retorik
              och misstänkliggöranden räckte inte denna gång. Vellingeborna
              som gick emot sin kommunledning förtjänar vårt tack.
            </seg>
            <seg n="93236231">
              Men Vellingesammanbrottet är bara en symbol för något ännu större,
              en större utmaning som vi har när det gäller flyktingmottagandet.
              Det är fortfarande för få kommuner som tar sin del av ansvaret
              för den gemensamma flyktingpolitiken. Så kan det inte fortsätta,
              oavsett vem som styr en kommun. Och det här, mina vänner i den
              borgerliga majoriteten, är inte den globala finanskrisens fel.
              Det är ert ansvar att inget hänt på det området.
            </seg>
            <seg n="48eb2c6f">
              Ta etableringen av nyanlända! Utanförskapet ökar, trots löften
              om motsatsen. Arbetslösheten är dubbelt så hög bland utrikes födda
              som bland svenskfödda. En ny studie som flera refererar till gjord
              av SKL förra året visar att åtta av tio nyanlända invandrare inskrivna
              på Arbetsförmedlingen inte får någon hjälp, att män får mer insatser
              än kvinnor och att nyanlända i relation till alla inskrivna ofta
              får färre insatser. Inte heller detta, mina vänner i den borgerliga
              majoriteten, är den globala finanskrisens fel. Det kan inte bli
              tydligare än så här. Det är den moderatledda regeringens politik
              för jobb som inte fungerar. Den blir till ett gruvligt fiasko
              när den ska verkställas för de människor som precis kommit till
              vårt land. Så kan det inte heller fortsätta.
            </seg>
            <seg n="6d281f35">
              Efter hela denna mandatperiod gör nu regeringen ett taffligt
              försök att lägga politiken till rätta. Den hårdaste kritiken får
              vi från Kommunsverige. Staten tar alla pengar halva målgruppen,
              men inget ansvar, säger de. Vi välkomnar förvisso idén om att
              Arbetsförmedlingen ska ha huvudansvaret för etableringen av nyanlända.
              Men dagens arbetsförmedling kommer inte att klara uppdraget. I
              dag finns ett alltför ensidigt fokus på att matcha arbetslösa
              ut till arbete. Men nyanlända är i behov av helt andra insatser.
              Vad händer efter två års introduktion? Vem tar då ansvaret för
              försörjningen av dem som inte fått jobb?
            </seg>
            <seg n="a70743b5">
              Vi kommer att göra om Arbetsförmedlingen till en kompetensförmedling.
              Med individuellt fokus ska kompetensförmedlingen tidigt kartlägga
              just dina behov av språk, validering och kompletterande insatser.
              Vi kommer att föreslå former för stärkt samarbete mellan stat
              och kommun med fokus på jobb. Vi kommer att se till att validering
              görs till en självklar del av den första tiden i Sverige, så att
              ingen ska kunna hävda att våra taxichaffisar har för hög utbildning.
            </seg>
            <seg n="684ca743">
              Men förslaget som den moderatledda regeringen nu presenterar
              om etablering av nyanlända och som vi kommer att debattera senare
              är otillräckligt och visar på ett gruvligt misslyckande. Det är
              oroväckande att man inte orkar ta tag i bosättningsfrågan. Vi
              menar att bosättning under asylprövningen, men också därefter,
              när du fått ditt uppehållstillstånd, är helt avgörande för dina
              möjligheter att få arbete. Det är olyckligt att regeringen lämnar
              så många kvinnor bakom sig. Det är så, Désirée Pethrus Engström.
              När man snävar åt målgruppen och bara tar hand om de anhöriga
              som fått uppehållstillstånd och deras anhöriga efter två år är
              det massor av människor man lämnar utanför. Oftast, vet vi, är
              det mannen som kommer först, sedan kvinnan. Men när målgruppen
              är snäv kommer inte de att omfattas av de förslag som ni själva
              har lagt fram.
            </seg>
            <seg n="3c8538c7">
              Det är oansvarigt att regeringen i det här läget ger sig på ett
              storskaligt experiment som kallas för etableringslotsar. Vi menar
              att erfarenheterna från andra länder är tveksamma. Samtidigt borde
              jobbcoachexperimenten med healingkurser och handpåläggningskurser
              avskräcka en aning åtminstone.
            </seg>
            <seg n="bd3aec91">
              Herr talman! Det är dessutom häpnadsväckande att regeringen mitt
              i den kris vi befinner oss i väljer att dra ned på arbetet mot
              diskriminering. Det är så. Man drar ned resurserna till DO. Inte
              heller det är den globala finanskrisens fel, mina vänner i majoriteten.
            </seg>
            <seg n="6e52d6fe">
              Vi vill något helt annat. Vi vill se världens bästa arbetsgivare
              i Sverige. I ett anständigt samhälle ska alla behandlas lika.
              Vi vill genomföra flera aktiva insatser för att bekämpa diskrimineringen.
              Vi ger därför större anslag till DO. Vi vill också att offentliga
              tjänster ska kunna tillsättas genom avidentifiering av ansökningar.
            </seg>
            <seg n="9ec9b041">
              Nu har vi snart fyra år av moderatledd regering bakom oss. Vi
              har fyra år av missade chanser. Den borgerliga majoriteten har
              nämligen brustit i både ambitioner och ansvarstagande på detta
              område. Arbetslösheten stiger. Segregationen har bitit sig fast
              och klyftorna ökar. Det är allvarligt, för det skadar svensk ekonomi
              och därmed möjligheten att fortsätta att stärka skolan, sjukvården
              och omsorgen. Men det är också allvarligt för att det har lett
              till större orättvisor och djupare klyftor mellan människor. Det
              drabbar alla svenskar, inte bara dem som nyss kommit till vårt
              land.
            </seg>
            <seg n="47108343">
              Vi vill sätta Sverige i arbete och stärka välfärden. Mot det
              står fortsatta skattesänkningar för lånade pengar, mest till dem
              som har det bäst.
            </seg>
            <seg n="d680bfcb">
              Vi vill att Sverige ska vara ett land där fler når framgång i
              sina liv. Vi är helt övertygade om att vi tillsammans blir starkare,
              inte bara som individer utan också som land. Mot det står det
              moderatledda samhällsbygget, där var och en ska bära sin egen
              börda själv.
            </seg>
            <seg n="b2f0439a">
              Valet 2010 blir väldigt viktigt. Det är ett viktigt vägval, kanske
              helt avgörande, om vi ska bli ett möjligheternas land.
            </seg>
          </u>
          <note n="b4ed40e8">
            Jag vill yrka bifall till reservation 1 och 3.
          </note>
          <note type="speaker" n="87b384d8">
            Anf. 114 HILLEVI ENGSTRÖM (m):
          </note>
          <u who="hillevi_engstrom_ca47a9" xml:id="i-b1894836f8817488-0" n="cda639a7">
            <seg n="dfd503f4">
              Herr talman! Utgiftsområde 13 behandlar flera olika områden.
              Det handlar om integration, jämställdhet och diskriminering. Jag
              tänker uppehålla mig vid området jämställdhet. Det är en fråga
              som har engagerat mig, både i privatlivet, i arbetslivet och i
              politiken.
            </seg>
            <seg n="23af37e5">
              Moderaterna vill jobba för ökad jämställdhet på livets och samhällets
              alla områden. Vi har internt haft ett ganska omfattande utvecklingsarbete
              i riksdagsgruppen, som har resulterat i en hel del förslag. Nu
              jobbar vi vidare i alliansen med ett valplattformssamarbete, som
              ska resultera i att vi går till val på gemensamma ståndpunkter
              i jämställdhetspolitiken.
            </seg>
            <seg n="1fe977b8">
              Målet för jämställdhetspolitiken som beslutades av riksdagen
              2008 är som ni alla vet att kvinnor och män ska ha samma makt
              att forma samhället och sina egna liv. Därutöver har regeringen
              fastställt några delmål för jämställdhetspolitiken, bland annat
              att en jämn fördelning av makt och inflytande ska råda och att
              kvinnor och män ska ha samma möjlighet att vara aktiva medborgare
              och att forma villkoren för beslutsfattandet.
            </seg>
            <seg n="47068e0c">
              Det andra delmålet är ekonomisk jämställdhet, att kvinnor och
              män ska ha samma möjligheter och villkor i fråga om utbildning
              och betalt arbete som ger ekonomisk självständighet livet ut.
            </seg>
            <seg n="9591468c">
              Det tredje delmålet är att det ska vara en jämn fördelning av
              det obetalda hem- och omsorgsarbetet. Kvinnor och män ska ta samma
              ansvar för hemarbetet och ha möjlighet att ge och få omsorg på
              lika villkor.
            </seg>
            <seg n="8dd167fa">
              Det fjärde målet är att mäns våld mot kvinnor ska upphöra. Kvinnor
              och män, flickor och pojkar, ska ha samma rätt och möjlighet till
              kroppslig integritet.
            </seg>
            <seg n="4087e12c">
              Det är viktiga målsättningar, men det är en lång bit kvar innan
              de kan uppnås. Mycket kan göras av oss förtroendevalda politiker
              och lagstiftare, men långtifrån allt. Ytterst handlar det om människors
              egna värderingar och fria val.
            </seg>
            <seg n="29fbd2da">
              Jag och Moderaterna menar att alla är förlorare i ett ojämställt
              samhälle. Låt mig nämna några aspekter på det ojämställda samhället.
            </seg>
            <seg n="4775c3b1">
              Barnen är förlorare när de inte får del av båda sina föräldrars
              omsorg, vård och umgänge. Barn behöver framför allt mer tid med
              sina pappor.
            </seg>
            <seg n="4f6177b0">
              Män drabbas av ojämställdheten, till exempel genom att de får
              sämre kontakt med sina barn. Särskilt vid separationer kan vi
              se de negativa konsekvenserna av detta. När män blir pappor ökar
              deras förvärvsfrekvens, medan kvinnors förvärvsfrekvens minskar
              avsevärt. Forskning visar också att skilsmässor är mindre vanliga
              i familjer som är jämställda. Där pappa och mamma delar föräldraledigheten
              mer lika tycks relationen må bättre, något som förstås är särskilt
              positivt för alla våra barn. I jämställda relationer förbättras
              också hälsan.
            </seg>
            <seg n="8e77d08b">
              Men de största förlorarna i ett ojämställt samhälle är utan tvekan
              kvinnorna. Kvinnor äger mindre. Kvinnor beslutar mindre. Kvinnor
              tjänar mindre. Kvinnor mår sämre. Sjuktalen för kvinnor är 50
              procent högre än för män.
            </seg>
            <seg n="36b4dfea">
              Kvinnor arbetar mer deltid, vilket är negativt för hälsan. Kvinnor
              har färre arbetsgivare att välja mellan inom vård, omsorg och
              utbildning, och därför har kvinnor svårare att byta jobb till
              en annan och bättre arbetsgivare. Kvinnorna har helt enkelt mindre
              makt och mindre inflytande i hela vårt samhälle.
            </seg>
            <seg n="557063b0">
              Andelen fattigpensionärer är också till största delen kvinnor
              ett förhållande som tyvärr inte kommer att ändras om vi fortsätter
              att ha samma uppdelade arbetsmarknad som i dag, där kvinnors förvärvsfrekvens
              är avsevärt lägre än mäns.
            </seg>
            <seg n="dce4ab80">
              Listan kan, som ni alla vet, göras betydligt längre. Men med
              detta sagt vill jag understryka vikten av att vi tillsammans arbetar
              för ett mer jämställt samhälle. Det har vi nämligen allt att vinna
              på. Både kvinnor och män måste tillsammans arbeta för att uppnå
              detta.
            </seg>
            <seg n="dbe5efb7">
              Detta är inte heller någon kvinnofråga. I ett jämställt samhälle
              blir nämligen både kvinnor, män och barn vinnare.
            </seg>
            <seg n="064f9542">
              Jag kommer ju sist på talarlistan, och väldigt mycket är redan
              sagt i debatten. Men det kan förtjäna att upprepas ändå att alliansregeringen
              tar de här bekymren och problemen på stort allvar. Vi har redan
              tidigare hört att vi har satsat motsvarande 1,6 miljarder mellan
              2007 och 2010. Det är en tiodubblad satsning jämfört med tidigare,
              och den har omfattat flera strategiska och angelägna områden.
            </seg>
            <seg n="0d75aee6">
              Satsningen pågår för fullt, och det är därför för tidigt att
              säga om den har varit lyckosam eller inte. Men redan i vår kommer
              vi att få en första uppföljning från regeringen som vi kan ta
              del av här i riksdagen, och säkert kommer vi att debattera mer
              om den. Under 2011 kommer vi att se en slutredovisning, fast någon
              slutredovisning är det strängt taget inte alls. Alla vi som sitter
              här vet ju att det bara är början på en lång resa där det kommer
              att krävas ett långsiktigt, engagerat och strategiskt arbete för
              att komma vidare.
            </seg>
            <seg n="efe2b5e6">
              Jämställdhet kan aldrig lösas genom en quick fix utan måste integreras
              inom alla politikområden. Jämställdhet är, liksom alla andra områden,
              ett kunskapsområde där både erfarenhet och forskning måste tas
              till vara. Det måste göras ansträngningar inom många områden,
              inte minst inom arbetslivet. Det är viktigt att som anställd ha
              inflytande över arbetet och över arbetstidens förläggning och
              omfattning.
            </seg>
            <seg n="376b9681">
              Är det något parti som tycker att det är viktigt att alla ska
              kunna leva på sin lön är det Moderaterna. Våra jobbskatteavdrag
              har just den profilen. Tre av fyra jobbskatteavdragskronor går
              till dem som har inkomster under gränsen för statlig inkomstskatt,
              alltså under 31 000 i månaden. Även om det kanske inte lyckas
              fullt ut är tanken att det ska riktas mot dem med låga och medelinkomster.
              Där finns framför allt många kvinnor.
            </seg>
            <seg n="b0f88800">
              Arbetsgivare inom den offentliga sektorn, kommuner och landsting,
              måste också bli betydligt bättre. Där vi styr som politiker ska
              vi erbjuda riktigt bra arbetsplatser. Det är jag den första att
              understryka, gärna mönsterarbetsplatser, och låt dem gärna kallas
              det. Däremot ser jag inget skäl att avsätta speciella projektpengar.
              Det är faktiskt bara att börja i morgon dag. Vi som har makten
              i våra kommuner kan ju börja med att ge kvinnor och män bättre
              anställningsförhållanden, mer inflytande över sina arbetsförhållanden,
              bättre ledarskap och så vidare.
            </seg>
            <seg n="f82041ab">
              Att arbetsplatserna i den offentliga sektorn ska gå i bräschen
              är väldigt väsentligt om vi ska kunna kräva mer av näringslivet.
              Det är också viktigt att alla ska trivas och orka ett helt arbetsliv.
            </seg>
            <seg n="3cefbdd3">
              Det finns få saker här i livet som vingklipper människors frihet
              i så stor utsträckning som just fördomar, dåliga attityder, strukturer
              och förlegade ideal. Moderat politik tar sin utgångspunkt i övertygelsen
              att alla människor är unika, med egna beslut att fatta. Därför
              är och förblir jämställdhet en fortsatt prioriterad fråga för
              oss.
            </seg>
          </u>
          <note n="66b92a52">
            Överläggningen var härmed avslutad.
          </note>
          <note n="cc5ca1d7">
            10 § Regional tillväxt
          </note>
          <note n="436ecb51">
            Föredrogs
          </note>
          <note type="speaker" n="86a128f7">
            Anf. 115 KRISTER ÖRNFJÄDER (s):
          </note>
          <u who="krister_ornfjader_87d9d0" xml:id="i-96ccdd97a8762dbf-0" n="c57e1c52">
            <seg n="b1ac7c98">
              Herr talman! Vi socialdemokrater vill göra den regionala utvecklingspolitiken
              till en central fråga där konsekvenserna för den regionala utvecklingen
              blir en ständigt närvarande aspekt i utformningen av strategiska
              politiska beslut.
            </seg>
            <seg n="18d9a060">
              Detta förutsätter i sin tur en väl fungerande samordning mellan
              olika politikområden och mellan olika politiska nivåer. Den nationella
              nivån måste aktivt samverka med regioner och kommuner för att
              skapa bästa möjliga utvecklingsmöjligheter.
            </seg>
            <seg n="90bcf249">
              Herr talman! Vi socialdemokrater accepterar inte att regionalpolitiken
              reduceras till en politik för gles- och landsbygd med låga ambitioner.
              En kraftfull regionalpolitik måste anta utmaningen att formulera
              övergripande tillväxt- och utvecklingsstrategier för hela landet.
            </seg>
            <seg n="1f7762e0">
              En landsända kan inte ses isolerad från en annan. Företag, naturresurser
              och arbetskraft återfinns i alla delar av landet, och de är sinsemellan
              sammanlänkade i ett komplext system av produktion och transporter
              som knyter samman Sverige.
            </seg>
            <seg n="a9148862">
              För oss socialdemokrater är det oerhört angeläget att solidariteten
              mellan Sveriges regioner vidmakthålls. Vår solidariskt uppbyggda
              välfärd, där det kommunala skatteutjämningssystemet spelar en
              viktig roll, bidrar ytterligare till att stärka de ekonomiska
              banden mellan olika delar av landet.
            </seg>
            <seg n="98c46f59">
              En fortsatt kommunalekonomisk utjämning är därför ett nödvändigt
              verktyg för att vi fortsatt ska kunna garantera en likvärdig kvalitet
              i välfärdstjänsterna oavsett var i landet man bor.
            </seg>
            <seg n="1f065e63">
              Herr talman! Det starka ömsesidiga beroendet mellan Sveriges
              olika landsändar innebär att regionalpolitiken måste söka lösningar
              på såväl de snabbväxande storstädernas problem som de svåra välfärdsutmaningar
              som väntar många mindre regioner vilka tampas med kraftigt minskande
              befolkning, hög strukturell arbetslöshet och skev åldersstruktur.
            </seg>
            <seg n="835d9121">
              En annan grundläggande slutsats är att varannan svensk faktiskt
              varken återfinns i storstaden eller i genuin gles- och landsbygd.
              Halva befolkningen lever i det som alltför länge varit regionalpolitikens
              blinda fläck: De medelstora regionerna. Här återfinns sannolikt
              både framtida tillväxtregioner och regioner som utan en kraftfull
              politik på sikt kan få problem att hantera ett snabbt tilltagande
              internationellt konkurrenstryck.
            </seg>
            <seg n="d64275ba">
              Herr talman! Vår övergripande regionalpolitiska målsättning ligger
              fast. Vår utgångspunkt är att den ekonomiska tillväxten är summan
              av tillväxten i landets alla delar och att de statliga insatserna
              måste vara inriktade på att regionerna ska få fortsätta att växa
              och utvecklas efter sina förutsättningar. Den regionala utvecklingspolitiken
              ska bidra till att skapa tillväxt i hela landet, väl fungerande
              och hållbara lokala arbetsmarknadsregioner och en god servicenivå
              i alla delar av landet.
            </seg>
            <seg n="8b606b16">
              Herr talman! Våren 2009 lade regeringen fram skrivelsen En strategi
              för att stärka utvecklingskraften i Sveriges landsbygder . Detta
              i allt väsentligt intetsägande dokument, präglat av ett extremt
              snävt geografiskt perspektiv, är det enda som regeringen åstadkommit
              på regionalpolitikens område under de tre år man har haft makten.
              Det räcker naturligtvis inte.
            </seg>
            <seg n="cb8586b6">
              I detta dokument finns det inte några skarpa förslag för att
              förbättra situationen i de olika regionerna. I stället går utvecklingen
              åt andra hållet.
            </seg>
            <seg n="7fa96202">
              Det senaste exemplet gäller något som vi tog beslut om för 40
              minuter sedan. Då beslutade de moderata, folkpartistiska, kristdemokratiska
              och centerpartistiska ledamöterna att man ska bolagisera flygplatsverksamheterna
              inom luftfarten.
            </seg>
            <seg n="deef185a">
              Samtidigt överlämnar de ansvaret för ett antal regionala flygplatser
              till kommuner, regioner, landsting och privata aktörer ja, till
              snart sagt vem som helst förutom dem som har till uppgift att
              ta ett statligt ansvar.
            </seg>
            <seg n="09bfe21a">
              Herr talman! Jag hade i går möjlighet att träffa organisationen
              Småkoms arbetsutskott. Det är en organisation som består av små
              kommuner i samverkan. De kommer till riksdagen med jämna mellanrum
              för att diskutera frågor som de tycker är angelägna med oss riksdagsledamöter
              från alla partier.
            </seg>
            <seg n="19ba248f">
              På sin höstkonferens gjorde de ett uttalande som hade följande
              överskrift: Säg nej till statens reträtt från landsbygden.
            </seg>
            <seg n="b249dcd7">
              Jag tycker att den rubriken mycket väl beskriver den situation
              som råder och att den kan användas även när det gäller andra beslut
              och inom områden som inte är landsbygd. Dagens ärende är ett sådant.
              För, herr talman, det är det här som det handlar om. Staten ska
              dra sig tillbaka.
            </seg>
            <seg n="da9eb42d">
              Herr talman! Jag vill därför fråga de borgerliga ledamöterna
              i näringsutskottet: Träffar ni inte dessa företrädare för Småkom?
              Hör ni inte vad de säger?
            </seg>
            <seg n="a77046bd">
              Om svaret är jo på dessa frågor undrar jag: Varför fortsätter
              ni på den här vägen, där ni utsätter kommuner och regioner för
              ökade påfrestningar, oavsett vilka förutsättningar som råder?
            </seg>
            <seg n="df343b09">
              Herr talman! Jag hade inför gårdagens behandling i kammaren av
              luftfarten även tittat på många av de remissvar som kommit in
              till regeringen med anledning av infrastrukturplaneringen. Där
              kan man se att kommunikationer betraktas som en viktig del i regioners
              och kommuners förutsättningar för en positiv utveckling.
            </seg>
            <seg n="e928d61d">
              Jag vill därför fråga de borgerliga ledamöterna i näringsutskottet:
              Har ni inte pratat med era partikamrater på de här platserna?
              Har ni inte hört vad de säger och sett vilka synpunkter de skickat
              in i sina remissvar? Om svaret är jo på de här frågorna undrar
              jag: Varför minskar ni statens engagemang och tvingar på de olika
              kommunerna och regionerna ett ökat ansvar i stället för att även
              i fortsättningen anse att staten har ett ansvar i de här områdena
              och för deras kommunikationer?
            </seg>
            <seg n="d3fa8b7b">
              Herr talman! Vi hade i Sverige en gång ett sätt att beskriva
              den statliga regionalpolitiken. Vi sade då att hela Sverige ska
              leva. Under den borgerliga alliansregeringen är det inte längre
              så. Nu ska varje kommun och region klara sig själv, oavsett behov
              och förutsättningar.
            </seg>
            <seg n="4a1921a4">
              Herr talman! Den regionala utvecklingspolitiken är summan av
              en rad politikområden. I våra motioner har vi presenterat ett
              urval av de nu mest aktuella åtgärder som vi anser krävs för att
              rusta de svenska regionerna för de enorma utmaningar som väntar
              under det kommande halvseklet.
            </seg>
            <seg n="4897ae64">
              Vi vill skapa en tydlig nationell regionalpolitik, byggd på en
              vässad samordning mellan politikområdena.
            </seg>
            <seg n="cceee203">
              Vi vill fortsätta att bygga ut högskolan och satsa offensivt
              på forskning och utveckling.
            </seg>
            <seg n="843250f7">
              Vi vill genomföra kraftfulla investeringar i infrastrukturen
              för att binda ihop landet och skapa större och mer slagkraftiga
              regionala arbetsmarknader.
            </seg>
            <seg n="21dfc6f4">
              Storstadsregionernas betydelse för Sveriges tillväxt och välstånd
              kommer att bli större. Vi vill därför utarbeta en särskild strategi
              för storstädernas utveckling.
            </seg>
            <seg n="daee0b1d">
              De pengar för regional utveckling som finns avsatta inom ramen
              för EU-programmen måste användas effektivare. Insatser måste i
              större utsträckning ha karaktären av investeringar.
            </seg>
            <seg n="9022820a">
              Tillgängligheten till myndighetsutövande statliga funktioner,
              oavsett var i landet man bor, måste värnas.
            </seg>
            <seg n="3e160f44">
              Vi vill behålla den kommunalekonomiska utjämningen. Bland annat
              situationen med den åldrande befolkningen kräver en fortsatt omfördelning
              av skattekraft mellan landets regioner för att målet om en likvärdig
              välfärdsnivå ska kunna upprätthållas.
            </seg>
            <seg n="2b81a211">
              Arbetslöshetsförsäkringen bidrar på ett påtagligt sätt till att
              skapa stabila förhållanden i den regionala ekonomin, oavsett regiontyp.
              Vi vill genomföra en förbättring av arbetslöshetsförsäkringen
              som paras med tydliga krav på den arbetssökande.
            </seg>
            <seg n="849677d7">
              Bostadsmarknaden har en central betydelse för regionernas utveckling.
              Vi vill införa ett investeringsstöd för byggnation av hyresrätter
              och ta bort skattekilar som minskar rörligheten på bostadsmarknaden.
            </seg>
          </u>
          <note n="29209f4d">
            Herr talman! Avslutningsvis vill jag yrka bifall till reservation
            1, 2 och 4.
          </note>
          <note type="speaker" n="925e09a5">
            Anf. 116 KENT PERSSON (v):
          </note>
          <u who="kent_persson_558c98" xml:id="i-db7515029c5209b4-0" n="749fedb0">
            <seg n="68012890">
              Herr talman! Dagens debatt handlar om regionalpolitik. Man brukar
              dela upp den i den stora regionalpolitiken och den lilla.
            </seg>
            <seg n="ba0f17f8">
              Den stora regionalpolitiken handlar mycket om de olika transfereringssystem
              som vi har i samhället. De är ofta lika för alla oberoende var
              man bor och har betytt mycket för att hålla uppe standarden, även
              i regioner med problem.
            </seg>
            <seg n="51a74fef">
              Vi kan se att många av de sociala trygghetssystem som vi har
              i dag är utsatta för neddragningar. Det betyder att Sverige sakta
              men säkert håller på att spricka i sina sömmar.
            </seg>
            <seg n="56ae7ff8">
              Regionalpolitiken handlar också om utbildning och infrastruktur
              i allmän mening. Vi kan se att regeringens politik leder till
              att kommunerna får ta ett större ansvar när det gäller vägsatsningar.
              Även skatteutjämningen är under debatt från framför allt borgerligt
              håll i storstäderna, men än så länge har vi lyckats motstå alla
              attacker.
            </seg>
            <seg n="b0a7c4c6">
              Till den lilla regionalpolitiken kan föras olika typer av EU-stöd
              och vissa nationella stöd som går till olika verksamheter. Jag
              har i dag inte tänkt stanna upp vid dessa olika regionalpolitiska
              perspektiv och stöd utan fokusera på en fråga som är aktuell och
              som blivit alltmer prekär för varje år, oftast beroende på statsmakternas
              oförmåga. Det är frågan om lokal service och statsmaktens agerande.
            </seg>
            <seg n="65b500a4">
              I den utredning som kom i dagarna som heter Se medborgarna för
              bättre offentlig service har utredaren Lars Högdahl på ett förtjänstfullt
              sätt pekat på de problem som de mer utsatta regionerna upplever
              men också de lösningar som måste till om devisen Hela Sverige
              ska leva fortfarande ska vara aktuell. Vänsterpartiet har i motion
              under allmänna motionstiden ägnat stor uppmärksamhet åt problemen
              med den lokala servicen. Jag vill här ta upp några av de frågor
              som måste lösas och där utredaren Lars Högdahl och Vänsterpartiet
              är helt eniga.
            </seg>
            <seg n="f330de79">
              De genomgripande nedskärningar av servicen som Försäkringskassan,
              Skatteverket och Arbetsförmedlingen har genomfört de senaste åren
              har i hög grad drabbat landsbygdens tre miljoner invånare. Det
              är en utveckling som ska ses mot bakgrunden av bristande polisiär
              närvaro i många kommuner, nedläggningen av Svensk Kassaservice,
              SJ:s prioritering av storstadstrafiken, nedläggningen av många
              apotek i mindre kommuner och infrastrukturens sämre utveckling
              utanför storstäderna. Men även storstädernas ytterområden har
              drabbats på ett negativt sätt.
            </seg>
            <seg n="f72aead6">
              En anledning till att större delen av Sverige har fått en allt
              sämre i första hand statlig service är att regeringen via bolagsbildning
              har gjort företagsekonomin viktigare än huvudmålet bra service
              till alla medborgare. Ekonomin är viktigare än verksamheten.
            </seg>
            <seg n="e33be08b">
              En annan orsak är att regeringen har glömt eller struntat i att
              via ägardirektiv och regleringsbrev se till att den statliga servicen
              och infrastrukturen har en hög kvalitet i hela riket. Vanföreställningar
              om effektivitet, kvalitet och kompetens i de statliga verkens
              ledningar spelar också roll när vi ska försöka förklara varför
              det som nu sker tillåts att fortsätta.
            </seg>
            <seg n="68580909">
              Resultatet visar sig genom att till exempel ett sämre serviceutbud
              minskar en orts attraktionskraft och i förlängningen påverkar
              flyttströmmarna. Det blir svårare att behålla personal som man
              har och att nyanställa blir nästan omöjligt.
            </seg>
            <seg n="713e3278">
              I en postenkät som Glesbygdsmyndigheten gjorde 2007 säger åtta
              av tio företagare att service har viss eller stor betydelse för
              deras möjlighet att utveckla och driva företag. Många säger sig
              också uppleva att de är tvungna att ta av sin arbetstid för att
              bevara bygdens serviceutbud.
            </seg>
            <seg n="a8a4d22a">
              Vänsterpartiet menar att det nedifrånperspektiv som partiet står
              för direkt motsvarar det krav som förs fram i den statliga utredningen
              Se medborgarna för bättre offentlig service som handlar om att
              sätta medborgarna i centrum. I sin programförklaring pekar utredaren
              precis på det som det handlar om:
            </seg>
            <seg n="2aa5c468">
              Titeln på betänkandet har jag valt därför att jag anser att medborgarna
              måste bli synliga för myndigheterna. Vi medborgare och våra organisationer
              ute i landet ska i demokratisk ordning vara med och redogöra för
              vilken service vi behöver och hur vi vill att myndigheterna ska
              leverera den. Myndigheterna, både kommunala och statliga, ska
              anpassa servicen efter våra behov, inte sina egna. Reglerna ska
              underlätta, inte göra det svårare, skriver han.
            </seg>
            <seg n="92fcf2a7">
              Det kan väl ändå inte vara tydligare än så vad det egentligen
              handlar om. Utredningen pekar också på ett antal andra villkor
              som måste uppfyllas för att den negativa utvecklingen ska vändas.
              Dessa står väl i samklang med Vänsterpartiets regionala politik.
            </seg>
            <seg n="785cecd7">
              I utredningen förs fram krav på att myndigheter ska ha en skyldighet
              att samverka. Ingen tar i dag ansvar för helheten. Saker trillar
              mellan stolarna. Enskilda medborgare men även kommuner råkar illa
              ut. Detta faktum måste förändras genom tydliga direktiv från regeringen.
            </seg>
            <seg n="d8e6a545">
              Samverkan, herr talman, ska vara det normala, inte undantag som
              det är i dag. Det kan verka förvånande att ett land som Sverige
              med månghundraårig förvaltningstradition ännu inte har lyckats
              skapa en statlig service som i högre utsträckning fått ett medborgarperspektiv.
              Eller kan det vara grundorsaken till att vi inte har kommit längre?
            </seg>
            <seg n="b47afe07">
              Fortfarande är det stuprörsprincipen som är normen. De initiativ
              som har funnits har antingen varit halvhjärtade eller drivits
              fram av eldsjälar. Eldsjälar är viktiga, men det skapar en sårbarhet
              som inte bör råda på detta område. Hela samverkansmodellen har
              förblivit ad hoc-lösningar.
            </seg>
            <seg n="c6e770dc">
              Offentliga och privata resurser ska kunna agera tillsammans,
              och de ideella organisationernas resurser ska tillvaratas. Den
              rena landsbygdens serviceproblem måste få en särskild uppmärksamhet,
              vilket de i realiteten inte har.
            </seg>
            <seg n="02f49fcb">
              I dag fungerar samordning och samverkan mellan statliga och kommunala
              serviceleverantörer mycket ojämnt eller inte alls. Kommuner har
              kunskapen om vårt dagliga liv och vår verksamhet på ett sätt som
              staten inte har. Man har därför en överlägsen möjlighet att analysera
              vilka behov den enskilde medborgaren har.
            </seg>
            <seg n="852ec25b">
              Länsstyrelsen kan sedan vara den länk till staten som så väl
              behövs. En sådan framtida ordning skulle betyda att planerings-
              och styrprocessen skulle utgå från kommunernas analyser och förbättra
              regeringens beslutsunderlag på ett påtagligt sätt.
            </seg>
            <seg n="4f4d7dd2">
              Medborgarkontor är i många kommuner ett inarbetat begrepp. Nu
              skapas statliga servicekontor men endast med tre av de statliga
              aktörerna som medlemmar, Arbetsförmedlingen, Skatteverket och
              Försäkringskassan. I en ny anda av samverkan mellan stat och kommun
              ska naturligtvis dessa verksamheter samverka. Men de ska också
              samordnas, och eventuella problem med huvudmannaskap måste undanröjas.
            </seg>
            <seg n="64fbdfbf">
              På denna punkt vill vi ha ett utvidgat servicekontor på samma
              sätt som utredningen föreslår. Det är förslag där också ideella
              och privata servicegivare kan delta i samverkan.
            </seg>
            <seg n="7cad194b">
              Enligt Vänsterpartiet har medborgarna och företagen rätt att
              förvänta sig att på ett likvärdigt sätt erhålla offentligt organiserad
              service. Det ska inte ha någon betydelse om man är ung eller gammal
              eller har svårt eller lätt att ta till sig information. Det ska
              inte heller ha någon som helst betydelse om man bor i tätort eller
              på landsbygden. En sådan politik betyder att människor i små tätorter
              och på landsbygden kan förvänta sig fysiska kontor som kombineras
              med IT-service av hög kvalitet.
            </seg>
            <seg n="f2826815">
              Men även här fordras att regeringen tar ett fastare tag om verksamheten
              och tydliggör myndigheternas roll i denna utveckling. Viss kompensation
              kan nås genom att Internet kan användas och jämna ut bristen på
              service. I de mest glesa och perifera områdena är vinsterna som
              störst. Det betyder att fungerande bredband är ännu viktigare
              i dessa områden. För att effektivisera regeringsutövandet bör
              en permanent statssekreterargrupp tillsättas, där de departement
              som berörs mest i dessa frågor samverkar.
            </seg>
            <seg n="80239bb9">
              Erfarenheten från de senaste 20 årens samhällsutveckling på särskilt
              landsbygden visar att aktiva kommuner med ett brett program för
              samverkan med kommunmedborgarna uppnår en rad fördelar i sin dagliga
              verksamhet och framtidsplanering. Vi kan ta kommuner som Åre,
              Malung-Sälen, Årjäng, Orsa och Kalix som exempel. Det finns fler.
              Dessa kommuner har och har haft ett aktivt medborgarengagemang.
              Det har lett till att den lokala servicen har kunnat räddas kvar
              eller utvecklas, att nya småföretag har kunnat etableras och att
              den kommunala ekonomin har kunnat hantera de ständiga utmaningar
              som den lokala demokratin ständigt utsätts för.
            </seg>
            <seg n="4516eef0">
              Vi i Vänsterpartiet ser det som ytterst väsentligt att vi kan
              utveckla fler vägar för kommunmedborgare att delta i den lokala
              utvecklingen på alla väsentliga områden. Vi har områden där sådana
              processer har vuxit fram under senare decennier och där fler invånare
              har blivit mer samhällsintresserade och stärkt den lokala demokratin.
              Fler människor har satsat på mer kvalificerad utbildning, och
              en del av dem har också blivit entreprenörer inom olika branscher
              samt bidragit till att kommunerna förändrats och blivit mer framtidsorienterade
              inom en rad områden.
            </seg>
            <seg n="0c290dcc">
              Herr talman! Att jag koncentrerar mig på den lokala servicen
              beror på att det kanske är den del i regionalpolitiken och samhällsbygget
              som har tagit mest stryk under de senaste åren. Utvecklingen har
              varit accelererande. Den statliga utredningen Se medborgarna är
              för ovanlighetens skull en handfast instruktionsbok i hur man
              ökar inflytande och service för den enskilda medborgaren och detta
              oavsett ålder, kön eller bostadsort. Vi som bor i de glesare bygderna
              både vill och kan. Men törs regeringen?
            </seg>
            <seg n="25d6a738">
              Herr talman! Det är bara att sätta spaden i marken eller snarare
              slå ordförandeklubban i bordet och sätta i gång detta förändringsarbete.
            </seg>
            <seg n="7c4604f8">
              Jag har med det här anförandet berört de motioner som Vänsterpartiet
              har lagt fram under den allmänna motionstiden. Jag yrkar bifall
              till reservationerna 1, 3 och 4.
            </seg>
          </u>
          <note type="speaker" n="0c66b545">
            Anf. 117 TINA EHN (mp):
          </note>
          <u who="tina_ehn_9c2cbf" xml:id="i-eafd30d4310542a2-1" n="c20c5995" next="i-5019006dc599cc30-1">
            <seg n="73d7cf33">
              Herr talman! Jag kan börja med att glädja åhörarna med att jag
              inte tror att jag kommer att utnyttja mina tio minuter i dag.
            </seg>
            <seg n="43055792">
              När det gäller regionalpolitik och regional tillväxt har Miljöpartiet
              inga andra siffror i anslaget till utgiftsområde 19 än dem regeringen
              har föreslagit. Det innebär dock inte att vi inte har andra idéer
              och förslag på politikområden som berör regionernas tillväxtmöjligheter.
            </seg>
            <seg n="e815c5c6">
              Miljöpartiet har också en mycket god politik för både landsbygd
              och region. Vi vill nämligen ha ett hållbart samhälle, och det
              är också det hållbara samhället som skapar bärkraft och långsiktighet.
            </seg>
            <seg n="f903eaf1">
              Vi har en politik för företagande som fått uppmärksamhet eftersom
              den är bra, och det är framför allt de små och medelstora företagen
              som växer underifrån som skapar de nya möjligheter som i mångt
              och mycket bär upp många regioner.
            </seg>
            <seg n="f8dbdd81">
              Vi ser hur viktigt detta är där jag själv kommer ifrån. Trakterna
              runt Uddevalla fick storstryk, kan man säga, när varvet lades
              ned, regementet försvann och flera andra saker hände samtidigt.
              I dag finns ett annat aktivt näringsliv med en annan struktur.
              Det här är ett bra exempel på att det är möjligt och att Sverige
              behöver mer av det.
            </seg>
            <seg n="c3aa9a98">
              Jag besökte Färgelanda i förra veckan. Det är en kommun som drabbades
              hårt när det stora företaget som var underleverantör till bilindustrin
              försvann. Kvar stod kommunen med en jättelokal som var tom. I
              dag är man i full färd med att skapa ett matkluster med flera
              olika livsmedelsföretag i ett hus. Det är förvisso inte gratis
              för Färgelanda kommun och även ifrågasatt av en del, men det är
              ganska intressant, och mat äter vi ju alla dygnet runt.
            </seg>
            <seg n="308d44f9">
              Även om det finns en mycket negativ utveckling på många håll
              händer det också en del saker med ett sjudande näringsliv och
              en hoppfull utveckling på andra håll. Det tas dock fortfarande
              en del beslut som leder till en fortsatt sämre service på landsbygden.
            </seg>
            <seg n="4894093c">
              Ett av dem är något som jag tog upp förra året i denna debatt
              och som jag fortsätter att upprepa som ett mantra, och det är
              de externa köpcentra som fortfarande är aktuella och som anses
              vara bra för oss människor i våra stressade liv. Så länge vi vill
              planera för mer biltrafik och mindre lokalt liv är det bra, men
              det är egentligen inte det vi vill ha, sägs det.
            </seg>
            <seg n="2a547c01">
              Miljöpartiet visar med sin politik att vi menar vad vi säger.
              Vi satsar hårt på att utveckla kollektivt resande, och vi vill
              även ha regioner och kommuner som utvecklas på ett klimatsmart
              sätt till gagn för alla.
            </seg>
            <seg n="db9c777f">
              Ett varierat utbud av service och handel är en grundläggande
              förutsättning när det gäller en orts förmåga att locka till sig
              investeringar och arbetskraft. Men utvecklingen av den kommersiella
              servicen och handeln i Sverige och i flertalet OECD-länder går
              dess värre mot en mer bilorienterad dagligvaruhandel, eftersom
              fler och fler externa handelscentra etableras utanför tätorternas
              stadskärnor. Denna trend medför att mindre butiker i förorter,
              i stadskärnor och på landsbygden tvingas lägga ned sin verksamhet.
            </seg>
            <seg n="7c97fb6f">
              Det här är en oroande utveckling med flera negativa konsekvenser
              ur hållbarhetssynpunkt. Jag tror att jag hänvisade till en studie
              från Chalmers i debatten i fjol, och jag gör det igen. Den är
              från 2003, så den har några år på nacken, men den är ganska aktuell
              fortfarande. Den visar att externhandelsetableringen på kort sikt
              har lett till en ökad bilanvändning vid matinköp på bekostnad
              av cykling och gående.
            </seg>
            <seg n="4f12f19c">
              Denna slutsats styrks entydigt av den forskning som bedrivs på
              området. Studien från Chalmers visar att koldioxidutsläppen för
              de 29 procent av befolkningen som bytt från närbutik till extern
              stormarknad ökat med 2001 100 procent.
            </seg>
            <seg n="1f1bd553">
              Enligt den kända SOU-utredningen Bilen, biffen och bostaden fanns
              det 2005 ca 320 köpcentra som tillsammans stod för en tredjedel
              av all detaljhandelsförsäljning. Utredningen visade också att
              59 av landets kommuner hade planer på etablering av ny externhandel
              och/eller utökning av befintliga anläggningar. Vi ser hur detta
              pågår på många ställen.
            </seg>
            <seg n="1913ff5a">
              Den offentliga servicen måste finnas i hela landet och kännas
              trygg. Den kan variera i form, men det måste finnas ett slags
              grundnivå om vi ska förvänta oss att människor ska våga och orka
              leva kvar.
            </seg>
            <seg n="bc3da1ce">
              Liksom Kent Persson har jag träffat Lars Högdahl. I går hade
              riksdagens nätverk för landsbygden en träff med utredaren Lars
              Högdahl som har gjort den här utredningen om en utveckling av
              lokal service i samverkan. Den verkar i stort vara positivt mottagen
              av dem som jag har pratat med i alla fall. Den redovisning han
              gjorde var otroligt intressant. Jag har inte själv läst igenom
              utredningen, men jag har förstått att den sammantaget svarar på
              många av de frågor vi ställer.
            </seg>
            <seg n="990ed92e">
              Om man blandar den här utredningen med den landsbygdsutredning,
              Se landsbygden , som vi hade på bordet för ungefär två år sedan
              kan vi notera att det finns ett koncentrat av konkreta förslag
              och åtgärder som behövs för att hela landet ska växa, men det
              behövs förståelse för att man måste få växa på olika sätt. I dag
              har vi städer som blir allt större med fler och fler människor
              som flyttar in. Samtidigt har vi platser som töms på folk. Det
              finns trender där återflyttningen är kraftig och det finns trender
              där en del platser får en allt större invasion av folk endast
              vissa årstider. Alla har sina specifika möjligheter och sina specifika
              problem. Ett nyckelord är samarbete, men kanske med ny teknik
              och på nya sätt. Mycket av det finns faktiskt i den här utredningen.
            </seg>
            <seg n="c8d00e4f">
              Regeringen ändrade förra året myndighetsstrukturen. Man lade
              ned Glesbygdsverket, ITPS och Nutek. I stället inrättade man två
              nya myndigheter, den ena för tillväxtpolitiska utvärderingar och
              analyser och den andra var Tillväxtverket. Det är väl för tidigt
              att säga vad det har blivit för resultat av det men det är intressant
              att följa.
            </seg>
            <seg n="69803604">
              Jag tänkte också lite grann kommentera de reservationer som vi
              har i dag. En reservation handlar om den regionala tillväxtpolitikens
              inriktning och mål. Det är riktigt, precis som tidigare talare
              har sagt, att just regional utvecklingspolitik är summan av en
              rad politikområden. Man kan inte se det som endast en politik
              för lands- och glesbygd. Vi vet ju att vi är beroende av varandra.
              Vi känner alla till de små stegens tyranni, om en, två, tre eller
              flera verksamheter slås ut rinner bägaren över, då flyttar folk,
              kan man säga.
            </seg>
          </u>
          <note n="aff38d97">
            Jag skulle också vilja yrka bifall till den gemensamma reservationen,
            nr 1, i sammanhanget.
          </note>
          <u who="tina_ehn_9c2cbf" xml:id="i-5019006dc599cc30-1" n="c20c5995" prev="i-eafd30d4310542a2-1">
            <seg n="7542ffe7">
              Den reservation som handlar om den kommersiella offentliga servicen
              på landsbygden omfattar en del av det som tas upp i den utredning
              som jag nämnde. Det är nyckelord om samarbete mellan aktörer som
              är gällande. Att hitta den balansen, att både samarbeta och vara
              självständig, är en utmaning förstås. Det är just mångfalden som
              behövs och inte likriktning. Att konsekvent sälja ut det som är
              statligt är definitivt inte en lösning som kommer att passa alla
              ändamål. Jag vill också yrka bifall till reservation 4.
            </seg>
            <seg n="cc457d52">
              Sedan finns det en reservation från Vänsterpartiet om återföring
              av medel från vatten, vindkraft och andra naturresurser. Den är
              viktig att kommentera. Det förs ju en mångårig diskussion om att
              återföra pengar från vattenkraften till de här kommunerna. Jag
              och Miljöpartiet anser att någonting behövs för att överblicka
              det här. Om det ska vara en direkt återbäring eller en ersättning
              för den förstörelse som har skett genom vattenkraftsutbyggnaden
              i något slags bygdepeng, om det ska gå via den kommunala skatteutjämningen
              eller via fastighetsskatten är däremot inget som jag tycker att
              det finns ett klart svar på. Det behövs i så fall en ny ordentlig
              utredning. Dagens reservation får inte vårt bifall i dag, men
              den får ett slags medhåll i ambitionerna, skulle jag nog vilja
              säga.
            </seg>
          </u>
          <note type="speaker" n="e68c1a40">
            Anf. 118 MARIA PLASS (m):
          </note>
          <u who="maria_plass_1ade52" xml:id="i-f13b72bdd1931d04-0" n="f282a5f4">
            <seg n="26ed7eeb">
              Herr talman! Målet för den regionala tillväxtpolitik som regeringen
              föreslår är utvecklingskraft i alla delar av landet med stark
              lokal och regional konkurrenskraft. Politiken för regional tillväxt
              ger de olika regionerna både inflytande och ansvar och innebär
              möjlighet att växa utifrån deras egna förutsättningar. Här för
              alliansregeringen en aktiv politik som ger alla delar av landet
              möjligheter att utvecklas av egen kraft och bidra till hela Sveriges
              tillväxt.
            </seg>
            <seg n="5d886458">
              Genom att stärka den lokala och regionala konkurrenskraften och
              skapa bra förutsättningar för företagande, innovationer, investeringar
              och infrastruktur kan tillväxtpotentialen i hela landet stärkas.
              Regeringen svarar för helhetsstrategin för den regionala tillväxten
              och ger regionerna de resurser och det inflytande som med lokal
              styrning ger de bästa möjligheterna att växa av egen kraft och
              utifrån egna förutsättningar, det vill säga ett nedifrån-och-uppåt-perspektiv.
            </seg>
            <seg n="e3605372">
              Den regionala tillväxtpolitiken ska bland annat inriktas på ytterligare
              stärkt lokalt och regionalt inflytande och ansvar över statliga
              medel, tillvaratagande av unika förutsättningar för individens
              utvecklingskraft och företags konkurrenskraft, som finns i olika
              typer av regioner såsom gles- och landsbygd, små och medelstora
              städer samt storstadsområdena, samt ett tvärsektoriellt arbetssätt
              och en mer samordnad statlig förvaltning i samverkan med lokala
              och regionala aktörer. Insatser inom flertalet utgifts- och politikområden
              ska samordnas. Strategiska statliga insatser och åtgärder för
              hållbar tillväxt ska vidtas i samspel med aktörer på lokal, regional,
              europeisk och global nivå. Det ska finnas en god tillgång till
              kommersiell offentlig service för medborgare och näringsliv i
              alla delar av landet och ett ökat arbetskraftsutbud genom regionförstoring
              och ökad rörlighet inom och mellan regionerna.
            </seg>
            <seg n="97205224">
              I detta sammanhang vill jag också understryka att regional tillväxtpolitik
              är mer än bara detta utgiftsområde och att regionalt hänsynstagande
              bör tas även i andra utgiftsområden samt att en samordning mellan
              statlig, regional och kommunal nivå måste finnas för att uppnå
              ett bra resultat av beslutade åtgärder.
            </seg>
            <seg n="fd0bbeed">
              Småföretagen spelar en viktig roll för utvecklingen av landsbygden.
              Generella åtgärder inom näringspolitiken påverkar även dessa företag
              gynnsamt. Flera insatser inom området näringsliv, såsom att förbättra
              villkoren för företag och företagande kommer alla till del, oavsett
              om man befinner sig i en storstad, i en tätort, på landsbygden
              eller i glesbygd. Exempel på en typ av riktade åtgärder som främjar
              regional tillväxt är insatser för kvinnligt företagande, invandrares
              företagande och socialt företagande.
            </seg>
            <seg n="37dd571c">
              Just nu befinner vi oss i en tid då mycket talar för landsbygdens
              affärsmöjligheter. Det kan handla om förädling av skogsråvara,
              mat och måltid, upplevelseindustri, hästverksamhet eller hälsa
              och omsorg. Detta är branscher där andelen kvinnor är högre än
              i många andra branscher och där lönsamma företag kan bildas. Här
              kan våra myndigheter visa på möjligheter men också hjälpa till
              att sänka trösklar. Låt oss dock komma ihåg att det inte är myndigheter
              som skapar företag utan människor med vilja och stark drivkraft.
            </seg>
            <seg n="e69d0b96">
              För programperioden 20072013 har Sverige tilldelats medel från
              EU:s strukturfonder, Europeiska regionala utvecklingsfonden och
              Europeiska socialfonden. Medel från Regionala utvecklingsfonden
              fördelas till ett antal program inom de två målen Regional konkurrenskraft
              och sysselsättning samt Europeiskt territoriellt samarbete. Strukturprogrammen
              för dessa två mål täcker geografiskt hela Sverige.
            </seg>
            <seg n="7305f69b">
              Det är en självklarhet att dessa medel från fonderna ska användas
              på ett effektivt sätt och till största nytta. Under programperioden
              utvärderas strukturfondsprogrammen kontinuerligt, bland annat
              med syftet att skapa förutsättningar för ständigt och fortlöpande
              lärande.
            </seg>
            <seg n="da92d37f">
              En första utvärdering visar att genomförandet sker i hög takt.
              Hittills har mest medel beviljats till innovativa miljöer och
              entreprenörskap, medan insatsområdena Utvecklat informationssamhälle
              och Regionförstoring haft ett svagare intresse.
            </seg>
            <seg n="0bfb56db">
              Vissa förbättringsområden finns. Det har efterlysts en högre
              grad av näringssamverkan för att strukturprojekten ska generera
              långsiktigt beständig ekonomisk tillväxt och regional utveckling.
              Det är viktigt att knyta forsknings- och utvecklingsinsatser närmare
              näringslivet och till den marknad som de är riktade mot.
            </seg>
            <seg n="ba5c0d30">
              Att det finns en grundläggande service för såväl personer som
              företag är en förutsättning för tillväxt i alla delar av landet.
              Därför är det viktigt att säkerställa tillgången till service
              så att man skapar en miljö där det är attraktivt att bo men även
              att starta, utveckla och driva livskraftiga företag.
            </seg>
            <seg n="db4ad229">
              Befolkningsförändringar, omvandlingen inom dagligvaru- och drivmedelsbranscherna
              samt att vi i dag handlar och konsumerar på ett annat sätt än
              tidigare påverkar vår tillgång till service.
            </seg>
            <seg n="c4904815">
              Ett regelverk finns om stöd till kommersiell service, vilket
              innebär att stöd kan lämnas till kommuner och näringsidkare i
              områden där servicen är gles. Regeringen har också avsatt 30 miljoner
              extra för att stärka tillgången på drivmedel i gles- och landsbygden.
              Man har också gett ett uppdrag till Tillväxtverket att ta fram
              lokala lösningar och initiativ för service, till exempel för drivmedel,
              inom dessa områden. Det här kommer att kräva fortsatta insatser
              nu och i framtiden, bland annat genom att stärka förutsättningarna
              för butiker och drivmedelsstationer med strategisk betydelse för
              varuförsörjningen. Detta behövs för att underlätta för dem som
              verkar och bor på landsbygden.
            </seg>
            <seg n="52aba119">
              Om vi ska få en ökad tillgänglighet till offentlig service i
              hela landet måste samordnade lösningar utvecklas. Vi måste öka
              samordningen både mellan offentliga servicegivare och mellan offentlig
              och kommersiell service. Här kan refereras som har gjorts tidigare
              till Högdahls utredning om att stödja de statliga myndigheterna
              i deras arbete med att inrätta lokala servicekontor och stödja
              samverkansinitiativ.
            </seg>
            <seg n="0a5a89f8">
              Ett enkelt exempel på samordning är lanthandeln, som är en viktig
              servicepunkt på landsbygden, i skärgården och i glesbygden. Många
              gånger har lanthandeln fler uppgifter än att bara sälja mat och
              ibland drivmedel. Det kan handla om att vara ombud för Posten
              och kanske Systembolaget eller att ha hand om kommunala servicetjänster.
              Många gånger är det fråga om lokala lösningar där det offentliga
              näringslivet och föreningar samverkar.
            </seg>
            <seg n="87b2c5f0">
              Herr talman! Det kan vara viktigt att poängtera att decentralisering
              och ökad samverkan i tillväxtarbetet stärker regionens möjlighet
              till lokalt förankrat och samtidigt effektivt utvecklingsarbete
              samt att ingen region missgynnas av att en annan region utvecklas.
              Tvärtom kan en region få kraft av andra regioners goda utveckling.
            </seg>
          </u>
          <note n="acac1021">
            Därmed vill jag yrka bifall till utskottets förslag till beslut
            och avslag på motionen.
          </note>
          <note n="94d18556">
            I detta anförande instämde Marie Weibull Kornias (m).
          </note>
          <note type="speaker" n="86b78d5a">
            Anf. 119 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-1" n="c57e1c52">
            <seg n="b650be0a">
              Herr talman! Är det så att det finns en verklighet i riksdagen
              och en annan utanför väggarna? Vi brukar ofta säga att vi företräder
              dem som finns utanför dessa väggar. Men när man lyssnar på Maria
              Plass kan man inte tro att det stämmer.
            </seg>
            <seg n="bea8a00b">
              Jag ställde en fråga i mitt anförande, och jag hade inte räknat
              med att man från den borgerliga sidan skulle svara på frågan.
              Men jag ska ge en möjlighet till. Som jag nämnde i mitt anförande
              har jag träffat representanter från Småkom. Jag förutsätter att
              Maria Plass vet vad det är för organisation. Jag vill ställa två
              frågor till Maria Plass.
            </seg>
            <seg n="a0b941e3">
              Har Maria Plass träffat företrädarna från Småkom och hört vad
              de har för åsikter och vilka behov de framför? Om hon har det,
              hur kommer det sig att ni fortsätter på den vägen där ni inte
              tillgodoser de behov som de ger uttryck för?
            </seg>
          </u>
          <note type="speaker" n="74d512d4">
            Anf. 120 MARIA PLASS (m) replik:
          </note>
          <u who="maria_plass_1ade52" xml:id="i-f13b72bdd1931d04-1" n="f282a5f4">
            <seg n="16fe4176">
              Herr talman! Jag ska svara på frågorna. Jag träffade representanter
              för Småkom i går. Jag fick möjlighet att prata med dem om de regionala
              frågorna och diskutera Högdahlsutredningen.
            </seg>
            <seg n="f3ec6e32">
              Vi hade ett bra samtal. Jag tycker att de var positiva till den
              politik vi för. Nu kom de från små kommuner. Jag har själv erfarenhet
              av att bo i en större kommun med 50 000 invånare men där delar
              av denna kommun vill bilda en egen liten kommun. Vi diskuterade
              de problem som kan uppkomma i en liten kommun med kanske 2 000
              invånare.
            </seg>
            <seg n="55d4a714">
              Jag uppfattar inte att deras åsikter gick så stick i stäv med
              våra som Krister Örnfjäder vill säga med sina frågor. Jag tyckte
              att vi var överens. Om de hade tyckt att vi för en dålig politik
              tror jag faktiskt att de hade sagt det, och de sade inte det.
            </seg>
            <seg n="ae11b438">
              Jag vill också ta upp frågan om verkligheten. Det är nog så att
              vi har två verkligheter. Det finns en verklighet här inne, och
              det finns en annan verklighet där ute. Men både Krister Örnfjäder
              och jag är ute i verkligheten ofta och vi tar med oss de frågor
              som finns. Jag har också försökt att belysa dem i mitt anförande.
            </seg>
          </u>
          <note type="speaker" n="5e21ec04">
            Anf. 121 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-2" n="c57e1c52">
            <seg n="df13d533">
              Herr talman! Jag tycker att det låter sensationellt att Maria
              Plass säger att hon har träffat Småkom och att de var överens
              med henne och förmodligen andra borgerliga ledamöter om den verklighetsbild
              och de satsningar som hon hävdar görs i olika delar av Sverige.
            </seg>
            <seg n="9959d9cc">
              Jag hänvisade till uttalandet som man antog vid Småkoms höstkonferens
              den 19 november. Man säger nej till statens reträtt från landsbygden.
              Jag förutsätter att Maria Plass också fick materialet. Det står
              i uttalandet att de senaste årens nedmontering av den statliga
              servicen till hushåll och småföretag på landsbygden hotar befolkningens
              grundläggande välfärd.
            </seg>
            <seg n="cf4b8cba">
              Uppfattar Maria Plass det budskapet som att man är överens om
              de insatser och den politik som förs? Ger det här uttalandet uttryck
              för att man har den åsikten? Jag tycker att det låter helt sensationellt.
            </seg>
            <seg n="2eddea6b">
              Jag har möjlighet vi har fortlöpande kontakter att ställa frågan
              om de är överens, men då finns det ingen anledning att ge oss
              i oppositionen ett sådant material. Det kan inte vara så att de
              ger två olika bilder. Det vore helt fantastiskt. Det var företrädare
              från de olika politiska partierna som var närvarande, och det
              var inte färgat på det sättet. Det var företrädare för organisationen
              som lämnade över materialet. Där står det så.
            </seg>
            <seg n="04cd8c01">
              Jag tror inte att det är så som Maria Plass ger uttryck för.
              Jag tror att man framförde det som står i materialet och att man
              inte alls var speciellt överens.
            </seg>
          </u>
          <note type="speaker" n="6686bd33">
            Anf. 122 MARIA PLASS (m) replik:
          </note>
          <u who="maria_plass_1ade52" xml:id="i-f13b72bdd1931d04-2" n="f282a5f4">
            <seg n="d60e6935">
              Herr talman! Vi upplever tydligen olika verkligheter. Jag upplevde
              den verklighet jag såg i går, och jag hörde vad Småkom sade. En
              del av dem kommer från Västra Götaland, socialiststyrt, och de
              är kanske färgade av det. Vi pratade bland annat om kommunikationer,
              och de sade att de inte var så där jättebra.
            </seg>
            <seg n="335bb101">
              Jag har träffat fiskare på mina resor. Jag utgår från att Krister
              Örnfjäder inte har gjort det, men han har kanske varit ute i skärgården
              och träffat andra. Fiskarna bor och arbetar där. I den politik
              som Socialdemokraterna vill föra skulle det vara nästan omöjligt.
              Det kan vara fråga om att höja förmögenhetsskatten och återinföra
              fastighetsskatten, över huvud taget göra det svårt för människor
              som bor vid kusten. De blir plötsligt förmögna och kan inte bo
              kvar. Är det en regional utveckling? Jag tycker inte det.
            </seg>
          </u>
          <note type="speaker" n="359479e8">
            Anf. 123 KENT PERSSON (v) replik:
          </note>
          <u who="kent_persson_558c98" xml:id="i-db7515029c5209b4-1" n="749fedb0">
            <seg n="9c3e327c">
              Herr talman! Det var intressant att höra Maria Plass prata om
              de satsningar som regeringen gör som ska vara till stöd för den
              regionala utvecklingen, bland annat för småföretag. Det måste
              finnas en grundläggande struktur för att få satsningarna och möjligheterna.
              Det måste finnas bra och fungerande telekommunikationer samt vägar,
              och det bör finnas en statlig service.
            </seg>
            <seg n="3d9f0f30">
              Jag återgår till den utredning som jag nämnde i mitt anförande
              som kom från glesbygdsmyndigheterna 2007. Det framkom att för
              åtta av tio företag var det mycket eller mycket viktigt att det
              fanns en statlig service för att de skulle kunna utveckla sitt
              företagande. I dag är det precis tvärtom med utvecklingen. På
              område efter område har staten övergett glesbygdskommunerna genom
              att dra ned på eller minska verksamheterna i många av dem.
            </seg>
            <seg n="4bb04365">
              Vi ser också att man från staten och detta har regeringen medverkat
              till har lagt över än mer ansvar på kommunerna när det gäller
              medfinansiering av vägar. Det är inte rimligt att många gånger
              redan utsatta kommuner ska ta ett ännu större ansvar för det som
              ingår i den stora regionalpolitiken och som är det statliga ansvaret.
              Det är att upprätta en god service, bra vägnät och bra telekommunikationer,
              och där är det en reträtt som har gått mycket fortare de senaste
              tre åren än vad vi har sett tidigare. Det är regeringens ansvar.
              Att påstå att ni ger förutsättningar för företag att växa genom
              att ge olika bidrag till företagen hjälper inte när ni med andra
              handen drar bort grundförutsättningarna.
            </seg>
          </u>
          <note type="speaker" n="9fc5ab8a">
            Anf. 124 MARIA PLASS (m) replik:
          </note>
          <u who="maria_plass_1ade52" xml:id="i-4b4d01bb10a2f03b-0" n="f282a5f4" next="i-60cac93758bcb459-0">
            <seg n="6bc209cd">
              Herr talman! Om jag uppfattade Kent Persson rätt skulle åtta
              av tio företag säga sig behöva statligt stöd för att kunna utvecklas.
            </seg>
          </u>
          <note n="41161d58">
            (KENT PERSSON (v): Statlig service.)
          </note>
          <u who="maria_plass_1ade52" xml:id="i-60cac93758bcb459-0" n="f282a5f4" prev="i-4b4d01bb10a2f03b-0">
            <seg n="ecd1d02b">
              Förlåt mig statlig service.
            </seg>
            <seg n="12ac3cf1">
              När jag lyssnade på Kent Persson tyckte jag att det var väldigt
              mycket statligt och mycket ett ovanifrånperspektiv. Det jag såg
              framför mig var den politik man förde i den gamla, socialdemokratiskt
              styrda regeringen där det var mycket bidrag. Man gjorde företag
              och människor bidragsberoende. Den politiken för inte vi. Vi tror
              på att människor kan utvecklas av egen kraft, och det var precis
              vad jag sade: Regioner kan utvecklas av egen kraft, människor
              kan utvecklas av egen kraft och företag kan utvecklas av egen
              kraft.
            </seg>
            <seg n="d5240c34">
              När det gäller infrastrukturen undrar jag: Vad är alternativet?
              Alternativet är att det inte byggs något. Är det bättre än att
              man ger kommunerna eller regionerna möjlighet att medfinansiera
              den typen av projekt?
            </seg>
          </u>
          <note type="speaker" n="013284c4">
            Anf. 125 KENT PERSSON (v) replik:
          </note>
          <u who="kent_persson_558c98" xml:id="i-db7515029c5209b4-2" n="749fedb0">
            <seg n="a8acaedb">
              Herr talman! Maria Plass kan inte ha lyssnat på vad jag sade.
              Det finns ett uppifrånperspektiv i dag där myndigheterna agerar
              utifrån den egna verksamhetens ekonomi i stället för att se medborgarna
              och kommunerna, som man säger i utredningen Se medborgarna för
              bättre offentlig service . Det var det som var poängen med hela
              mitt anförande, och det är det som brister i dag.
            </seg>
            <seg n="fb561ee0">
              Självklart är den grundläggande service som arbetsförmedling,
              försäkringskassa och Skatteverket ska stå för viktigt för företagarna
              och för den enskilda medborgaren. Det borde finnas åtminstone
              ett sådant kontor i varje kommun. I dag finns det i 190 av 290
              kommuner. Det borde finnas åtminstone ett i varje kommun. Jag
              säger inte att det ska finnas på varenda ort, överallt, men det
              ska åtminstone finnas en grundläggande statlig service som är
              lika för alla oavsett var man bor.
            </seg>
            <seg n="558e0878">
              Det ska inte vara så att en företagare på grund av att Posten
              har ändrat sina öppettider eller när de tömmer brevlådan behöver
              åka till grannkommunen på arbetstid för att posta sitt företagspaket
              för att det ska nå till nästa kommun. Det är orimligt. Jag träffar
              på detta inte dagligen men ganska ofta när jag är i min hemkommun
              eller de kommuner som ligger i närheten. Det är fullständigt oacceptabelt,
              och när jag hör Maria Plass prata om Småkom är jag oerhört förvånad
              att ni inte uppfattar deras budskap. Det är väldigt klart och
              tydligt: Sätt stopp för denna utveckling! Ge oss förutsättningar!
              Lita på oss, men se till att det finns en grundläggande service
              som är lika för alla! Sedan sköter vi resten.
            </seg>
          </u>
          <note type="speaker" n="53f91155">
            Anf. 126 MARIA PLASS (m) replik:
          </note>
          <u who="maria_plass_1ade52" xml:id="i-f13b72bdd1931d04-3" n="f282a5f4">
            <seg n="872a232a">
              Herr talman! Jag kan som sagt helt hålla med om att det inte
              är meningen att man ska åka till en annan kommun för att posta
              ett paket eller ett brev. Det finns i och för sig möjlighet att
              som företag få andra tjänster, men jag tror att vi är helt överens
              om detta. Det är inte så att regeringen har gått in och sagt det
              heller, utan regeringen har sagt att det ska finnas en grundläggande
              service. Man ger också både stöd till den grundläggande servicen
              och tillsätter ett antal utredningar och projekt just för att
              se till att det blir en bra service. Vi är helt överens om detta.
              Jag tror inte att det är någon skiljelinje i det egentligen.
            </seg>
            <seg n="55de5c26">
              När det gäller de servicekontor av vilka det skulle finnas ett
              i varje kommun kan jag inte låta bli att tänka på tidigare projekt,
              som i och för sig har varit i ett antal kommuner. Man hade typ
              Socsamprojekt där Västra Götalandsregionen eller landstinget tillsammans
              med kommunen och Försäkringskassan hade gemensamma projekt med
              hängavtal till Arbetsförmedlingen. Det var egentligen lite grann
              samma sak, vilket den gamla regeringen tyvärr tog bort. Det är
              mycket tråkigt, för det var faktiskt ganska fungerande och bra
              projekt.
            </seg>
            <seg n="44500f22">
              Servicekontoren kanske blir det nya Socsam, fast på ett lite
              annorlunda sätt. Min tanke när jag har läst och hört om detta
              är: Hur kommer medborgarkontoren att fungera tillsammans med servicekontoren?
              Det viktiga är ju att man inte bygger upp två parallella strukturer
              utan att man får dem att samverka och att man samordnar den service
              som riktar sig till företagen och till medborgarna. Jag håller
              helt med om detta medborgaren i centrum. Jag säger inte emot det
              på något sätt. Snarare ska vi väl försöka att jobba för att medborgarna
              ska få en bättre service, speciellt i glesbygd.
            </seg>
          </u>
          <note type="speaker" n="99bd9f0a">
            Anf. 127 TINA EHN (mp) replik:
          </note>
          <u who="tina_ehn_9c2cbf" xml:id="i-4e405eec0b7bcbd3-1" n="c20c5995">
            <seg n="43f9c0e9">
              Herr talman! Jag tänkte faktiskt ställa en fråga om saker som
              inte är specifika, så jag kanske blir tillrättavisad av talmannen.
              Det är också möjligt att Maria Plass inte kan ge ett konkret svar,
              men kanske kan hon föra ett resonemang runt det hela.
            </seg>
            <seg n="d8f62297">
              När vi träffade Småkom, som gör sin presentation här i riksdagen
              och det tycker jag är väldigt bra tog man upp att de odemokratiska
              krafter vi har i samhället gärna etablerar sig ute i periferin.
              Där hittar de nämligen många möjligheter att ställa människor
              mot människor och resurser mot resurser. Man sade också att de
              kanske kommer att få större underlag för sina väljare om vi inte
              lyckas bryta trenden att service försvinner från landsbygd och
              regioner och att det urholkas. Jag känner att det finns vissa
              moderata uttalanden ute i landet som också bidrar till dessa krafters
              möjlighet att utvecklas, och därför skulle jag tycka att det var
              härligt att höra Maria Plass resonera runt denna fråga.
            </seg>
          </u>
          <note type="speaker" n="45296cf3">
            Anf. 128 MARIA PLASS (m) replik:
          </note>
          <u who="maria_plass_1ade52" xml:id="i-f13b72bdd1931d04-4" n="f282a5f4">
            <seg n="fb05b646">
              Herr talman! Jag beklagar att mitt möte med Småkom inte var så
              långt att vi kom in på den frågan. Vi diskuterade andra frågor.
              Jag måste alltså säga att jag inte är riktigt förberedd på frågan.
              Däremot tar jag definitivt avstånd från alla former av denna odemokratiska
              rörelse som Tina Ehn pratar om. Jag har kanske inte sett kopplingen
              mellan den regionala utvecklingen eller tillväxten och dessa odemokratiska
              krafter, men om det skulle vara som Tina Ehn säger är det verkligen
              bekymmersamt.
            </seg>
          </u>
          <note type="speaker" n="d55341a2">
            Anf. 129 TINA EHN (mp) replik:
          </note>
          <u who="tina_ehn_9c2cbf" xml:id="i-4e405eec0b7bcbd3-2" n="c20c5995">
            <seg n="a17a7aef">
              Herr talman! Jag tror att det finns skäl att återkomma. I dag
              har det också varit en lång diskussion om dessa frågor, så vi
              kanske inte ska fortsätta med det.
            </seg>
            <seg n="814e0630">
              Jag har en annan fråga som handlar mer konkret om ämnet, och
              det är något som kom upp under diskussionerna. Vi säger att vi
              är eniga om att företagarna är väldigt viktiga för landsbygd och
              regioner. Det är på något sätt de som skapar möjligheter och arbetstillfällen
              och verkligen är kraften i landsbygd och regioner runt om i landet.
              Samtidigt finns det brister. Det finns till exempel brister i
              det vanliga vägunderhållet, eftersom det satsas otroligt mycket
              pengar på stora vägar i stället för att underhålla de vägar vi
              har.
            </seg>
            <seg n="c8244cd6">
              De påtalade också att det behövs bredband. Över två miljoner
              människor har inte tillgång till den digitala tekniken på ett
              bra sätt, och många av dem är företagare. När man läser i regeringens
              budgetproposition ser man att regeringen säger att man överlag
              har god tillgång till IT-infrastruktur med hög överföringskapacitet.
              Men när väldigt många företagare klagar på att de inte har det
              utan behöver det undrar jag vad man tänker göra. Det är en brist.
            </seg>
          </u>
          <note type="speaker" n="1ff610f9">
            Anf. 130 MARIA PLASS (m) replik:
          </note>
          <u who="maria_plass_1ade52" xml:id="i-f13b72bdd1931d04-5" n="f282a5f4">
            <seg n="28b0b3e0">
              Herr talman! Bristen ser antagligen olika ut beroende på var
              man befinner sig. På vissa ställen är det en brist, det kan jag
              hålla med om. Man har inte lagt ned fiber i marken och inte grävt
              ned på något sätt, och det kanske skulle behövas.
            </seg>
            <seg n="accf1338">
              Man tittar även på andra typer av tekniska lösningar. Det får
              inte bli så att man från statligt håll pekar med hela handen och
              säger: Nu ska det göras här och nu. Då blir det ett offentligt
              grepp som kanske blir felriktat. Däremot har jag full förståelse
              för att företagare i glesbygd vill ha en snabb bredbandsuppkoppling,
              självklart. Man ska se till att det utvecklas, men frågan är vem
              som ska utveckla det.
            </seg>
            <seg n="2a77411f">
              När det gäller till exempel vägunderhåll har regeringen lagt
              ganska mycket pengar där. Det finns ett stort behov. Både Tina
              Ehn och jag vet att det i Dalsland till exempel är stora gropar
              i vägen som definitivt behöver åtgärdas. Nu blir det åtgärdat.
              Tyvärr blev det inte åtgärdat under den gamla regeringens tid,
              utan det var mer snack och ingen verkstad.
            </seg>
            <seg n="edacabf6">
              Jag tror att vi med tillförsikt kan se detta an.
            </seg>
          </u>
          <note type="speaker" n="546fca13">
            Anf. 131 ÅKE SANDSTRÖM (c):
          </note>
          <u who="unknown" xml:id="i-a7ad3e5d8ce5d8ad-17" n="ef908eca">
            <seg n="6a2c1dda">
              Herr talman! Tänk att så här i adventstider få tala om någonting
              så intressant och viktigt som regional tillväxt och utveckling.
              Det är synd att vi är så få kolleger här. Det här är ett jätteområde
              och ett hjärteområde för många.
            </seg>
            <seg n="5b8205ea">
              Jag vill börja med att yrka bifall till föreliggande förslag
              och avslag på reservationerna, även om jag kan se i reservationerna
              flera punkter som vi i stort sett är överens om.
            </seg>
            <seg n="9d177684">
              Det har sagts här att vi möjligen lever i skilda världar här
              i kammaren och i verkligheten. Får jag bara i all stillsamhet
              säga att vi är tre talare i rad som kommer från ren landsbygd,
              så vi vet med övertygelse hur verkligheten ser ut.
            </seg>
            <seg n="e41b26f3">
              Regional tillväxt och utveckling är summan av den lokala utvecklingen
              i vårt land och beroende av en lång rad politikområden, det är
              vi helt överens om. Jag brukar kalla det, beträffande de alla
              olika politikområdena, att vi har för många stuprör och inga bra
              hängrännor när det gäller myndighetsstrukturen. Det gör att vi
              har brist på samverkan i den regionala och lokala utvecklingen.
            </seg>
            <seg n="448cbeaf">
              Det är jätteintressant att så många är engagerade i regional
              och lokal tillväxt, både i partier och övriga medborgare. Det
              är en viktig demokratisk fråga också. Personligen har jag varit
              engagerad under en lång tid i dessa frågor, och jag vet med bestämdhet
              att det inte alltid var bättre förr. Vi behöver bara gå en bit
              tillbaka, så där 20 år. Det hade varit en väldigt negativ utveckling
              inom många områden. Det blev inte bättre av att under förförra
              perioden, alltså 19982002 genomfördes en regionalpolitisk utredning.
              Där tog man för första gången bort begreppet utjämning. Det hette
              förut regional utveckling och utjämning, alltså att utjämna skillnaderna
              i att bygga och bo, arbeta och driva företag. Det togs alltså
              bort i den utredningen, och jag vet att det uppmärksammades till
              en del. Jag var som vanligt stillsam i min kritik, men då var
              vi i opposition. Den utredningen gjordes som sagt under den förrförra
              perioden.
            </seg>
            <seg n="32bfb449">
              Regionernas talan, herr talman, behövs i parlamentet. Jag är
              personligen oroad på den punkten inför framtiden. Från och med
              nästa mandatperiod kommer vi att ha den situationen här i kammaren
              att ledamöterna från de tre storstadsområdena är flera än alla
              övriga tillsammans utifrån landet. Det kommer att ställa prov
              på helhetsperspektiv och vidsynthet hos den kommande riksdagen,
              oavsett vilken sammansättning den kommer att ha.
            </seg>
            <seg n="55ea84a8">
              Herr talman! Det har nämnts om EU:s strukturfondsprogram, och
              även landsbygdsprogrammet nämns i detta betänkande. De har stor
              betydelse för regional tillväxt. Jag delar i stort meningen som
              framförs i reservation 2 om kravet på ändamålsenlig användning,
              bättre samordning och minskat regelkrångel. Det sistnämnda blir
              särskilt tydligt vid deltagandet i de så kallade Leaderprogrammen.
              Just Leaderprogrammen omgärdas av en otroligt omfattande administration.
              På dessa punkter har vi en samsyn.
            </seg>
            <seg n="175b47cc">
              Statliga verks och myndigheters placering, verksamhet och ansvar
              har varit ett diskussionsämne länge. Jag har själv deltagit i
              den debatten från 1998. Den förordning som antogs för två år sedan
              om krav på samråd med andra statliga myndigheter, kommuner och
              företag kan möjligen vara en bit på vägen. Förvaltningskommittén
              kräver också uppföljning och genomlysning av de problem som uppstår
              särskilt vid minskning av verksamheter.
            </seg>
            <seg n="c3d86a64">
              Tyvärr är det som vanligt de mindre kommunerna och orterna som
              drabbas mest vid neddragningen av statlig verksamhet.
            </seg>
            <seg n="83f12139">
              Herr talman! Kommersiell service på landsbygd och i glesbygd
              är en utomordentligt svår fråga. Den demografiska förändringen
              är här, och vi kan inte göra så mycket åt den, i varje fall inte
              kortsiktigt. Det ger en sviktande köpkraft och därmed försämrad
              lönsamhet, och det märks på dagligvaruhandel och drivmedelshandel.
              Det är många eldsjälar som lokalt har fått i gång lyckade projekt
              där samverkan har varit utgångspunkten, och medel från landsbygdsprogrammet
              har kunnat utgå. Som de flesta säkert känner till finns det i
              dag statsbidrag för kommersiell service både när det gäller dagligvaror,
              där kommunerna är medfinansiärer, och på drivmedelsområdet. Jag
              anser att vi måste arbeta för en ökad samverkan, ofta över kommungränserna,
              och det kan vara ett sätt att möjligen lösa denna svåra fråga.
            </seg>
            <seg n="bc206c46">
              Personligen anser jag att omställningen till nya mer lokalt producerade
              drivmedel är en utmaning för framtiden som vi hoppas kan ge en
              förbättrad situation.
            </seg>
            <seg n="c89db2be">
              Jag har en liten fråga, och jag ska också svara på en fråga som
              Krister Örnfjäder ställde om jag får svar på min fråga.
            </seg>
            <seg n="dfbe0d24">
              Det står i vårt vackra betänkande i reservation 1 att politiken
              inte får reduceras till en politik för gles- och landsbygd med
              låga ambitioner. Jag måste få en språklig förklaring till detta.
              Menar man att det är vi som bor i gles- och landsbygd som har
              låga ambitioner för bygdens utveckling, eller vad menar man? Det
              måste förklaras. Jag hoppas få svar på den frågan.
            </seg>
            <seg n="830b8378">
              Beträffande Småkom ska jag erkänna att jag inte kunde träffa
              dem i går. Jag har arbetat i 35 år som förtroendevald i en kommun
              med 8 800 invånare, så jag tror att jag vet ungefär vad det handlar
              om. I mitt hemlän har vi fem av landets sex minsta kommuner, och
              självklart är det jättestora problem för de allra minsta kommunerna.
            </seg>
            <seg n="833e3f39">
              Samtidigt är det orättfärdigt att påstå att kommunerna inte har
              fått förstärkningar. Trots denna finansiella kris och lågkonjunktur
              har sänkningen av arbetsgivaravgifterna generellt, sänkningen
              av arbetsgivaravgifterna för unga och för de äldre och de extra
              statsbidragen för 2010 gett en ökning av tillgångarna för kommunerna.
            </seg>
            <seg n="3871325b">
              Avslutningsvis vill jag konstatera att trots starka formuleringar
              och tidvis ett högt tonläge i debatten, handlar de ökade satsningar
              som Socialdemokraterna vill göra för hela vårt fosterland för
              nästa år om 50 miljoner. Om det står rätt har jag uppfattat det
              så.
            </seg>
            <seg n="3835337d">
              Därmed vill jag tacka för mig. Det är min sista debatt i de här
              sammanhangen, och regionalpolitiken är fortsatt ett väldigt intressant
              område.
            </seg>
            <seg n="9e15b3b4">
              Tack för mig!
            </seg>
          </u>
          <note type="speaker" n="49d64430">
            Anf. 132 KENT PERSSON (v) replik:
          </note>
          <u who="kent_persson_558c98" xml:id="i-db7515029c5209b4-3" n="749fedb0">
            <seg n="19c1e01b">
              Herr talman! Det är intressant att det är en av de sista replikerna
              med dig, Åke Sandström. Jag kommer att sakna dig. Du har ett engagemang
              när det gäller landsbygdsfrågor och regionalpolitik, och det ska
              du ha uppskattning för.
            </seg>
            <seg n="29713611">
              Jag har två frågor till dig. Den ena gäller vattenkraften. Vänsterpartiet
              har i en motion föreslagit att en viss del av de vinster som genereras
              av vattenkraftsel i de sju skogslänen ska återföras på något sätt
              i det hela. Delar Åke Sandström den uppfattning som vi framför
              i vår motion?
            </seg>
            <seg n="25e0f3dc">
              Den andra frågan handlar om de statliga myndigheterna och skyldigheterna.
              Du var inne på dem i ditt anförande. Det står så här i betänkandet
              från utskottet: Enligt 16 § förordningen 2007:713 om regionalt
              tillväxtarbete ska de statliga myndigheterna beakta möjligheten
              till decentralisering av sina verksamheter. När verksamhetsminskningar
              övervägs ska de samråda med andra berörda statliga myndigheter,
              kommuner, landsting, näringsliv och organisationer om möjligheter
              att genom samordning eller samverkan upprätta eller utveckla verksamheten.
            </seg>
            <seg n="d7a7f98d">
              Anser Åke Sandström att regeringen lever upp till den förordningen?
            </seg>
          </u>
          <note type="speaker" n="a3e2defd">
            Anf. 133 ÅKE SANDSTRÖM (c) replik:
          </note>
          <u who="unknown" xml:id="i-a7ad3e5d8ce5d8ad-18" n="ef908eca">
            <seg n="32a7d626">
              Herr talman! Fråga ett kan jag svara ja på. Jag kan inte förneka
              att jag sedan 1998 har motionerat om att man ska utreda förutsättningarna
              för en återföring av medel från vattenkraften, och nu också aktuellt
              med vindkraften, till de regioner som har producerat el. Jag vet
              att det kan vara en del tekniska svårigheter, men det borde ändå
              kunna utredas. Norge har ett väl fungerande system för detta.
              Med tanke på hur den här regeringen och den förra regeringen har
              höjt fastighetsskatten för vattenkraften från i stort sett 580
              miljoner till 2 miljarder borde det finnas en möjlighet.
            </seg>
            <seg n="8056a1c3">
              När det gäller fråga två är det en föreskrift för myndigheterna
              att leva upp till. Det är inte sådant som regeringen direkt kan
              göra. Men om frågan är hur myndigheten har levt upp till kravet
              på samverkan, om de har undersökt alla möjligheter till samlokalisering
              och så vidare är mitt personliga svar: Nej, de har inte klarat
              det särskilt bra.
            </seg>
          </u>
          <note type="speaker" n="f8ccaac8">
            Anf. 134 KENT PERSSON (v) replik:
          </note>
          <u who="kent_persson_558c98" xml:id="i-db7515029c5209b4-4" n="749fedb0">
            <seg n="07c28cdc">
              Herr talman! Jag tackar Åke för hans uppriktiga svar. Jag är
              glad att vi har samma uppfattning när det gäller vattenkraften
              och även vindkraften, som vi också har nämnt i vår motion.
            </seg>
            <seg n="9962aa87">
              När det gäller de statliga myndigheterna, jovisst kan regeringen
              göra någonting. Det gör man ju via regleringsbrev om det är så
              att man bryr sig. Det är väl det som är problemet. Och jag tror
              dig när du säger att du har samma uppfattning som jag och Vänsterpartiet
              i den här frågan, att myndigheterna inte lever upp till ansvaret.
              Men det är just via regleringsbrev som man ska tydliggöra myndigheternas
              ansvar. Och är det så att de nu höll jag på att svära struntar
              i det, då måste man ta i med hårdhandskarna här, agera och se
              till att det fungerar utifrån regeringens ambitioner. Annars blir
              det inte trovärdigt. Det är det som är problemet. Vi har sett
              det, och det har accelererat under året.
            </seg>
            <seg n="ac88648a">
              Skatteverkets agerande i Norrland är ett ypperligt exempel på
              hur en myndighet missköter sitt uppdrag. Man ser till myndighetens
              roll och myndighetens väl i stället för att ha ett medborgarperspektiv.
              Man har inte ens den mest elementära kunskapen om hur det fungerar
              i ett samhälle. Och när en statlig myndighet inte fungerar på
              det sättet, då måste faktiskt regeringen agera och inte sitta
              vid sidan om och säga att det där är myndigheternas ansvar. Det
              är brist på politik, det är brist på ansvar och det är brist på
              respekt för alla de människor som bor i glesbygdsområdena.
            </seg>
          </u>
          <note type="speaker" n="c28f457b">
            Anf. 135 ÅKE SANDSTRÖM (c) replik:
          </note>
          <u who="unknown" xml:id="i-a7ad3e5d8ce5d8ad-19" n="ef908eca">
            <seg n="0b061091">
              Herr talman! Jag förstår Kent Perssons fråga. Det är klart att
              det inte är särskilt enkelt att å ena sidan ha självständiga myndigheter
              och att å andra sidan kunna styra enbart genom regleringsbrev.
              Jag ska föra frågan vidare.
            </seg>
            <seg n="9fed6cb3">
              Samtidigt ska vi kräva, i en tid av begränsade resurser, att
              myndigheten är effektiv. Jag deltog själv i kampen, som hade koppling
              till Skatteverket, mot nedläggning i vårt län och kunde i alla
              fall rädda ett kontor.
            </seg>
            <seg n="7f3238ee">
              Som sagt har vi här en utveckling där man hävdar att det ska
              gå bra att lösa en del sådana här frågor utan att vara placerad
              ute. Samtidigt är det min personliga uppfattning att tillgängligheten
              för medborgarna ska väga tungt.
            </seg>
            <seg n="0dd54207">
              Jag har stor förståelse för frågan, och jag är beredd att föra
              den vidare och göra vad jag kan.
            </seg>
          </u>
          <note type="speaker" n="06837006">
            Anf. 136 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-3" n="c57e1c52">
            <seg n="3b71925d">
              Herr talman! Jag ska börja med att ge en förklaring till texten
              där vi hänvisar till låga ambitioner. Det står helt enkelt så
              här: Vi socialdemokrater accepterar inte att regionalpolitiken
              reduceras till en politik för gles- och landsbygd med låga ambitioner.
              Det är alltså regionalpolitiken som inte får ha låga ambitioner.
            </seg>
          </u>
          <note type="speaker" n="cdd11345">
            (ÅKE SANDSTRÖM (c):
          </note>
          <u who="unknown" xml:id="i-a7ad3e5d8ce5d8ad-20" n="ef908eca">
            <seg n="8afa255c">
              Ja, men det går att uppfatta på ett annat sätt.)
            </seg>
            <seg n="430d0272">
              Sedan får jag väl hälsa Åke Sandström välkommen i det socialistiska
              gänget. Som Maria Plass sade styrs ju Västra Götaland av socialister,
              och det känns väl skönt. Centerpartiet är ju också med och styr,
              så välkommen!
            </seg>
            <seg n="37bf5dca">
              Åke Sandström nämnde att det har skett saker och ting under resans
              gång från både tidigare regeringar och nuvarande regering. Det
              stämmer. Så är det. Han nämnde exempelvis att ordet utjämning
              togs bort i en tidigare utredning. Då undrar jag hur Åke Sandström
              reagerar nu när utjämningsbidragen förändras, så att ekonomiskt
              svagare regioner och kommuner får minskade bidrag. Upplever han
              det som ett problem, eller är det okej?
            </seg>
            <seg n="7788f158">
              Sedan är jag ledsen att jag kanske missade svaret på min fråga
              som du sade att du skulle svara på. Jag vet inte om det var för
              att jag letade efter den där meningen i betänkandet, för jag upplevde
              inte att du gav något svar. Men nu har du möjligheten igen, så
              att jag vet vad du har sagt och slipper läsa protokollet i morgon.
            </seg>
          </u>
          <note type="speaker" n="f1373894">
            Anf. 137 ÅKE SANDSTRÖM (c) replik:
          </note>
          <u who="unknown" xml:id="i-a7ad3e5d8ce5d8ad-21" n="ef908eca">
            <seg n="a5c4e54e">
              Herr talman! Först är det bra att vi får en förklaring till texten,
              för den går faktiskt att läsa på ett negativt sätt för landsbygden.
              Vi får se upp när vi justerar betänkanden så att de inte kan misstolkas.
            </seg>
            <seg n="745b376f">
              Beträffande kostnads- och intäktsutjämningen för kommunerna står
              jag upp för den och har gjort det i alla år, och som sagt kommer
              jag att bevaka den väldigt mycket. Det ska tillsättas en parlamentarisk
              utredning för att se över detta den kanske redan är tillsatt.
              Det ska komma ett förslag efter valet 2010, såvitt jag vet.
            </seg>
            <seg n="310f8e96">
              Det kommunala utjämningssystemet har mycket stor betydelse ur
              regional synpunkt. Jag kan absolut inte säga annat.
            </seg>
            <seg n="2b74b0df">
              Jag har inte träffat Småkom vid detta tillfälle, men känner väl
              till deras företrädare och problematiken eftersom jag själv är
              verksam i en liten kommun. Jag har förstått deras budskap. Samtidigt
              sade jag i mitt inlägg Krister Örnfjäder kanske letade efter den
              formuleringen att kommunsektorn har fått ett tillskott med ett
              antal miljarder som i varje fall kortsiktigt har hjälpt upp situationen.
              Jag vet mycket väl att situationen är svår för de allra minsta
              kommunerna.
            </seg>
          </u>
          <note type="speaker" n="9682b069">
            Anf. 138 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-4" n="c57e1c52">
            <seg n="e60b6a7c">
              Herr talman! Det är en händelse som ser ut som en tanke. Vi föreslog
              på våren att det skulle behövas ett tillskott med 17 miljarder
              till kommunerna. Regeringen sade att det var fullständigt huvudlöst
              och oansvarigt och att man förstörde statens ekonomi. Det var
              på just den summan som man hamnade sedan.
            </seg>
            <seg n="2cc54056">
              Det är ännu ett exempel på hur vi fick dra fram regeringen till
              ett klokt beslut, men trägen vinner.
            </seg>
            <seg n="5d6b03a8">
              Det finns andra exempel på sådant som jag inte tycker är så jättestrålande.
              Man pratar om satsningar på infrastruktur, och Småkom har yttrat
              sig även i det sammanhanget. De säger att kommunerna känner sig
              tvingade att förskottera kostnader och vara med och medfinansiera.
              I det infrastrukturförslag som man nu har lagt fram som ska fastställas
              av regeringen efter nyår förutsätter man 30 miljarder i medfinansiering.
              Om man tittar på planerna ser man att mycket av de pengarna i
              dag tas från de pengar som normalt skulle gå till det regionala
              vägnätet, det som regionerna har ansvar för. Man lägger över det
              på det statliga vägnätet. Man får alltså vara med och plocka från
              de kommunala budgetarna. Småkom säger: För de ekonomiskt mindre
              gynnade landsbygdskommunerna är de här lösningarna en stor belastning.
            </seg>
            <seg n="5431dcd0">
              Vad tycker Åke om det förslaget? Är det ett bra sätt att finansiera
              framtida infrastruktursatsningar?
            </seg>
          </u>
          <note type="speaker" n="0d431240">
            Anf. 139 ÅKE SANDSTRÖM (c) replik:
          </note>
          <u who="unknown" xml:id="i-a7ad3e5d8ce5d8ad-22" n="ef908eca">
            <seg n="f1ee9c92">
              Herr talman! Infrastrukturfrågan skulle vi kunna tala länge om.
              Vi hade att möta ett gigantiskt berg av krav på underhållsåtgärder.
              Det är rätt många år sedan det eftersläpande underhållet på vägar
              var 30 miljarder. Det har stigit betydligt.
            </seg>
            <seg n="fdfce8c2">
              Med det budgeteringssystem som riksdagen har jag har en del synpunkter
              på det är det inte möjligt att klara av att få fram pengar till
              det om vi inte får ha någon form av annan finansiering. Med vetskap
              om de projekt det är fråga om är det, vad jag vet, inga Småkomkommuner
              som behöver delta med finansiering i de stora trafikledscentrumen
              vid de stora tätorterna. Det är där det har varit aktuellt med
              kommunal medfinansiering.
            </seg>
            <seg n="f8f96796">
              Jag utgår ifrån att det med den kommunala demokratin ska avgöras
              med kommunala beslut. Ingen tvingar någon till detta. Kommunerna
              måste överväga detta själva.
            </seg>
            <seg n="5f4eda3a">
              Det är en tvingande omständighet att ha olika former av medfinansiering.
              I min närmaste stad, Umeå, har ett stort företag gått in med tillfälliga
              lån för att man ska klara en viktig förbifartslänk.
            </seg>
          </u>
          <note type="speaker" n="62a66ed9">
            Anf. 140 Tredje vice talman LISELOTT HAGBERG (fp):
          </note>
          <u who="liselott_hagberg_3_vice_talman" xml:id="i-88abdce6a0064444-0" n="5c07718c">
            <seg n="b333286c">
              Herr talman! Det har nu gått ett år sedan förra gången vi debatterade
              detta ämne det var en annan budget då förstås. Vid den tidpunkten
              var stämningen dyster. I alla sammanhang talades det om den globala
              ekonomiska krisen. Sedan dess har mycket hänt.
            </seg>
            <seg n="adfb448a">
              Det har lagts fram en rad förslag som är till fördel för människor
              i olika delar av landet. Utvecklingen bygger ju på människors
              möjlighet att utveckla sina förmågor, viljor, lust och så vidare.
            </seg>
            <seg n="da98d458">
              Vi har under hösten presenterat den budget som vi nu debatterar
              bit för bit. Oppositionen har presenterat sina alternativa budgetar.
              I vissa fall blir det tydligare och tydligare hur de politiska
              alternativen ser ut.
            </seg>
            <seg n="9ffb66ab">
              Inom det område som vi nu debatterar, utgiftsområde 19 Regional
              tillväxt, är skillnaderna i pengar inte särskilt stora. Ett av
              oppositionens tre partier föreslår en beloppsmässig förändring
              inom utgiftsområdet.
            </seg>
            <seg n="a3d58ffc">
              För Folkpartiet och alliansregeringen är det viktigt att stärka
              den utvecklingskraft som finns i alla delar av vårt avlånga land.
              Det är bra för Sverige på kort och på lång sikt. Det finns heller
              ingen motsättning mellan utveckling i storstadsregionerna och
              i landsbygdsregionerna. Politiken för regional tillväxt bygger
              på att varje region ges ansvar och inflytande som innebär möjligheter
              att växa utifrån sina egna förutsättningar.
            </seg>
            <seg n="1039dc41">
              Regional tillväxt handlar om många olika typer av insatser. Folkpartiets
              och regeringens synsätt vad gäller tillväxt handlar bland annat
              om fler i arbete, färre i utanförskap, fungerande infrastruktur
              och bättre kvalitet i utbildningen. Många av de insatserna ryms
              inte inom utgiftsområdet, men de är inte mindre betydelsefulla
              för det.
            </seg>
            <seg n="4450d7b3">
              Fler ekonomiskt starka regioner är bra för Sverige och för landets
              svagare regioner. Liksom regeringen konstaterar vi i utskottet
              att de strukturella förutsättningarna skiljer sig åt i Sveriges
              olika delar, vilket gör att utvecklingsmöjligheter och problem
              varierar mellan landets regioner. Det blir naturligtvis särskilt
              tydligt i svåra ekonomiska kriser.
            </seg>
            <seg n="ee566a79">
              Det är helt klart att en politik för tillväxt i hela landet måste
              innehålla politiska insatser som bidrar till att skapa ett långsiktigt
              hållbart näringsliv. En avgörande del i den regionala tillväxtpolitiken
              är att ytterligare stärka lokalt och regionalt ansvar och inflytande
              över statliga tillväxtresurser.
            </seg>
            <seg n="3c22856c">
              Den regionala tillväxtpolitiken ska bedrivas i alla delar av
              landet, såväl i glesbygd och landsbygd som i små och medelstora
              städer samt i storstadsområden för att bidra till den samlade
              nationella tillväxten. Det kan behövas olika verktyg i olika delar
              av landet. Det finns ett fortsatt behov av insatser för vissa
              geografiskt avgränsade områden som ur ett europeiskt och nationellt
              perspektiv bedöms behöva särskilda åtgärder för att stärka sina
              förutsättningar för en hållbar tillväxt.
            </seg>
            <seg n="8710a200">
              Så sent som i april i år ställde vi i utskottet oss bakom regeringens
              förslag till strategi för att stärka utvecklingskraften i Sveriges
              landsbygder.
            </seg>
            <seg n="88f1ccb7">
              I det som handlar om det här området i den socialdemokratiska
              partimotionen står det att det finns en vilja att göra den regionala
              utvecklingspolitiken till en central fråga där konsekvenserna
              för den regionala utvecklingen blir en ständigt närvarande aspekt
              i utformningen av strategiska politiska beslut.
            </seg>
            <seg n="d6cca0ff">
              Enligt Socialdemokraterna själva innebär detta en omprövning
              av den tidigare förda regionalpolitiken. Det gäller inte bara
              det här området. Det har omprövats inom en rad områden, vilket
              inte kan betraktas på något annat sätt än som ett erkännande av
              att den politik som fördes tidigare var mindre lyckad.
            </seg>
            <seg n="1ee37be5">
              Flera motioner i det betänkande som vi nu debatterar handlar
              om samordning. Ett tvärsektoriellt arbetssätt och en mer samordnad
              stat i samverkan med lokala och regionala aktörer är grunden för
              regeringens regionala tillväxtpolitik. Vi har ingen annan uppfattning.
            </seg>
            <seg n="02c8fd12">
              En annan fråga som lyfts fram handlar om storstädernas roll.
              Jag kan rekommendera en genomläsning av regeringens nationella
              strategi för regional konkurrenskraft, entreprenörskap och sysselsättning
              20072013.
            </seg>
            <seg n="e5517059">
              Vi står bakom regeringens uppfattning att tillgång till offentlig
              service över hela landet är ett viktigt inslag i den regionala
              tillväxtpolitiken. Detta har Folkpartiet slagit fast i olika rapporter
              och motioner genom åren.
            </seg>
            <seg n="f79a501a">
              Vad man kan konstatera när man läser de förslag som har presenterats
              av oppositionen jag ska inte gå in i detalj på varje förslag är
              att de antingen slår in redan öppna dörrar eller går på tvärs
              med den politik som regeringen för.
            </seg>
          </u>
          <note n="71b2481d">
            Herr talman! Jag yrkar bifall till förslaget i betänkandet och
            avslag på reservationerna.
          </note>
          <note type="speaker" n="0d777575">
            Anf. 141 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-5" n="c57e1c52">
            <seg n="4bd33944">
              Herr talman! Jag får hälsa även Liselott Hagberg välkommen till
              det socialistiska gänget, som Folkpartiet enligt Moderaterna tillhör,
              åtminstone i Västra Götaland.
            </seg>
            <seg n="b2dc95c2">
              Liselott Hagberg använde en stor del av sin talartid till att
              prata om våra förslag och kanske också brist på förslag. Bland
              annat nämnde hon att vi skrivit en motion som innebär en omprövning
              av tidigare ställningstagande. Hon sade också att det måste bero
              på att det tidigare var mindre lyckat.
            </seg>
            <seg n="68392544">
              Jag vill inte hålla med om det. Men saker förändras. Var tid
              har sina lösningar.
            </seg>
            <seg n="d70c90ac">
              Om vi ska gå in på mindre lyckad regionalpolitik undrar jag när
              vi får se omprövningen av regeringens politik. Den är inte speciellt
              lyckad, åtminstone inte om man lyssnar på dem som drabbas av den.
            </seg>
            <seg n="aa70a0e8">
              Jag tog i ett tidigare replikskifte med Åke Sandström upp frågan
              om finansiering av infrastruktur. Då sade han ungefär att när
              det inte finns tillräckligt mycket pengar måste man hitta andra
              sätt att lösa finansieringen av infrastruktur.
            </seg>
            <seg n="7e4b8bdc">
              Men om man inte hade sänkt de statliga skatterna med ca 100 miljarder
              om året, anser Liselott Hagberg att det då hade funnits ett större
              ekonomiskt utrymme att göra infrastruktursatsningar i stället
              för den lösning som man har i dag att kommunerna ska använda sina
              skattemedel för att finansiera satsningar på det statliga väg-
              och järnvägsnätet?
            </seg>
          </u>
          <note type="speaker" n="725b76ec">
            Anf. 142 Tredje vice talman LISELOTT HAGBERG (fp) replik:
          </note>
          <u who="liselott_hagberg_3_vice_talman" xml:id="i-88abdce6a0064444-1" n="5c07718c">
            <seg n="7e2fadd8">
              Herr talman! Jag kan säga, som har sagts i många av de debatter
              som har förts tidigare i den här salen, att jag i de förslag som
              tidigare har lagts fram av Socialdemokraterna inte har sett att
              det har funnits tankar på skattehöjningar. Vad jag vet har Socialdemokraterna
              gått med på regeringens tre steg i jobbskatteavdraget i den meningen
              att de inte har föreslagit något som har gått i motsatt riktning.
            </seg>
            <seg n="0cad089e">
              Jag ska inte säga att frågan är fel ställd. Men på något vis
              måste väl Krister Örnfjäder på ett tydligare sätt förklara vad
              han menar. Frågan är ställd på ett sådant sätt att den egentligen
              inte går att besvara, utan den studsar nog tillbaka till Krister
              Örnfjäder själv.
            </seg>
          </u>
          <note type="speaker" n="60315df0">
            Anf. 143 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-6" n="c57e1c52">
            <seg n="34c00028">
              Herr talman! Då måste jag upplysa Liselott Hagberg om att vi
              i vårt alternativ till infrastrukturplan för 20102021 hade i storleksordningen
              40 miljarder mer under motsvarande period. Dessutom krävde vi
              inte någon medfinansiering från regionerna och kommunerna. Vi
              har vid dessa tillfällen sagt nej till de skattesänkningar som
              vid varje enskilt tillfälle har varit uppe till debatt. Så ligger
              det till med den saken.
            </seg>
            <seg n="76c38a4e">
              Med hjälp av den informationen kanske Liselott Hagberg kan göra
              ett försök att svara på min fråga. Om man hade haft ytterligare
              skatteintäkter på ca 100 miljarder, hade det då funnits ett utrymme
              för ökade satsningar på infrastrukturen utan att kommuner och
              regioner hade behövt använda sina skattepengar?
            </seg>
          </u>
          <note type="speaker" n="ef0c1473">
            Anf. 144 Tredje vice talman LISELOTT HAGBERG (fp) replik:
          </note>
          <u who="liselott_hagberg_3_vice_talman" xml:id="i-88abdce6a0064444-2" n="5c07718c">
            <seg n="b528ab42">
              Herr talman! Man kan lösa detta med pengar på olika sätt. Jag
              noterar att Krister Örnfjäders parti har höjt nivån på utgiftstaket
              i budgeten, och det kanske är ett sätt att lösa problematiken
              från Socialdemokraternas sida.
            </seg>
            <seg n="19973477">
              När det gäller medfinansiering från regionerna tycker jag att
              det är aktuellt att i sammanhanget lyfta fram exempel som visar
              att det finns en stark vilja och ett starkt engagemang när det
              gäller medfinansiering av infrastruktur. Jag tror att jag tog
              upp detta exempel förra året. Det känns därför som en déjà vu-upplevelse
              eftersom frågorna är ungefär desamma, och svaren blir också desamma
              eftersom situationen ser likadan ut när det gäller medfinansiering
              och inställningen till den från regionernas sida.
            </seg>
            <seg n="2168365f">
              I mitt eget län, Södermanland, och i Östergötland finns det en
              stark vilja att vara med och medfinansiera en kommande höghastighetsbana.
              Regeringen har också tagit initiativ till att utreda just frågan
              om en höghastighetsbana när vi talar om kommande behov och att
              tider förändras, som Krister Örnfjäder själv sade tidigare. Den
              viljan finns kvar därför att man tycker att det är så angeläget
              att få till stånd en höghastighetsbana och en bansträckning av
              detta slag. Det finns alltså en vilja och en beredskap, och det
              har gjorts stora förberedelser just för att få till stånd en sådan
              satsning i framtiden. Man kan möjligtvis säga att fler delar av
              södra Sverige skulle ha varit med i den satsningen eftersom den
              gynnar alla som vill ta sig in till Helsingfors på ett smidigt
              sätt.
            </seg>
          </u>
          <note type="speaker" n="42c7270d">
            Anf. 145 EVA JOHNSSON (kd):
          </note>
          <u who="eva_johnsson_ec5ffa" xml:id="i-eea82369d8a79060-0" n="7898b287">
            <seg n="d7234e8a">
              Herr talman! Vi debatterar i kväll näringsutskottets betänkande
              om regional tillväxt.
            </seg>
            <seg n="2391a321">
              Hela Sverige ska leva är ett utrop som ofta hörs i debatten.
              Det finns också en organisation som heter så och som vi i alliansen
              nu satsar 41 miljoner på.
            </seg>
            <seg n="2b9f93a7">
              Jag vill för en liten stund fokusera på själva uttrycket: Hela
              Sverige ska leva. Vad betyder det egentligen? Det handlar om att
              man ska kunna bo, jobba och leva även i ett litet samhälle i Värmland,
              i en småstad i Norrlands inland eller i min egen by Vederslöv.
              Att leva innebär ofta att ta sig till jobbet, till fritidsintressen,
              till barnens aktiviteter och så vidare.
            </seg>
            <seg n="ef656295">
              Utanför storstäderna finns som bekant inte tunnelbana, storstadens
              spårvagn eller förortens pendeltåg. Där står, vare sig man vill
              eller inte, bilen i centrum för människors möjligheter till ett
              bra liv. Det kan man beklaga eftersom det naturligtvis vore oerhört
              bra om vi hade en infrastruktur som var lite mer tillgänglig för
              oss som bor rakt ut i skogen.
            </seg>
            <seg n="9b437c8c">
              Vi kristdemokrater menar emellertid att om man på allvar ger
              uttryck för begreppet hela Sverige ska leva måste det ändå få
              vissa politiska konsekvenser. Då kan man inte rakt av, som något
              parti i oppositionen här gör, föreslå en bensinskattehöjning på
              2 kronor och sedan inte tro att det får några konsekvenser för
              dem som kör till jobbet i Burträsk, för dem som åker till studiecirkeln
              i Bengtsfors eller för dem som skjutsar barnen till fotbollsträningen
              i Bankeryd. Då kan man inte driva igenom en pumplag, som något
              parti i oppositionen gjorde 2005, och sedan inte tro att det får
              konsekvenser för dem som bor utanför tullarna i Helsingfors. Sverige
              slutar nämligen inte vid tullarna.
            </seg>
            <seg n="ae7b0b2a">
              Jag är glad över att kunna konstatera att alliansregeringen nu
              satsar 50 miljoner på kommersiell service, där 30 miljoner specifikt
              går till drivmedelsområdet.
            </seg>
            <seg n="61daa750">
              Vi gav också för ett år sedan länsstyrelserna i Värmlands och
              Dalarnas län 3 miljoner för att under 2009 utreda, sprida kunskap
              och hitta modeller för att öka tillgängligheten till drivmedel.
            </seg>
            <seg n="96d16840">
              Det finns flera positiva exempel på hur kommuner, regionförbund
              och länsstyrelser samarbetar för att tillgodose bygdens behov
              av drivmedel. Det är viktigt för vår landsbygd.
            </seg>
            <seg n="eaefb47b">
              De höga krav som ställts har visat sig få förödande konsekvenser
              på många håll i landet. För att landsbygden ska kunna överleva
              är drivmedelsförsörjningen en basal och viktig del av helhetslösningen.
              I en kommun i Värmland har man så stora problem med att få drivmedel
              till kommunens tjänstebilar i hemtjänsten att kommunen nu överväger
              att starta en egen bensinmack för att lösa problemen.
            </seg>
            <seg n="9fff1dfe">
              I mitt hemlän, Kronobergs län, driver man projektet Rädda landsbygdens
              bensinstationer. Man besöker nedläggningshotade mackar och diskuterar
              med mackägarna hur man på bästa sätt kan hjälpa till. Men det
              är inte bara myndigheterna som gör något. Det finns en kreativitet
              på landsbygden som, i vanlig ordning, är fantastisk.
            </seg>
            <seg n="e4e505fd">
              I byn Brunna i Härnösands kommun har sex familjer gått samman
              och tagit över både lanthandel och bensinmack. Macken är ofta
              inte bara ett ställe där man tankar bilen utan också ett nav i
              det lokala samhället, och ofta handlar man i den närbelägna lanthandeln.
              Man hämtar ut sin medicin på det lokala apoteksutlämningsstället
              och träffas och talar om nyheter.
            </seg>
            <seg n="7b0f0758">
              Kreativiteten på landsbygden är omvittnad och bekräftas gång
              på gång av initiativrika medborgare runt om i landet.
            </seg>
            <seg n="9882087f">
              Herr talman! Det är alldeles uppenbart att både drivmedel och
              lanthandel är viktiga ingredienser i en levande landsbygd. Exempel
              på en annan typ av innovativ kreativitet hittar jag i grannbyn
              Kalvsvik. Där räddades lanthandeln genom att de boende gick samman
              och bildade en ekonomisk förening. Sedan köpte de andelar i lanthandeln
              och räddade därmed denna.
            </seg>
            <seg n="8df5d83b">
              Genom de nya regelverken rörande distribution av receptfria varor
              kunde också både apotek och förbättrad service med utlämning från
              Systembolaget räddas. Detta är ett resultat av alliansregeringens
              beslut.
            </seg>
            <seg n="272b3237">
              Herr talman! Jag tycker att man skulle kunna likna Sverige vid
              ett cykeldäck. Om man ser Helsingfors som hjulets nav är landsbygden
              ekrarna. Utan navet rör sig inte hjulet, men utan ekrar snurrar
              hjulet över huvud taget inte.
            </seg>
            <seg n="fc0abea4">
              Helsingfors behövs, men även landsbygden behövs för att Sverigehjulet
              ska rulla på. Vi behöver varandra. För att underlätta för ekrarna,
              för landsbygden, måste Helsingfors och vi politiker här i riksdagen
              i Helsingfors sätta oss in i frågan om landsbygdens behov även
              nästa mandatperiod när en majoritet av ledamöterna kommer att
              ha storstäderna som sin egen valkrets.
            </seg>
            <seg n="5a11af41">
              Jag har tidigare lyft fram bilens betydelse för landsbygden.
              Men utan jobb och pengar blir det ingen bil. Vi är dessutom mitt
              i en kris. Landsbygden har drabbats hårt. Alla vet vi det.
            </seg>
            <seg n="afabb68f">
              Det behövs fler jobb också på landsbygden, och det skapas fler
              jobb bland annat genom utlokalisering av myndigheter. Fler jobb
              kan också skapas för landsbygdens folk genom alliansens politik
              med lägre skatter för företagen, med jobbskatteavdrag och med
              ett minskat regelkrångel. Men ofta glömmer vi att landsbygden
              i sig skapar jobb. Jag tänker bland annat på turismen.
            </seg>
            <seg n="a4410ffa">
              Turismen som industri ökar för varje år. År 1995 omsattes inom
              turismen i Sverige 113 miljarder kronor, och år 2006 omsattes
              215 miljarder kronor. År 1995 sysselsatte turismen 102 000 helårsarbetare,
              och år 2006 sysselsattes 151 000 helårsarbetare. Faktum är att
              turismens exportvärde är större än den svenska personbilsexportens
              värde, vilket är ganska intressant.
            </seg>
            <seg n="71937136">
              Många turister väljer att åka till en storstad, men det finns
              en stor outnyttjad potential också på landsbygden. För att få
              den svenska turismen och den svenska landsbygden att blomstra
              ännu mer, också i en lågkonjunktur, behövs det naturligtvis stöd.
              Vi kristdemokrater har föreslagit ett nationellt handlingsprogram
              som vi tror kan vara en del av lösningen.
            </seg>
            <seg n="5390c26e">
              Landsbygden har naturligtvis en del utmaningar att möta. Alla
              vet vi att landsbygden står inför utmaningar i och med utflyttningen
              till storstäderna. Det handlar om tillgänglighet till kommersiell
              och offentlig service, om infrastruktur, om möjligheter till försörjning
              och arbete och om företagens förutsättningar.
            </seg>
            <seg n="006bee37">
              Myndigheten Tillväxtanalys ska bistå Regeringskansliet i arbetet
              med strategiska satsningar för att stärka utvecklingskraften på
              landsbygden. Detta är ett viktigt arbete.
            </seg>
            <seg n="ff9b9eb5">
              Herr talman! Avslutningsvis vill jag slå fast att Sverige har
              en levande landsbygd. Sverige har en kreativ befolkning på landsbygden.
              Svensk landsbygd lever och kommer att fortsätta att leva!
            </seg>
          </u>
          <note n="bc6d7ac2">
            Med detta yrkar jag bifall till utskottets förslag i betänkandet
            och avslag på motionerna.
          </note>
          <note type="speaker" n="309bc94e">
            Anf. 146 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-7" n="c57e1c52">
            <seg n="9c2f195f">
              Herr talman! Inledningsvis var det en hel del diskuterande om
              pumplagen och om att en sådan inte skulle införas därför att den
              inte skulle ge ett gott resultat. Det är väl kontentan av det
              resonemanget.
            </seg>
            <seg n="143e3801">
              Vad vi och en stor majoritet vid det aktuella tillfället ansåg
              var att någon form av åtgärder behövde vidtas för att se till
              att allt fler av fordonen på vägarna drevs med biobränslen eller
              med alternativ utöver de vanliga oljebaserade. Jag uppfattade
              att det rådde stor enighet om det.
            </seg>
            <seg n="3da17032">
              Men om nu Kristdemokraterna anser att det inte blev bra därför
              att enskilda, näringsidkare och drivmedelsförsäljare ute på landsbygden
              drabbades vill jag fråga: Varför medverkade då Kristdemokraterna
              till ett borttagande av klimatpengarna pengar som kunde användas
              till medfinansiering beträffande de merkostnader som den nya pumpen
              skulle föra med sig? Också det låg ju med i paketet, men det där
              togs bort när man kom med i den nuvarande regeringen. Hade det
              inte varit bättre att låta de pengarna vara kvar för att öka förutsättningarna
              för en bra investering? Alla vill vi ju bli mindre oljeberoende,
              eller hur?
            </seg>
          </u>
          <note type="speaker" n="2b599ee6">
            Anf. 147 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-eea82369d8a79060-1" n="7898b287">
            <seg n="c63335a8">
              Herr talman! Naturligtvis vill vi kristdemokrater precis som
              våra allianskolleger och, tror jag, Krister Örnfjäder och hans
              oppositionskolleger verka för minskade koldioxidutsläpp och för
              ett ökat antal miljöbilar. Det måste göras på ett klokt sätt.
            </seg>
            <seg n="d3989f4b">
              Om vi är riktigt ärliga mot varandra kan nog till och med Krister
              Örnfjäder säga att han sett att den pumplag som drevs fram har
              en baksida. Den lagen har fått konsekvenser för de små tankställena
              ute på landsbygden. Vi vet ju att tankställen i ganska stor omfattning
              lagts ned på landsbygden. Den nedläggningen påbörjades inte 2006,
              utan den påbörjades dessförinnan.
            </seg>
            <seg n="16641525">
              Jag tror att det hade varit klokt med en mjukare omställning
              och att man inte hade varit så rigid när det gäller det lilla
              tankstället som ofta är kopplat till en lanthandel. Ekonomiskt
              har man helt enkelt inte klarat av detta.
            </seg>
            <seg n="1e21fbe9">
              Under de 15 sekunder som är kvar av min talartid skulle jag vilja
              ställa en följdfråga till Krister Örnfjäder.
            </seg>
            <seg n="6867857e">
              Ni kommer om ni får makten att regera tillsammans med Miljöpartiet.
              2 kronor mer per liter räknar vi med att bensinen kommer att kosta
              om de fortsätter att öka och ni fortsätter att minska och deras
              förhandlingar med er är framgångsrika. Tycker ni i Socialdemokraterna
              att det är en bra satsning för landsbygden att öka bensinpriserna
              i den omfattningen?
            </seg>
          </u>
          <note type="speaker" n="38d6d35c">
            Anf. 148 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-96ccdd97a8762dbf-8" n="c57e1c52">
            <seg n="c720430d">
              Herr talman! Jag vet inte riktigt hur jag ska uppfatta detta.
              Är det så att man från Kristdemokraternas sida försöker sätta
              upp en ny nivå för hur det framtida bensinpriset ska vara, precis
              som man gjorde inför förra valet? Då sade man att det inte fick
              överstiga en viss summa. Man skulle inte höja någon bensinskatt,
              men så har man ändå varit med och gjort det. Är det detta besked
              som Eva Johnsson är ute efter?
            </seg>
            <seg n="ea1ee60f">
              Jag kan bara säga så här: Vi har inte tagit ställning för att
              det ska höjas med några 2 kronor 2010. Jag kan tyvärr inte läsa
              i stjärnorna. Jag tänker inte göra samma misstag som Kristdemokraterna
              gjorde och gå ut och säga saker i förväg och tro att man kan spå
              i händer. Det är så mycket som kan hända. Priset kan stiga med
              2 kronor på grund av att världsmarknadspriset sticker i väg. Jag
              tycker att man ska försöka rätta sig efter den situation som råder
              och de alternativ som finns vid just det tillfället.
            </seg>
            <seg n="c804af6f">
              Jag vill avsluta min frågestund med att konstatera att de önskemål
              som Eva Johnsson hade när det handlar om infrastrukturen och turismen
              stämmer ganska väl överens med det budgetförslag som vi har lagt
              fram. Jag ser fram emot att Eva Johnsson ställer upp på det som
              hon själv har sagt i talarstolen och röstar på våra motioner och
              vårt ekonomiska alternativ. Vi vill gärna att fler ska göra det,
              så att vi får majoritet för det. Det skiljer bara sju röster.
              Jag hälsar henne välkommen!
            </seg>
          </u>
          <note type="speaker" n="605b1134">
            Anf. 149 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-eea82369d8a79060-2" n="7898b287">
            <seg n="334d7db5">
              Herr talman! Naturligtvis spår vi inte i stjärnorna. Vi läser
              handlingar, valmanifest och sådana saker. Det räcker så gott för
              vår del när det gäller att se hur en alternativ politik skulle
              kunna se ut.
            </seg>
            <seg n="e55b34a1">
              Naturligtvis kan mycket hända på det knappa år som är kvar till
              nästa val. Förhoppningsvis har vi samma regering efter valet som
              vi har nu. Det är väl den stora förhoppningen.
            </seg>
            <seg n="12156a5f">
              Hur som helst tycker jag att det var ett trivsamt påstående från
              Krister Örnfjäder. Han konstaterar ganska villigt och glatt att
              skillnaderna inte är så stora. Jag konstaterar att det skiljer
              50 miljoner i det här betänkandet. Det är i princip inga skillnader.
              I detta sammanhang är det knappast någon skillnad alls. Jag vill
              gärna rent retoriskt överlämna påståendet tillbaka till Krister
              Örnfjäder. Ni är väldigt välkomna att stödja vår politik. Skillnaden
              är obefintlig i siffror, men en yvig retorik kan ni tillåta er
              att ha i alla fall.
            </seg>
          </u>
          <note type="speaker" n="cec2651c">
            Anf. 150 KENT PERSSON (v) replik:
          </note>
          <u who="kent_persson_558c98" xml:id="i-db7515029c5209b4-5" n="749fedb0">
            <seg n="2ece3a3b">
              Herr talman! Det är intressant att lyssna på Eva Johnsson när
              hon pratar om pumplagen som om den skulle vara orsaken till att
              de små drivmedelstappställena lagts ned. Det är inte sant! Det
              finns inga som helst bevis för det. Trafikutskottet håller nu
              på med en utredning som de har beställt från RUT och som också
              pekar på att det inte finns någon koppling däremellan. Det är
              viktigt att man är noga med sina påståenden när man uttalar sig
              så kategoriskt som du gjorde vid detta tillfälle angående pumplagen.
              Sanningen är att Klimp:en, som ni har tagit bort, har större betydelse
              för glesbygdskommunerna när det gäller att utveckla bland annat
              alternativa tappställen.
            </seg>
            <seg n="7c14b648">
              En annan sak som gjorde mig väldigt förvånad var Eva Johnssons
              påstående att jobben har utvecklats i glesbygdskommunerna genom
              statlig utlokalisering. Ja, det var långt före den här regeringens
              tid. Sanningen är att det som sker i dag är det alldeles motsatta.
              Man kan ta Skatteverkets verksamhet i Norrland som exempel. Den
              har funnits över hela Norrland, men utvecklingen går stick i stäv
              med vad Eva Johnsson säger.
            </seg>
            <seg n="a61b255b">
              Det går inte att bara komma med påståenden. Man måste försöka
              hålla sig någorlunda till sanningen och hur det ser ut i verkligheten.
              Det är precis tvärtom när det gäller de statliga myndigheterna.
              De centraliseras från glesbygdskommuner och de små tätorterna
              till regionala centrum. Det är precis tvärtemot vad ni påstår.
            </seg>
          </u>
          <note type="speaker" n="b4937cf1">
            Anf. 151 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-eea82369d8a79060-3" n="7898b287">
            <seg n="81003e10">
              Herr talman! Historia är, precis som politik, det möjligas konst.
              Man kan läsa statistik lite hur man vill ibland. Jag vet med bestämdhet
              att om vi skulle låta historien gå en bra bit tillbaka, inte bara
              de senaste två tre fyra åren utan ännu längre tillbaka, har vi
              haft en centralisering av ganska stora mått, och på så sätt också
              ett slags utsugning av landsbygden, långt före och i större omfattning
              än vad alliansregeringen någonsin har gjort.
            </seg>
            <seg n="271b80d7">
              Alliansregeringen har också utlokaliserat ett antal statliga
              myndigheter, till exempel Försäkringskassans kontor och Arbetsförmedlingen,
              till mindre orter. Jag har trivsamma exempel från flera delar
              av landet där man, precis som efterfrågats tidigare här i debatten,
              har utlokaliserat kontoren och där det också har skett en samverkan
              mellan myndigheterna på ett mycket bra sätt.
            </seg>
            <seg n="44fe9131">
              Jag menar inte alls på något sätt att allt vore gjort när det
              gäller detta. Allt är inte gjort, och vi behöver fortfarande ha
              fokus på detta och utveckla det ytterligare. Men man har börjat
              en samverkan. Stuprören är fortfarande lite för stupa och lite
              för många. Men de har börjat bli lite mjukare i kanterna. Det
              är en positiv utveckling.
            </seg>
          </u>
          <note type="speaker" n="5e64e4b7">
            Anf. 152 KENT PERSSON (v) replik:
          </note>
          <u who="kent_persson_558c98" xml:id="i-db7515029c5209b4-6" n="749fedb0">
            <seg n="d14df015">
              Herr talman! Statistik kan man läsa hur man vill, påstår Eva
              Johnsson. Nej, det är väldigt noga hur man läser statistik så
              att det inte blir tolkningar hur som helst. När det gäller pumplagen
              är det på det sättet att det inte finns några belägg för att den
              skulle vara orsak till att mindre tappställen lagts ned.
            </seg>
            <seg n="3f7f7cb6">
              Statliga myndigheters decentralisering har inte skett, som ni
              påstår. Det har skett en centralisering de senaste åren, under
              er regeringsperiod. Eva Johnsson sade i sitt anförande att det
              har skapats arbetstillfällen tack vare en decentralisering av
              statliga myndigheter. Det är inte heller sant. Det är precis tvärtom.
              Det är det Lars Högdahl skriver i sin senaste utredning som presenterades
              för några dagar sedan: Se människan människan i centrum. Man har
              presenterat sina idéer och varit hos samtliga riksdagspartier
              och fört dialoger, tror jag. Det går stick i stäv med vad Eva
              Johnsson påstår. Jag vet inte vilken verklighet ni lever i. Jag,
              som kommer från en glesbygdskommun i Bergslagen, känner detta
              inpå mig varje dag när jag är ute och träffar vänner och bekanta,
              både företagare och löneanställda. Vi har inte samma upplevelse
              av verkligheten, Eva Johnsson.
            </seg>
            <seg n="9f765890">
              När vi diskuterar regionalpolitik måste vi se vad som faktiskt
              händer och inte bara komma med påståenden som det inte finns belägg
              för.
            </seg>
          </u>
          <note type="speaker" n="0e39680c">
            Anf. 153 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-eea82369d8a79060-4" n="7898b287">
            <seg n="8cfc194b">
              Herr talman! Min verklighetsuppfattning är väldigt väl förankrad
              bland tallarna i Småland. Jag har inga som helst problem att relatera
              till landsbygdsproblematiken. Jag har den inpå bara skinnet så
              fort jag kliver ut genom min ytterdörr där hemma. Jag träffar
              naturligtvis också landsbygdsbor varenda dag.
            </seg>
            <seg n="ebf60bd5">
              Den stora skillnaden mellan Kent Persson och mig och mellan våra
              partier och våra politiska block handlar nog mer om hur vi ska
              leva och hur vi ska försörja oss. I alliansen har vi fokuserat
              i väldigt stor utsträckning på människors möjlighet att själva
              skapa sig goda förutsättningar och på att underlätta för näringslivet,
              företagandet och infrastrukturen. Man ska kunna bo och leva och
              skapa sig goda förutsättningar, och det vill vi underlätta för.
              Vi har haft fokus på det.
            </seg>
            <seg n="010e80a8">
              Det är bra med statligt armstöd, men det förutsätter skatteintäkter
              och friska pengar, så att staten ska ha något med sig när den
              håller under armarna. Det är vår satsning i alliansen och Kristdemokraterna.
            </seg>
          </u>
          <note type="speaker" n="65acf38b">
            Anf. 154 CHRISTINA AXELSSON (s):
          </note>
          <u who="christina_axelsson_1dcce5" xml:id="i-3e16bdf593e6d4ac-0" n="635f292e">
            <seg n="b43b5970">
              Herr talman! Sedan vändpunkten kom år 2007 är städernas invånarantal
              större än landsbygdens. Sverige är inget undantag.
            </seg>
            <seg n="50eb1aed">
              Storstadsregioner har haft och har en avgörande betydelse för
              Sveriges ekonomiska utveckling. Det gäller därför att hänga med
              när omställningen går mot ett mer kunskapsintensivt näringsliv.
            </seg>
            <seg n="3c5cbad0">
              Helsingfors är vår huvudstad. Med sina 25 kranskommuner bildar
              Helsingforss län en stark tillväxtregion som genererar tillväxt
              i hela landet. Helsingforss län konkurrerar inte med andra regioner
              i Sverige utan med starka tillväxtregioner runt om i Europa. Vi
              ser nu hur tillväxten i vår region mattas av. Jag kan konstatera
              att den moderatledda regeringen inte tar till vara storstadens
              fördelar.
            </seg>
            <seg n="e72fca70">
              Vi socialdemokrater saknar en regeringspolitik som syftar till
              att hjälpa Helsingforssregionen på traven.
            </seg>
            <seg n="c49ab902">
              Herr talman! I vår regionmotion Nystart för Helsingfors ger vi
              flera förslag. Vi vill ha en nollvision för arbetslöshet. Med
              den snabba omvandlingstakten för jobben finns det ett stort behov
              av mer utbildning och fler praktikplatser. Vi vill se Helsingfors
              som kunskapshuvudstad. Vi tar upp behovet av mer resurser till
              skolan men också arbetsmiljön för både lärare och elever. Slitna
              förskolor och skolor behöver rustas upp. Vi vill se att ROT-avdrag
              också medges för detta. Det skulle också ge fler jobb.
            </seg>
            <seg n="012b1351">
              Vi har behov av fler bostäder och mer kultur. Vi vill att vår
              stad ska bli dubbelt så grön. Det kräver investeringar på många
              håll, inte minst att man effektiviserar resandet genom att satsa
              på mer kollektivtrafik.
            </seg>
            <seg n="bcf73fcc">
              Herr talman! Jobb skapas genom växtkraft för människor och företag.
              Jag har tidigare nämnt behovet av utbildningsplatser. Jag vill
              betona behovet av fler universitetsplatser i Helsingfors. Södertörns
              högskola bör graderas upp och bli universitet.
            </seg>
            <seg n="70c84b82">
              För fler jobb efterfrågas inte bara utbildning. Vi behöver också
              en nystart för entreprenörskap. Mer behöver göras för att stimulera
              innovationskraften och få fler entreprenörer.
            </seg>
            <seg n="28a54e0e">
              Herr talman! Den moderatledda politiken har hittills lett till
              ökade klyftor mellan människor. De som redan är etablerade har
              jobb och villa och får mer pengar över genom regeringens skattepolitik.
              De andra har fått försämringar i a-kassan och flyttskatt. De som
              är sjuka blir utan ersättning och tvingas söka jobb, och de som
              är gamla får ingen skattelättnad men ska ändå vara med och betala
              ökade kostnader för kollektivtrafik och sjukvård.
            </seg>
            <seg n="1f8616bf">
              Att tro att exempelvis arbetslösa ungdomar, sjukskrivna eller
              pensionärer inte har så stora behov och att deras inkomster klarar
              ett högre skattetryck tycker jag är ett konstigt sätt att se på
              människor.
            </seg>
            <seg n="26a2fd67">
              Herr talman! Nu ökar arbetslösheten i vårt län, liksom socialbidragen.
              Det gör att kommunerna får mindre resurser att satsa på sin kärnverksamhet.
              Värst drabbade är barnen. De som i dag växer upp i vårt fantastiska
              län får växa upp i en region med mindre kommunala skatteintäkter,
              vilket ger en sämre kvalitet i förskola och skola. Det handlar
              om att ha valt rätt föräldrar.
            </seg>
            <seg n="825d742b">
              Barn växer upp med mycket olika förutsättningar. Där klyftorna
              växer ökar motsättningar, och otryggheten breder ut sig.
            </seg>
            <seg n="291ed3c0">
              Nej, herr talman, vi socialdemokrater vill något annat med vårt
              län. I utskottets betänkande hänvisas vår motion till arbetet
              med den regionala utvecklingsplanen. Jag tycker att det är ett
              sätt för regeringen att skylla på någon annan. Nånannanismen finns
              även här.
            </seg>
            <seg n="ff6b459a">
              I vår utvecklingsplan, Regional utvecklingsplan för Helsingfors
              , pekar regionen i stället på statens ansvar. Staten intar en
              särställning eftersom staten styr över regelverk, verksamheter
              och finansieringskällor som direkt och indirekt påverkar en regions
              utveckling.
            </seg>
            <seg n="15927a2c">
              För att storstadsregionens fulla tillväxtpotential ska frigöras
              och bli till nytta för hela landet krävs ett samlat nationellt
              grepp. Vi socialdemokrater ser möjligheterna i Helsingforss län.
              Helsingfors förtjänar bättre, herr talman. Helsingfors behöver
              en nystart.
            </seg>
          </u>
          <note n="35deecff">
            I detta anförande instämde Börje Vestlund (s).
          </note>
          <note type="speaker" n="41289fb2">
            Anf. 155 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-da072123d4f045c5-0" n="60fcb675">
            <seg n="98f368b3">
              Herr talman! Anledningen till att jag begärde ordet är att jag
              vill göra en liten korrigering i debatten, nämligen i det inlägg
              som Eva Johnsson hade här tidigare. Tyvärr har hon väl lämnat
              kammaren.
            </seg>
            <seg n="bbe0fd3a">
              Vi talar om pumplagen och dess betydelse för glesbygden. Är det
              verkligen den som är det stora hotet som gör att så många bensinmackar
              nu läggs ned? Nej, det är inte riktigt sanningen. Det är viktigt
              att göra ett förtydligande här.
            </seg>
            <seg n="0599f57a">
              Den främsta anledningen till att så många bensinmackar läggs
              ned runt om i Sverige det är faktiskt inte bara på landsbygden
              är att det är så små marginaler på drivmedel. Det en mackägare
              i dag tjänar pengar på är faktiskt att sälja korv, chips, film
              och så vidare.
            </seg>
            <seg n="f4e281bb">
              Att här i kammaren beskylla oss socialdemokrater och säga att
              det är pumplagen som är det stora hotet mot landsbygden är helt
              fel. Av den anledningen vill jag understryka att det faktiskt
              inte är så. Det finns andra orsaker, och det är andra drivkrafter
              som ligger bakom detta.
            </seg>
            <seg n="54c7ee7d">
              Det är fler inom de borgerliga partierna som delar Eva Johnssons
              uppfattning att det är pumplagen som är bekymret när det gäller
              utvecklingen på landsbygden i just den här frågan. Skulle det
              vara så undrar jag varför man inte har gjort någon förändring
              under de tre år som har gått då man har suttit i regeringsställning
              och haft möjlighet att förändra.
            </seg>
            <seg n="c51d8fa0">
              Jag vill på detta sätt bara göra en korrigering när det gäller
              inlägget angående pumplagen.
            </seg>
          </u>
          <note n="66b92a52">
            Överläggningen var härmed avslutad.
          </note>
          <note n="1f51a124">
            11 § Kommunikationer
          </note>
          <note n="436ecb51">
            Föredrogs
          </note>
          <note type="speaker" n="4372a5cd">
            Anf. 156 MALIN LÖFSJÖGÅRD (m):
          </note>
          <u who="unknown" xml:id="i-a7ad3e5d8ce5d8ad-23" n="ef908eca">
            <seg n="9007f75d">
              Herr talman! Nu är det dags för debatt om hur anslagen inom utgiftsområde
              22 ska fördelas inom den ram som riksdagen redan har beslutat
              om. Dessutom behandlas ett antal andra frågor inom utgiftsområdet
              som tagits upp av regeringen eller motionärerna.
            </seg>
            <seg n="e613bd65">
              Det här utgiftsområdet omfattar, enligt min mening, grunden i
              vårt samhälle, nämligen våra kommunikationer, från de fyra trafikslagen
              järnväg, väg, sjöfart och luftfart till elektronisk kommunikation,
              informationsteknik och tele- och postfrågor.
            </seg>
            <seg n="2227084a">
              De är grundförutsättningar för att vårt samhälle ska fungera,
              helt enkelt, och en förutsättning för att skapa framtidens välfärd.
              Men det handlar också om utmaningar för att minska klimat- och
              miljöpåverkan.
            </seg>
            <seg n="06a47dcc">
              Herr talman! Alliansregeringen har sedan valet 2006 gjort stora
              satsningar och planerar för än mer inom det här budgetområdet,
              inte minst när det gäller infrastrukturen, där anslagen till spår
              och vägar nu är betydligt högre jämfört med hur det såg ut före
              2006.
            </seg>
            <seg n="515f5637">
              Förra året beslutades om en närtidssatsning, och i budgeten för
              2010 görs ytterligare förstärkningar för att påskynda arbetet
              med att bygga bort flaskhalsar och utföra trimningsåtgärder på
              våra spår och vägar. Det här är också viktigt när det gäller att
              skapa nya jobb i krisens spår.
            </seg>
            <seg n="68dc71bd">
              En annan viktig fråga för alliansregeringen är arbetet med effektivare
              myndigheter och koncentration på statens kärnuppgifter.
            </seg>
            <seg n="bfaf07a8">
              I dagarna har vi fattat beslut i kammaren bland annat om bolagisering
              av Banverket Produktion och flygplatsverksamheten vid Luftfartsverket,
              som kommer att genomföras under nästa år.
            </seg>
            <seg n="d9ee79bd">
              Det här arbetet fortsätter även under 2010. Som står i betänkandet
              har regeringen föreslagit att Vägverket, Banverket och Sika ska
              läggas ned. I stället bildas två nya myndigheter, Trafikverket
              och Trafikanalys.
            </seg>
            <seg n="6360dd2d">
              Det är ett sätt att effektivisera myndigheterna, men det är också
              en omställning till en mer klimatanpassad transportsektor med
              en trafikslagsövergripande ansats.
            </seg>
            <seg n="f4b4f6fd">
              Vi har också tagit många andra viktiga beslut som påverkar transportpolitiken
              nästa år men även på längre sikt. Det handlar inte minst om den
              nya målstrukturen för transportpolitiken och om beslutet att öppna
              spåren för konkurrens. Och vi ska snart behandla omregleringen
              av fordonsbesiktningen.
            </seg>
            <seg n="d7ffb519">
              IT blir en alltmer viktig del av vårt samhälle. Genom IT-utvecklingen
              och den ökade IT-användningen kan vi öka produktiviteten i hela
              ekonomin. IT är också ett viktigt medel för att främja hållbar
              tillväxt och skapa ett långsiktigt hållbart transportsystem.
            </seg>
            <seg n="512bd9b8">
              Sverige har en relativt bra position när det gäller IT-infrastruktur
              och bredband, men allt kan bli bättre. Regeringen har ganska nyligen
              presenterat en bredbandsstrategi.
            </seg>
            <seg n="893d0a22">
              Mycket är redan gjort och än mer är på gång. Det pågår en rad
              utredningar. Flera frågor och utredningar bereds i Regeringskansliet,
              bland annat om en effektivare planeringsprocess, om ett nytt planeringssystem
              för transportinfrastrukturen, om höghastighetståg och om en ny
              kollektivtrafiklagstiftning.
            </seg>
            <seg n="4824a9af">
              Arbetet med en ny åtgärdsplan för 2010 och tolv år framåt pågår
              för fullt. Under våren kommer det att beslutas om vilka åtgärder
              som kommer att ingå.
            </seg>
            <seg n="1e25044d">
              Herr talman! Nu tänker jag inte gå händelserna i förväg och berätta
              mer, utan jag överlåter betänkandet till kammaren och mina kolleger
              i trafikutskottet för debatt.
            </seg>
          </u>
          <note type="speaker" n="634d93b1">
            Anf. 157 LENA HALLENGREN (s):
          </note>
          <u who="lena_hallengren_58d7dc" xml:id="i-5c170e4618fbd054-0" n="a25a42c3">
            <seg n="38b43cd9">
              Herr talman! Man ska upp på morgonen, klä på barnen, lämna på
              förskolan, skynda till jobbet, uträtta ett ärende på lunchen,
              hämta barnen efter jobbet, handla middagsmat, åka hem och laga
              mat. Man ska till simskolan med den äldsta och till gympan med
              den yngsta och hem igen. Sedan är det kvällsmacka, godnattsaga
              och sömn.
            </seg>
            <seg n="617494ab">
              Utan en väl fungerande infrastruktur för såväl familjelivet som
              resandet går inte vardagen ihop. När vi talar om infrastruktur
              handlar det till syvende och sist inte om priset på betong, nettonuvärdeskvoter
              eller längden på mötesstationer. Det handlar om våra möjligheter
              att förflytta oss till fots, med cykel eller bil eller via kollektivtrafik.
              Infrastruktur handlar om att hålla ihop en region, vidga våra
              arbetsmarknadsregioner och i längden skapa förutsättningar för
              att människor ska kunna bo och leva i hela landet.
            </seg>
            <seg n="b830f0c1">
              Det handlar om förutsättningarna för att pendla till jobbet en
              kort eller lång sträcka och på så sätt bidra till både tillväxt
              och utveckling. Det handlar om att via kollektivtrafik effektivt
              förflytta många människor längre sträckor. Och det måste för överskådlig
              tid handla om hur vi ser till att minska klimatpåverkan från den
              sektor som står för en så stor del av de klimatförändrande utsläppen.
            </seg>
            <seg n="7d78a0b8">
              Detta är grunden för Socialdemokraternas infrastrukturpolitik.
            </seg>
            <seg n="de398d99">
              Herr talman! Infrastrukturpolitiken handlar inte om att till
              varje pris och med alla medel öppna för marknaden och att möjliggöra
              ökade vinstuttag, inte om det inte kan ske med en väl fungerande
              konkurrens och med positiva effekter för resenären.
            </seg>
            <seg n="62631566">
              Den senaste tidens avregleringar, bolagiseringar och förväntade
              privatiseringar visar på en ensidig inriktning i trafikpolitiken.
              Effekterna värderas inte så noga. Farhågor som reses viftas bort,
              och svaret är i samtliga fall: Det är bra, för det är bra.
            </seg>
            <seg n="f4d42d64">
              Även i denna budgetproposition är detta aktuellt. Men låt mig
              inledningsvis en gång för alla slå fast att staten inte ska bedriva
              verksamhet av egenintresse. Staten ansvarar för myndighetsutövning
              och för verksamhet där vi kan se ett gemensamt behov och en samhällelig
              nytta.
            </seg>
            <seg n="7ed5cc39">
              I vårt budgetalternativ ifrågasätter vi kostnaderna för att bolagisera
              Banverket Produktion respektive LFV. Framöver kommer dessutom
              en avreglering av bilprovning med höjda priser som följd, en privatisering
              av förarprovet och en avreglering av kollektivtrafiken som enligt
              konsultbolaget WSP leder till höjda priser och sämre utbud.
            </seg>
            <seg n="23e33a10">
              Infrastrukturpolitiken borde heller inte handla om att utmana
              kommuner och landsting och regioner när det gäller finansiering
              av statlig infrastruktur. Som situationen har utvecklats ställs
              kommuner nu mot varandra. Många är de kommunpolitiker som till
              och med använder ordet utpressning. Om kommunen inte tar fram
              egna medel blir det ingen satsning. Eller om det hela ska bli
              av krävs det att alla berörda kommuner ställer upp. Annars blir
              det inget av för någon.
            </seg>
            <seg n="b5f4af89">
              Alla lokala politiker vill bidra till bättre förbindelser, snabbare
              pendlingsmöjligheter och större arbetsmarknadsregioner för kommunens
              invånare. Vid etableringar och utbyggnad av nya stadsdelar är
              det en självklarhet att kommunen har ansvar att stå för de kostnader
              som följer med det. Ibland är det uppenbart att det finns direkta
              kommunala vinster som följer på investeringen, men det är inte
              rimligt att kommunernas skattemedel ska gå till investeringar
              i statliga vägar och järnvägar i stället för till förskolor och
              äldreboende.
            </seg>
            <seg n="a432ed27">
              En annan reflexion, herr talman, gäller medlen i länsplanerna.
              De är av stor betydelse. Jag tror inte att jag överdriver om jag
              säger att det ägnas mycket tid och kraft åt att de ska användas
              på bästa möjliga sätt. Det är svårt det vet vi att få resurserna
              att räcka till de behov som finns i landet. Inte är det lättare
              att möta behoven i respektive län.
            </seg>
            <seg n="3876828d">
              Det blir ännu svårare när länsplanerna ska räcka till alltmer.
              Ibland kan upp till en fjärdedel av resurserna gå åt till att
              finansiera statliga vägar och järnvägar. Sannolikt ska också ett
              driftbidrag till regional flygplats tas ur samma pott framöver.
            </seg>
            <seg n="cf30adca">
              Samtidigt försöker regeringen hävda att det är historiskt stora
              satsningar som görs. Det är inte sant. Om vi tar hänsyn till ökade
              byggkostnader är det enkelt att konstatera att man inte får ut
              mer infrastruktur under kommande planperiod än under den snart
              avslutade. Dessutom föreslår Socialdemokraterna 40 miljarder mer
              än regeringen under de kommande tolv åren. Det skulle räcka till
              400 kilometer ny modern dubbelspårig järnvägsräls.
            </seg>
            <seg n="9ba6c894">
              Herr talman! En annan felaktig bild som den borgerliga regeringen
              försöker sprida är att det finns ett underhållsberg som nu ska
              betas av. Vad betyder det egentligen? Jo, att det borde ha satsats
              mer på vägunderhåll genom åren. Ja, visst finns det behov. Det
              kan vi väl alla nicka ja till. Inom infrastrukturen är det svårt
              att mätta de behov som finns. Men vem säger att det finns ett
              underhållsberg förutom de regeringsföreträdare som snart ska äntra
              talarstolen?
            </seg>
            <seg n="2fa26f35">
              Riksrevisionen skrev på s. 10 i sin granskning av Vägverkets
              underhåll av belagda vägar den 9 november i år:
            </seg>
            <seg n="b0aa1fef">
              Utifrån tillgänglig information går det varken att styrka eller
              avfärda Vägverkets uppgifter om att kostnaden för det eftersatta
              underhållet är 20 miljarder kronor.
            </seg>
            <seg n="67839ad9">
              Sedan kan man bläddra. Det är en ganska lång rapport. På s. 79
              kan man läsa vidare:
            </seg>
            <seg n="e82be397">
              Vägverket redovisar således bristfälliga underlag om kostnader
              för ordinarie och eftersatt underhåll till regeringen. Näringsdepartementet
              erfar detta och har uttryckt att man inte litar på Vägverkets
              underlag. I brist på bättre data godtar Näringsdepartementet emellertid
              Vägverkets uppgifter, vilka ligger till grund för de anslag som
              regeringen fastställer. Processen med att fastställa anslagsnivåer
              kan beskrivas som ett förhandlingsspel med prutmån mellan regeringen
              och Vägverket.
            </seg>
            <seg n="e29d37c4">
              På s. 80 står det: Riksrevisionens bedömning är att Vägverkets
              underlag har betydande brister och inte ger en tillförlitlig bild
              av de samlade kostnaderna för att upprätthålla tillståndet på
              vägnätet.
            </seg>
            <seg n="049cb89f">
              Det finns som jag nyss sade ständiga behov av investeringar och
              förbättringsåtgärder. Resurserna är knappa och ska vägas mot mycket
              annat, och nya finansieringskällor anammas. Men begreppet underhållsberg
              är konstruerat för att passa en regering som brister i modet att
              på allvar ta tag i bristen när det gäller utbyggnad av spårkapaciteten.
            </seg>
            <seg n="cbf25dcf">
              Den förra socialdemokratiska regeringens stora satsningar på
              järnväg före väg har länge kritiserats, inte minst av Moderaterna
              som är konsekventa i sin prioritering av vägar och motorvägsbyggande.
              Det är kritik som jag ser mycket positivt på och som jag är stolt
              över med tanke på att det knappast finns för många spår och för
              mycket kapacitet utan precis tvärtom.
            </seg>
            <seg n="24a8b95c">
              För den som dessutom är medveten om de pågående klimatförändringarna
              som i stor utsträckning härrör från just transportsektorn blir
              järnvägssatsningarna ännu mer betydelsefulla. Det är anledningen
              till att vi även framöver föreslår stora satsningar, 571 miljoner
              kronor mer än regeringen.
            </seg>
            <seg n="969bdd07">
              Herr talman! En helt annan fråga som engagerar mig och många
              andra är trafiksäkerhet. Under 2008 dog 397 personer i trafiken.
              En fjärdedel av olyckorna beräknas vara alkoholrelaterade.
            </seg>
            <seg n="e39f4315">
              Tidigare i höst besökte jag trafiksäkerhetens dag i Göteborg
              och deltog tillsammans med polisen, räddningstjänsten, en organisation
              som heter MADD, Mothers Against Drunk Driving, och många fler.
              Det var en stund som berörde och som jag ofta påminner mig om.
            </seg>
            <seg n="e822dddc">
              Vi som var där fick lyssna till en mamma som berättade att hennes
              son Erik skulle i väg på innebandyträning som vanligt. Men inget
              blev längre som vanligt. Erik blev påkörd av en berusad förare
              och omkom.
            </seg>
            <seg n="f45ad853">
              Med den bilden på näthinnan kan jag inte låta bli att fråga hur
              regeringen kan vara så njugg i sitt engagemang för alkolås. Jag
              undrar också varför NTF till varje pris ska tas ifrån sitt organisationsstöd
              i en takt som riskerar organisationens överlevnad.
            </seg>
            <seg n="cb2f87cc">
              Det kan tyckas hårt att göra den jämförelsen, men trafikdöd är
              på riktigt. Trafiksäkerhet ska tas på stort allvar. Vi socialdemokrater
              vill att alkolås ska införas i alla nya personbilar samt i bussar
              och lastbilar i yrkesmässig trafik inom EU. Vi menar att Sverige
              ska ansöka om ett tillfälligt undantag för att få införa de reglerna
              i förtid. På så vis påskyndar vi också utvecklingen mot en EU-gemensam
              lagstiftning.
            </seg>
            <seg n="f1095169">
              Det är bara att beklaga att den borgerliga regeringen i sin budget
              inte gör som oppositionen och ger ett fortsatt stöd till en viktig
              aktör som NTF.
            </seg>
            <seg n="258eb859">
              Herr talman! Låt mig också säga några ord om trängselskatten.
              Det som Moderaterna i 2005/06:TU1 före valet kallade för biltullar
              och lite raljant beskrev som den dåvarande regeringens förslag
              för att hantera trängsel och köer har visat sig vara ett framgångsrikt
              förslag som det planeras för även i Västsverige. Det är en intäkt
              som den borgerliga regeringen enbart använder för att finansiera
              vägprojekt, trots en folkomröstning som var tydlig med att intäkterna
              skulle gå till både vägar, järnvägar och kollektivtrafik.
            </seg>
            <seg n="e258373d">
              Den redovisning som regeringen gör av användningen av trängselskattepengarna
              är minst sagt undermålig. Jag vill gärna ha det sagt till protokollet
              och hoppas på en bättring framöver.
            </seg>
            <seg n="8db98d69">
              Att som trafikutskott få aviserat en proposition med titeln Ny
              myndighetsstruktur på transportområdet är stort och spännande.
              Men när man sedan öppnar propositionen och inser att den i princip
              är helt utan substans och att debatten måste äga rum i samband
              med budgetdebatten tycker jag helt enkelt att det är dålig stil.
            </seg>
            <seg n="33b7d1db">
              Förslaget har väckt mycket uppmärksamhet inom hela transportsektorn.
              Jag gissar att det är rätt många som känner sig snuvade när de
              inte kommer att få ta del av en samlad, seriös och genomgripande
              debatt i frågan.
            </seg>
            <seg n="859e7e9e">
              Vi har inte reserverat oss mot själva sammanslagningen. Det är
              inte det som det handlar om. Men vi har flera synpunkter på hur
              regeringen har hanterat processen. Jag får nöja mig med att kort
              beröra området och därmed få det till protokollet.
            </seg>
            <seg n="d0728bb3">
              Som så mycket annat ska det gå fort. Utredaren får ont om tid.
              Direktiven till utredaren är låsta för att med säkerhet leda fram
              till den förändring som regeringen vill se.
            </seg>
            <seg n="72cb9df8">
              Utredarens förslag att förstärka Regeringskansliet för att åtminstone
              lite bättre möta upp en starkare myndighet och på så sätt möjliggöra
              styrning, insyn och demokratisk kontroll av svensk infrastrukturpolitik
              saknar vi i regeringens förslag. Att myndigheten ska effektivisera
              är fullt rimligt, men att räkna hem effektiviseringen på så kort
              sikt som ett eller två år ställer vi oss frågande till.
            </seg>
            <seg n="731aa319">
              Vi tycker att det är olyckligt att hela sammanslagningen ska
              göras samtidigt som en ny åtgärdsplan ska sättas i sjön. Det är
              lite dålig tajmning.
            </seg>
            <seg n="06ca55b2">
              Det kan bli bra. Det kan också fortsätta att vara stuprör fast
              i en och samma myndighet, en myndighet som genom sin storlek och
              styrka försvårar insyn och demokratisk styrning. Vi hade önskat
              att regeringen hade givit lite uttryck för den typen av farhågor
              och varit vaksam på dem. Men tyvärr går inte det att läsa in någonstans.
            </seg>
            <seg n="eb43dad0">
              Låt mig avsluta med ett citat ur Svensk Åkeritidning. Det är
              en artikel om infrastrukturministern som jag verkligen vill säga
              bitvis är bra under bältet när det gäller vad en journalist kan
              skriva. Men det är ett citat som är intressant, eftersom det något
              visar på regeringens självbild.
            </seg>
            <seg n="d033c4a3">
              Ministern säger: Jag har startat en process med möjlighet att
              satsa och utveckla höghastighetsbanor i Sverige. Om 1015 år kommer
              man att konstatera att allt arbete började under alliansregeringen,
              under min period från 20062010.
            </seg>
            <seg n="55dbb646">
              Vad är det början på? frågar jag mig. En fortsatt chockhöjning
              av banavgifter och i stället ransonering av spåren? Eller är det
              bara en början på att det är vägar som prioriteras framför utbyggnad
              av spårkapaciteten?
            </seg>
            <seg n="1561f402">
              Herr talman! Infrastrukturen är till för resenären, för den som
              pendlar till jobbet och för alla barn som är beroende av skolskjuts.
              Infrastrukturen är till för att knyta ihop vårt avlånga och glest
              befolkade land och för att vardagen helt enkelt ska funka.
            </seg>
            <seg n="92837823">
              När privatiseringar, avregleringar och enkla poänger tar överhanden
              är det inte vi i oppositionen som är förlorare. Det är resenären.
            </seg>
            <seg n="bf394a3f">
              (Applåder)
            </seg>
          </u>
          <note n="158eb805">
            I detta anförande instämde Peter Pedersen (v) och Karin Svensson
            Smith (mp).
          </note>
          <note type="speaker" n="dfb1dee0">
            Anf. 158 PETER PEDERSEN (v):
          </note>
          <u who="peter_pedersen_420991" xml:id="i-f73c5d580b477b56-0" n="21a7f91d">
            <seg n="2dbd44d4">
              Herr talman! Om man ska försöka karakterisera drygt tre år av
              borgerlig politik på infrastrukturområdet kan man säga att trots
              det som brukar anföras från den borgerliga sidan har det satsats
              för lite och dessutom fel vad det gäller infrastruktur. Gång på
              gång har regeringen i olika skrifter, inte minst i budgetsammanhang,
              påpekat att man utifrån samhällsekonomisk analys har kommit fram
              till att man ska satsa mer på väg än på järnväg.
            </seg>
            <seg n="6a180366">
              Fortfarande är ni svaret skyldiga hur det ska kombineras med
              det som sägs på fina toppmöten, i EU-sammanhang, FN och så vidare,
              där Sverige ska gå i spetsen och leda omställningen till ett hållbart
              samhälle. Ingen lyckas förklara hur det ska gå till. En övertro
              på tekniska lösningar verkar vara det som ni har gemensamt. Men
              upp till bevis och visa hur det ska gå till!
            </seg>
            <seg n="f71d3bb4">
              Ni övervältrar också kostnaden från det nationella ansvaret.
              Det som staten i vanliga fall brukar ta ansvar för säger ni att
              man ska betala ute i kommuner och regioner.
            </seg>
            <seg n="94564908">
              I utskottsmajoritetens text ondgör man sig över Vänsterpartiets
              förslag som går ut på att vi vill ha det system som har varit
              i de flesta ekonomier. För sådant som man konsumerar under lång
              tid gör man avskrivningar. Man betalar av det på längre tid.
            </seg>
            <seg n="27ebc814">
              När man går och köper ett hus brukar väldigt få lägga upp den
              eller de miljoner som krävs omedelbart. Man sprider ut kostnaden
              under en längre tid. Jag tror inte att någon anklagar de föräldrar
              som någon gång på 50-talet köpte ett hus på det sättet för att
              de vältrar över kostnaden på barnen och barnbarnen.
            </seg>
            <seg n="19564f81">
              Skulle man fullfölja det resonemang som borgerligheten har här
              skulle man inte behöva ha banker över huvud taget. Då jobbar man
              ihop sina pengar. Sedan köper man bilen eller huset, lägger spåret,
              bygger fabriken och så vidare. Det är ett mycket märkligt resonemang.
            </seg>
            <seg n="462442d7">
              Ni vältrar över kostnaden från stat till kommun. I andra sammanhang
              brukar ni vara måna om finansieringsprincipen och att det inte
              är meningen att man ska lägga ut en massa arbetsuppgifter och
              kostnader på kommuner, landsting och regioner. Då ska man skicka
              med pengar.
            </seg>
            <seg n="86014d65">
              Men så icke när det gäller infrastruktur. Då är ni nästan stolta
              över att säga att här ska det minsann medfinansieras för 30 miljarder
              kronor.
            </seg>
            <seg n="492bed3e">
              I måndags tog Degerfors kommunfullmäktige av en ren tillfällighet
              ett beslut att 3,6 miljoner kronor av kommunens budget ska skickas
              för finansiering av Citybanan. De pengarna hade verkligen behövts,
              kan jag säga, för att få bättre skola, vård och omsorg i kommunen
              med omnejd.
            </seg>
            <seg n="d00587a6">
              Dessutom är man lika frejdig när det gäller att avreglera av
              ideologiska skäl, och man verkar inte ha några som helst problem
              med eller funderingar över vad det kan leda till, mer än att det
              blir avreglerat och någon annan får ta över verksamheter och ta
              hem eventuella vinster. Vad som händer med resenärer och andra
              verkar ni inte ha speciellt mycket att säga om. Ni har till och
              med i olika sammanhang uttryckt att det är väldigt osäkert vad
              det här kommer att leda till, och då tycker jag att man borde
              ta reda på eventuella konsekvenser innan man avreglerar.
            </seg>
            <seg n="a8db9110">
              Men så gör ni inte, utan det är bara att avreglera. Det är den
              brända jordens taktik. I nästan varje proposition är det den typen
              av tänkande som gäller: Se till att ingen ny politik blir möjlig
              efter valet 2010 på det här området!
            </seg>
            <seg n="2291aa14">
              Till detta kan man säga att ni dessutom går in för kraftigt höjda
              banavgifter, vilket inte kommer att gynna spårtrafiken. Dessutom
              har ni prioriterat bort jämställdhetsfrågorna inom transportsektorn
              och transportpolitiken.
            </seg>
            <seg n="29855735">
              Med anledning av det senaste jag sade vill jag yrka bifall till
              reservation 1.
            </seg>
            <seg n="3c46be70">
              Herr talman! När man läser betänkandet och Vänsterns reservation
              kan man få intryck av att Vänstern står för massiva neddragningar
              inom den här sektorn. Vad det egentligen ska läsas som är att
              vi vill finansiera den nödvändiga infrastrukturen på ett annat
              sätt, alltså mer långsiktigt via en investeringsbudget. Det leder
              till att vi kan sänka anslaget både på vägsidan och för Banverket.
            </seg>
            <seg n="620e6ca4">
              Men trots att vi gör de här kraftiga anslagsneddragningarna på
              drygt 9 miljarder inom väghållning och drygt 5 miljarder inom
              banhållningen gör vi alltså stora satsningar. Vi satsar till exempel
              mer på bärighet på vägsidan än vad regeringen gör. Det vi satsar
              mindre på är byggandet av helt nya vägar. En massa nya vägar kommer
              att leda till att det här underhållsberget som ni pratar om kommer
              att bli ännu större i framtiden, eftersom det då kommer att finnas
              ännu mer vägar som ska repareras och underhållas.
            </seg>
            <seg n="6a6b4ced">
              Vi satsar däremot mer på möjligheten att ta sig fram med andra
              färdmedel, till exempel cykel, på spår, med olika lösningar för
              busstrafiken och så vidare. Det här kan man göra sig lustig över,
              men fortfarande är den borgerliga sidan svaret skyldig: Om ni
              menar allvar med det ni säger när ni sitter på toppmöte och menar
              att klimathotet är påtagligt ni har ju insett nu att det finns
              ett sådant hot är frågan hur det ska gå till om man nu vill avvärja
              det hotet. Kan vi då fortsätta köra mer bil med större motorer
              eller hur ska det gå till? Ska ni lösa allt med tekniska lösningar?
              Ni verkar i princip inte ha några forskare med er på den linjen.
            </seg>
            <seg n="686c1764">
              Jag säger inte att det är fel att satsa på nya tekniker. Självklart
              är det jättebra, men det löser inte själva grundproblematiken:
              att transportsektorn står för en så stor del av utsläppen. Vi
              måste minska dem. De kan inte bara plana ut, utan de måste minska
              i faktiska tal om det här ska fungera och om vi ska leva upp till
              de klimatmål vi har ställt upp.
            </seg>
            <seg n="30cba6c0">
              Det var de stora frågorna. Mindre frågor i kronor och ören räknat
              är att vi avsätter mer pengar inom sjöfarten, där vi vill att
              man åtgärdar små saker för riket men viktiga saker för dem som
              drabbas.
            </seg>
            <seg n="e27a65a1">
              Vi tycker till exempel att man när det nuvarande avtalet med
              Gotlandstrafiken löper ut ska börja se den vägen över till Gotland
              som en vanlig väg och inte som en färja. De som bor och vistas
              på Gotland ska ha samma möjligheter att ta sig till och från fastlandet
              som vem som helst som ska åka någonstans. De ska inte drabbas
              med överpriser för att de finns på en ö.
            </seg>
            <seg n="48e70ab0">
              Vi tycker också att det är tid att åtgärda Södertälje sluss så
              att man faktiskt kan förbättra trafiken och även där säkerställa
              åtgärder som har med klimatet att göra, till exempel bättre utströmning
              av vatten som man kan reglera på ett fungerande sätt.
            </seg>
            <seg n="c2b9c15d">
              Herr talman! Den här regeringen säger att den vill göra en massa
              saker, och så gör man det också. Och det är ju bra om man tycker
              att den politiken är bra. Tyvärr är det vissa saker man inte gör.
              Man står för ett systemöverskridande tänkande som innebär att
              man ska ändra systemet. Jag har full förståelse så ska det vara.
              Om man står för en annan politik ska man genomdriva den.
            </seg>
            <seg n="46df988b">
              Tyvärr missar man den största omställningen och den största möjligheten.
              I den ekonomiska kris vi har just nu med extremt låga räntor och
              många människor som går arbetslösa vore det ett gyllene tillfälle
              att ta tillfället i akt och dra i gång det vi har kallat för Green
              New Deal.
            </seg>
            <seg n="d7f20050">
              Det innebär att man ser det här som en möjlighet. När vi nu pratar
              om klimatet är det dags att vi också gör någonting i verkligheten
              och drar i gång de investeringar som krävs, till exempel på spårsidan.
              Det kommer att sätta jättemånga människor i arbete och leda till
              bestående satsningar i dag som vi kommer att ha nytta av långt
              in i framtiden, och då kommer kommande barnbarn och barnbarnsbarn
              inte att säga att vi vältrar över problem och kostnader på dem,
              utan de kommer att säga att vi var framsynta politiker som tog
              de nödvändiga besluten 2009.
            </seg>
            <seg n="99c5252f">
              Herr talman! Jag ska avsluta med att säga något som även Lena
              Hallengren var inne på. Det tillhör tydligen regeringens restkompetens
              ett nytt begrepp att man kan bestämma om att trafikverken ska
              slås ihop. Det är inte så mycket man kan göra åt det, men det
              är lite trist att det står som en smärre förändring i budgetsammanhang.
            </seg>
            <seg n="1ad8fa2f">
              Vänsterpartiet har inte någonting att anföra i sak. Jag kan säga
              att jag personligen tycker att detta är en av de absolut svåraste
              frågorna. Det finns massor av saker som är positiva om det här
              funkar och man kan få ett systemöverskridande tänkande, att det
              inte bara blir väg eller järnväg utan att man i varje enskilt
              fall tänker på vad som är det optimala just nu och att man kan
              ta klimathänsyn.
            </seg>
            <seg n="605d3a14">
              Det finns också sådant som är negativt. När två stora myndigheter
              slås ihop kan man tänka sig att det är svårt att släppa de gamla
              reviren och fortsätter i gamla hjulspår eller järnvägsspår, om
              man vill.
            </seg>
            <seg n="8d9a4ddc">
              Den mesta kritiken mot detta är att man ska genomföra det så
              snart och så snabbt. Det är väldigt glädjande att den borgerliga
              sidan verkar vara helt övertygad om att det kommer att fungera
              smärtfritt. Det är en enormt stor åtgärd som kommer att ske mitt
              under en process när man ska ta fram och hantera den nationella
              infrastrukturpolitiken för en lång tid framåt. Är det verkligen
              bra tajmning? Varför är det så bråttom att genomföra det på bara
              ett par månader?
            </seg>
            <seg n="946d207f">
              Jag tror att det finns en ganska betydande intern kritik i alla
              verk och myndigheter som omfattas av detta. Det är bara att hoppas
              att det här slår väl ut. Om det inte gör det kommer det att bli
              katastrof, och det har vi inte råd med om vi ska kunna göra något
              åt klimatet.
            </seg>
          </u>
          <note type="speaker" n="beccc0b5">
            Anf. 159 KARIN SVENSSON SMITH (mp):
          </note>
          <note n="7d74c7f5">
            Herr talman! Jag vill yrka bifall till reservation 1.
          </note>
          <u who="karin_svensson_smith_aa4519" xml:id="i-3f8cb5e1e6953ca4-0" n="863af79b">
            <seg n="c9abed0d">
              Vi står här nu. Det är torsdag kväll. På måndag börjar FN:s klimatmöte
              i Köpenhamn.
            </seg>
            <seg n="44956a9e">
              På vilket sätt har det med den här diskussionen att göra? Jo,
              det har med den här diskussionen att göra såtillvida att för Sveriges
              del härstammar 40 procent av koldioxidutsläppen från trafiken.
            </seg>
            <seg n="093c8451">
              Här står vi ledamöter i Sveriges riksdag och diskuterar budgeten
              för i år, och vi diskuterar också kommande satsningar på vägar
              och järnvägar. De brukar fungera i 100 eller ibland kanske i 150
              år.
            </seg>
            <seg n="869ec9d2">
              Alltså har vi egentligen enorma möjligheter att fortsätta färden
              likt Titanic med hastighet och kurs mot isberget och en total
              undergång. Vi har också möjlighet att styra båten åt ett annat
              håll, för det är det vi kan göra om vi bestämmer oss för att satsa
              på kollektivtrafik i stället för på vägar.
            </seg>
            <seg n="d2f7bc19">
              Uppdrag granskning i går kväll visade att det finns de som tror
              att det bara är att fortsätta som innan. De tänker att det kommer
              lite nya bränslen och så får vi elbilar, men det finns ingen anledning
              att ändra beteendet.
            </seg>
            <seg n="23a48d80">
              Jag tror att det är fullständigt förödande att tänka på det sättet.
              Självklart ska vi ta all ny teknik i anspråk, men man får faktiskt
              också sansa sig och lyssna på experter och myndigheter. Man kan
              inte räkna hem vinster som är totalt orealistiska. Man måste ha
              på fötterna innan man påstår saker när det gäller hur snabbt man
              kan omvandla bilparken.
            </seg>
            <seg n="030ce3be">
              Den helt säkra vägen som vi har alldeles tillräckligt med underlag
              för är att en fördubblad kollektivtrafik när det gäller persontrafikandelen
              minskar klimatpåverkan. Den goda finessen med att koncentrera
              sig på detta är att frånsett en minskad klimatpåverkan får vi
              också färre skador och olyckor i trafiken. Det ökar också jämställdheten,
              eftersom de som inte har tillgång till bil utan är beroende av
              kollektivtrafik i större utsträckning är kvinnor. Vi ser också
              till att minska luftföroreningarna i staden.
            </seg>
            <seg n="1f63b4f9">
              Den kampanj som har satts i gång av Tågoperatörerna, Bussbranschens
              riksförbund, Svensk kollektivtrafik, Sveriges Kommuner och Landsting
              och taxioperatörerna tycker jag att vi borde ha som ledstjärna
              när vi här i Sveriges riksdag planerar trafiken.
            </seg>
            <seg n="573867ef">
              Vad är det då som karakteriserar regeringens politik? Man säger
              att minst 50 procent av alla nya investeringar ska gå till väg.
              Vad finns det för underlag för ett sådant påstående? Är det någon
              myndighet som har föreslagit det? Finns det någon forskare som
              har föreslagit det? Nej, det är inte ens sakligt grundad politik.
            </seg>
            <seg n="4b44495e">
              Man satsar också på att höja banavgifterna. Vad kommer det att
              leda till, allt annat oförändrat? Jo, det leder till högre biljettpriser.
              Kommer det att underlätta för människor att vilja ta ansvar för
              klimatet och åka kollektivt i stället för att ta bilen vid varje
              tillfälle? Givetvis inte.
            </seg>
            <seg n="bde1ac82">
              Det man gör åt trängseln på spåren är att skapa ännu mer trängsel.
              Man släpper in fler operatörer i stället för att bygga fler spår.
              Man borde göra precis tvärtom, skaffa fler spår.
            </seg>
            <seg n="2af92bdc">
              Miljöpartiets motion har ett alternativ där vi sätter klimatet
              och miljön i centrum. Vi menar att naturlagarna inte är förhandlingsbara.
              Vi kan inte ändra dem, utan vi måste ändra trafiken till den gräns
              som ekosystemen sätter för vårt beteende här på jordklotet. Det
              innebär att det vi vill satsa på för framtiden är höghastighetståg,
              och vi avsätter pengar för det. Vi avser att man ska sätta i gång
              att bygga. Jag har inte sett någon som helst avsiktsförklaring
              från Åsa Torstensson i det avseendet. Hon pratar, men det finns
              inget bestämt uppdrag åt Banverket att planera för det här.
            </seg>
            <seg n="45bb0228">
              Vi satsar på det undertrafikerade nätet. En del brukar kalla
              det för lågtrafikerat. Det är så att det inte bara behövs snabba
              tågtransporter utan alla delar av transporterna behövs, så att
              det blir ett finmaskigt nät över hela landet med lokal trafik,
              regional trafik, interregional trafik och trafik över nationsgränserna,
              om vi ska kunna transportera oss själva på ett bra sätt.
            </seg>
            <seg n="2003d5a6">
              Det innefattar också spårvagnar i städer. Jag har träffat kommunala
              företrädare för ett stort antal kommuner i Sverige som nu är i
              full gång med att planera för hur spårvagnstrafik ska kunna göra
              deras städer mer attraktiva och hur de ska kunna erbjuda kommuninvånarna
              bra kollektivtrafikresor. Det de säger samfällt är att ska vi
              kunna klara av det här behöver vi ha stöd genom medfinansiering
              av staten. Vad vore klokare än att vi använde en del av framtidens
              infrastrukturmedel för att underlätta så att de här städerna kan
              få sin spårvagnslinje på plats?
            </seg>
            <seg n="c54f5bf8">
              Det vi också gör i Miljöpartiet är att vi lyssnar på Näringslivets
              Transportråd. Det kanske man spontant skulle tro inte var vår
              närmaste allierade, och det är det kanske inte i alla sammanhang
              heller, men när man tittar på deras remissvar när det gäller infrastrukturplanerna
              ser man att det har stora likheter med Miljöpartiets budgetmotion.
              Vi satsar på Hamnbanan i Göteborg. Vi satsar på att man lyfter
              upp det som fanns i Godstransportdelegationens förslag i Hamnstrategiutredningen
              så att näringslivet kan använda vägen till det som den passar
              bäst till och järnvägen och sjöfarten som en kombination och på
              det viset få effektiva transporter utan att ha väldigt många långa
              lastbilstransporter.
            </seg>
            <seg n="dd7bb5fe">
              Sammantaget är det med trafikpolitiken man visar om man menar
              allvar med klimatpolitiken eller inte. När Fredrik Reinfeldt åker
              runt i världen och säger att Sverige har klarat att minska klimatpåverkan
              och ändå ha en hyggligt fungerande ekonomi, vad är det han framhåller
              som exempel? Han framhåller som exempel att vi har koldioxidavgifter,
              att vi har haft en grön skatteväxling och att vi har trängselavgifter
              i städerna. Det är bra att han framhåller det, men man skulle
              också kunna säga att han vid något tillfälle klädsamt kunde konstatera
              att alla de här förändringarna röstade Moderaterna mot och bekämpade
              så mycket man kunde.
            </seg>
            <seg n="a6e66df5">
              För att vi igen ska få möjlighet att utveckla trafiken på ett
              sådant sätt att den inte skadar klimatet och att det leder till
              de allmänna samhälleliga mål som jag har räknat upp tidigare,
              trafiksäkerhet, jämställdhet och minskade klyftor i samhället,
              behövs det ett maktskifte nästa år. Det hoppas jag att väljarna
              ser till att genomföra.
            </seg>
          </u>
          <note type="speaker" n="f1965567">
            Anf. 160 JAN-EVERT RÅDHSTRÖM (m):
          </note>
          <u who="jan-evert_radhstrom_4e9980" xml:id="i-25e07f84b6799e43-0" n="3d8d6072">
            <seg n="4568136f">
              Herr talman! Transportsektorns utveckling och effektivitet är
              väsentlig för landets förmåga att möta framtida utmaningar som
              rör klimat, miljö, sysselsättning och regional tillväxt. För att
              klara detta krävs en samlad politik och ett trafikslagsövergripande
              perspektiv och förhållningssätt, och det är detta som alliansregeringen
              åstadkommer.
            </seg>
            <seg n="866089b8">
              Herr talman! Efter att vi har inrättat Transportstyrelsen, avskilt
              produktionsverksamheterna hos Ban- och Vägverken, återstår nu
              att skapa ett trafikslagsövergripande trafikverk som med hög kompetens
              kan planera, bygga och förvalta de statliga vägarna och järnvägarna.
            </seg>
            <seg n="12da73b3">
              Det är spännande att höra oppositionen i det fallet. De vill
              inte säga nej, men de måste vara kritiska. Jag kan med glädje
              och stolthet säga att det här är jättebra, men det klarar inte
              oppositionen.
            </seg>
            <seg n="fecfaea0">
              Det grundläggande uppdraget för den myndigheten är att ur ett
              samhällsbyggnadsperspektiv skapa förutsättningar för att uppnå
              funktionalitet, effektivitet och hållbarhet i det samlade transportsystemet.
              Det är jättebra att vi nu kan se en trafikslagsövergripande planering
              från en och samma myndighet som bygger vår infrastruktur.
            </seg>
            <seg n="5efb3bec">
              I det här sammanhanget är det också viktigt att säga att utvärderingar
              och analyser är betydelsefulla, och därför bildar vi också Trafikanalys
              som ska vara till stöd för detta.
            </seg>
            <seg n="1ba0c066">
              Herr talman! De satsningar på infrastrukturen som alliansen har
              gjort och kommer att fortsätta göra har som mål att få ett tillförlitligt
              och säkert transportsystem med hög kvalitet. För att uppnå detta
              måste vi våga tänka nytt. Alliansregeringen har i varje budgetproposition
              sedan 2006 gjort nya satsningar, så även i år. Totalt kommer alliansregeringen
              under mandatperioden att ha skjutit till 11,4 miljarder kronor
              extra till infrastrukturen, utöver ordinarie budgetramar. Vi pratar
              alltså om enorma, gigantiska belopp till infrastrukturen.
            </seg>
            <seg n="8d1e67d5">
              För nästa mandatperiod har vi egentligen redan klarat av att
              finansiera hela infrastrukturpropositionen på 417 miljarder kronor.
              Till detta kommer också att vi har en medfinansiering externt
              på i storleksordningen 50 miljarder kronor utifrån landet. Jag
              kan säga att vi har finansieringen klar eftersom vi redan nu har
              en ramnivå som ligger i nivå med vad infrastrukturpropositionens
              intentioner är. Vi behöver inte gå till Finansdepartementet och
              be om extrapengar till infrastrukturen som var den förra regeringens
              dagliga jobb, där de begärde mer pengar men alltid kom hem och
              hade misslyckats. Därför nådde de heller aldrig de budgetnivåer
              som den dåvarande regeringen sade att den ville satsa på infrastrukturen.
              Det blev en svekdebatt.
            </seg>
            <seg n="c57c31fd">
              Tyvärr åstadkom den tidigare regeringen att våra medborgare inte
              tror på att vi vill och kan åtgärda våra vägar och järnvägar.
              Men alliansen visar att oss kan man lita på.
            </seg>
            <seg n="294a2eda">
              Det är intressant att höra i dagens debatt att Socialdemokraterna,
              vilket jag hoppas att medierna tar väl hand om, tydligen inte
              tror på några underhållsberg utan säger att det är någonting som
              är teoretiskt. Det finns inget underhållsberg. Det finns inget
              eftersatt behov på våra vägar. Jag kan lova Socialdemokraterna
              att varje medborgare ute i landet märker detta dagligen.
            </seg>
            <seg n="ae788007">
              Vänsterpartiet däremot tror bara på ett underhållsberg. De tror
              inte alls på att vi behöver bygga några vägar. Här ska pengarna
              bara gå till att rätta till de fel som finns. Jag ser verkligen
              fram emot vänsterrörans gemensamma ställningstagande på infrastrukturområdet
              en vacker dag om det kan bli så fint.
            </seg>
            <seg n="2dfbcaba">
              Utgiftsområdet omsluter i dag ungefär 40 miljarder till landets
              infrastruktur. Det är ett gigantiskt belopp. Vi satsar inte bara
              stora pengar på infrastrukturen utan vi i alliansen är också måna
              om att vi använder varje krona på rätt sätt. Därför tycker vi
              att det är riktigt att vi konkurrensutsätter verksamheter och
              att vi granskar att jobben utförs så effektivt som möjligt. Det
              är bra.
            </seg>
            <seg n="7ef09490">
              Det finns också en intressant del i de EU-ansökningar gällande
              väg- och järnvägsprojekt som har framgångsrikt beviljats med mer
              bidrag än vad regeringen har prognostiserat för. Detta innebär
              att fler studier och projekt kan genomföras inom väg- och järnvägssektorn
              och att alliansregeringen har gjort ett bra jobb när vi nu får
              hem mer pengar från EU än vad vi hade tänkt oss. Det är bara att
              tacka för det intensiva jobb som alliansregeringen lägger ned
              på detta område och inte glömma bort den möjligheten.
            </seg>
            <seg n="0065cd4d">
              Herr talman! Vi berör många områden i dag. Det är lätt att hamna
              på väg- och järnvägsområdet. Jag skulle gärna vilja diskutera
              flyg, sjöfart, IT, post och så vidare, men jag avstår från det
              eftersom mina allianskolleger på ett föredömligt sätt kommer att
              beröra dessa områden.
            </seg>
            <seg n="4773d866">
              Det är faktiskt fascinerande att höra hur oppositionen tycker
              att vi gör för lite på infrastrukturområdet. Det har aldrig gjorts
              så mycket som nu inom detta utgiftsområde. Oppositionen är tydlig
              och trogen traditionen på ett sätt det måste jag tillstå. Man
              har alltid mest pengar till infrastruktur när man sitter i opposition.
              Man bara lovar och har mer till allt och alla. Den traditionen
              hålls vid liv. Men politik är faktiskt på riktigt. Det är ingen
              lek. Det gäller att ta ansvar, prioritera och genomföra det man
              säger. Det finns faktiskt några projekt som Socialdemokraterna
              tar upp i sin budgetmotion, och det är bra. Det är något järnvägsprojekt,
              och ett vägprojekt omnämns.
            </seg>
            <seg n="9b222a3b">
              Jag vill stanna upp vid vägprojektet i Socialdemokraternas budget.
              Det handlar om satsningen på E22. Jag delar åsikten att det bör
              ske en satsning även på den vägen, och jag ser fram emot den åtgärdsplanering
              som ligger framför oss och äntligen ger möjlighet till resurser
              i vårt land.
            </seg>
            <seg n="b8fd5a82">
              Jag vill hjälpa er lite på traven när det gäller vägprojekt.
              Jag vill därför fråga om ni har glömt bort alla andra projekt
              när ni nu nämner ett enda just E22. Jag vill särskilt precisera
              ett projekt, nämligen Förbifart Helsingfors. Har ni glömt att
              säga att ni vill genomföra det i likhet med oss i alliansen, eller
              vad är ert svar? Vill ni bygga Förbifart Helsingfors, eller vill
              ni inte bygga Förbifart Helsingfors? Jag är övertygad om att många
              förväntar sig ett rakt svar i dag, särskilt med tanke på att det
              inte står ett enda ord om det i er motion samtidigt som ni nämner
              andra saker.
            </seg>
            <seg n="b2e96286">
              Herr talman! Inom trafikutskottets område har vi en mycket intensiv
              period även framför oss. Mycket har blivit genomfört, men mycket
              återstår. Det handlar om beslut om den framtida infrastrukturplaneringen.
              Många frågor handlar om kollektivtrafik, och det finns mycket
              mer.
            </seg>
            <seg n="8bd625e7">
              Vi har nu haft ansvaret för landets infrastruktur i tre år. Det
              har redan inneburit mycket positivt ute i landet. Grävmaskiner
              märks. Det börjar äntligen att komma tillbaka grus på våra mindre
              vägar. Det läggs ny asfalt och rälsar, och det renoveras. Järnvägsväxlar
              byts ut, och mycket mer sker. Svenska folket ser detta, men oppositionen
              märker ingenting.
            </seg>
            <seg n="a3fe5488">
              Det finns mycket kvar att åtgärda. Det kan vi tillstå. Det kommer
              vi att inse under många år framåt. Men vi kan faktiskt redan nu,
              efter de tre år vi har lett landet, känna oss lite tryggare. Vi
              tar oss fram lite säkrare på våra vägar och järnvägar. Det är
              faktiskt märkbart. Det är rätt intressant.
            </seg>
            <seg n="a6df040f">
              Jag vill lite grann kommentera vad som sades i oppositionens
              inlägg. Socialdemokraterna nämnde medfinansiering och var kritiska.
              Jag ska nöja mig med att ta upp den delen. Tycker Hallengren att
              det är helt fel tänkt att vara med och finansiera en anslutningsväg
              till ett industriområde eller ett nytt bostadsområde så att en
              exploatering möjliggörs? Jag tycker att det är fullt naturligt.
              Jag skulle också vilja att Lena Hallengren tänker tillbaka på
              hur det var under Socialdemokraternas tid när det var ett kattrakande
              om vilka som skulle få del av infrastrukturprojekt. Det var förskottering
              som gällde. Den kommun som på något vis kunde kasta upp pengarna
              och förlora räntan kunde möjligtvis få ett projekt. Det är väl
              ingenting som jag tror att Lena Hallengren går ut till sin partigrupp
              och frågar om, att det skulle ha varit en bättre ordning tidigare
              än det förslag som alliansregeringen lägger fram i dag.
            </seg>
          </u>
          <note n="71b2481d">
            Herr talman! Jag yrkar bifall till förslaget i betänkandet och
            avslag på reservationerna.
          </note>
          <note type="speaker" n="5a879e29">
            Anf. 161 LENA HALLENGREN (s) replik:
          </note>
          <u who="lena_hallengren_58d7dc" xml:id="i-5c170e4618fbd054-1" n="a25a42c3">
            <seg n="ea80ea2f">
              Herr talman! Det finns stora behov. Det framgick tydligt under
              mitt anförande att det är min och socialdemokratins uppfattning.
              Men jag ifrågasatte begreppet underhållsberg och vilken summa
              det handlar om. Jag har hört Jan-Evert Rådhström vid tidigare
              tillfällen säga att vi litar på myndigheterna. Litar inte Jan-Evert
              Rådhström på Riksrevisionen? Är inte deras granskning relevant?
            </seg>
            <seg n="5059faed">
              Jag vill gärna upprepa vad jag sade tidigare. Allt gick kanske
              inte riktigt fram. Riksrevisionen hävdar att det utifrån tillgänglig
              information inte går att vare sig styrka eller avfärda Vägverkets
              uppgift om att kostnaderna för det eftersatta underhållet är 20
              miljarder. Vägverket redovisar bristfälliga underlag om kostnaderna
              för ordinarie eftersatt underhåll till regeringen. Riksrevisionens
              bedömning är att Vägverkets underlag har betydande brister och
              inte ger en tillförlitlig bild av de samlade kostnaderna för att
              upprätthålla tillståndet på vägnätet.
            </seg>
            <seg n="0f5948da">
              Jag säger inte att det inte finns behov. Behovet när det gäller
              infrastruktur finns för både vägar och järnvägar. Vi kan gå till
              vilken del av landet som helst och se att där finns stora behov.
              Som regeringsföreträdare måste det ändå vara relevant att ta hänsyn
              till vad Riksrevisionen säger. Är deras underlag korrekt, eller
              vad är Jan-Evert Rådhströms uppfattning om det?
            </seg>
            <seg n="63c65781">
              Jag vill passa på tillfället att lyfta upp en fråga specifikt,
              nämligen trafiksäkerheten. Det kan tyckas vara en liten fråga,
              men kan Jan-Evert Rådhström ägna en liten del av sin replik till
              att förklara varför det är så viktigt att NTF en viktig organisation
              inom trafiksäkerhetsområdet som engagerar många medborgare inte
              ska få ett litet organisatoriskt stöd så att organisationen kan
              fortsätta att utvecklas?
            </seg>
          </u>
          <note type="speaker" n="fa9c9ada">
            Anf. 162 JAN-EVERT RÅDHSTRÖM (m) replik:
          </note>
          <u who="jan-evert_radhstrom_4e9980" xml:id="i-25e07f84b6799e43-1" n="3d8d6072">
            <seg n="510ca4ba">
              Herr talman! Jag börjar med att repetera mina frågor. Tyvärr
              har Lena Hallengren bara en replik kvar för att ge ett tydligt
              svar. Jag börjar med att ställa frågorna: Hur går det med Förbifart
              Helsingfors? Är Socialdemokraterna för eller emot byggandet av
              Förbifart Helsingfors? Jag tackar på förhand för ett tydligt svar.
            </seg>
            <seg n="6d5dbca4">
              Sedan var det frågan om Riksrevisionen och bristande underhåll.
              Riksrevisionen ifrågasätter summan 20 miljarder, men man ifrågasätter
              inte att det finns ett bristande underhåll. Det är en intressant
              diskussion. Jag skönjer i Lena Hallengrens inlägg att det kanske
              inte finns något bristande underhåll. Det finns dock ett gigantiskt
              bristande underhåll, och det är därför vi gör stora satsningar.
              Vi når inte de 20 miljarder som Vägverket påtalar, så egentligen
              är det ointressant om det är 20, 18 eller 15 miljarder. Det är
              nämligen ett enormt stort behov som finns där. Jag har alltså
              inga problem med att göra satsningar på underhållet, och jag är
              inte rädd att vi gör för mycket, den saken är klar.
            </seg>
            <seg n="afedc032">
              När det gäller trafiksäkerheten tycker jag att det är sorgligt
              att Lena Hallengren och socialdemokratin fastnar på ett organisationsstöd
              till NTF. Det är ett organisationsstöd som innebär att man med
              automatik får x kronor till sin verksamhet. Jag tycker att det
              är jättebra att NTF har aktiviteter, men vi säger att NTF kanske
              kan få mer pengar eftersom de söker för projekt hos Vägverket
              och får projektanslag. Jag hoppas verkligen att NTF har bra projekt.
              Jag hoppas också att de kanske till och med får mer än 25 miljoner
              kronor, vilket var det samlade stöd de hade tidigare.
            </seg>
          </u>
          <note type="speaker" n="930fcdac">
            Anf. 163 LENA HALLENGREN (s) replik:
          </note>
          <u who="lena_hallengren_58d7dc" xml:id="i-5c170e4618fbd054-2" n="a25a42c3">
            <seg n="21d24513">
              Herr talman! För att börja där Jan-Evert avslutade trappar man
              snabbt ned organisationsstödet till NTF, väl medveten om att det
              kan rasera hela organisationen. Jag vill bara veta om det är så
              att regeringen inte tycker att NTF är viktigt och att trafiksäkerhetsfrågorna
              inte behöver arbetas med på ett så genomgripande sätt som NTF
              gör och har gjort under väldigt lång tid.
            </seg>
            <seg n="934a1975">
              Jag vill också fråga om Jan-Evert Rådhström inte är rädd att
              det satsas lite för lite på utbyggnad av spårkapacitet. Tycker
              Jan-Evert Rådhström att det är rätt att auktionera ut spårlägen,
              vilket Brandborn och regeringen föreslog i propositionen Konkurrens
              på spåret ? Är det rätt att chockhöja avgifterna för att ransonera
              den bristande spårkapaciteten? Jag tror att spårbunden trafik
              knappt nämndes i Jan-Evert Rådhströms inlägg, vilket är ganska
              talande för ett parti som prioriterar framför allt vägar.
            </seg>
            <seg n="f499cf39">
              För att Jan-Evert Rådhström inte ska säga att jag inte på något
              sätt berör förbifarten och det är i och för sig inte riktigt det
              som är diskussionen här; vi kommer att diskutera en åtgärdsplan
              och då diskutera allt möjligt vill jag säga som vi tidigare sagt:
              Vi tycker att förbifarten är en viktig del av en lösning i Helsingfors.
              Vi har inte backat på det. Åtgärdsplanen och hela diskussionen
              om trafiklösningen ska vi dock diskutera vid ett senare tillfälle.
              Jag ser då fram emot att få diskutera spårbunden trafik och kollektivtrafik
              ord som Jan-Evert Rådhström inte ens nämner när han använder mer
              än tolv minuter.
            </seg>
          </u>
          <note type="speaker" n="e2f59e71">
            Anf. 164 JAN-EVERT RÅDHSTRÖM (m) replik:
          </note>
          <u who="jan-evert_radhstrom_4e9980" xml:id="i-1d138c4a12d5abab-0" n="3d8d6072" next="i-9d2a85c42fade77d-0">
            <seg n="0f3b5cf6">
              Herr talman! Jag nämnde ett antal gånger järnvägens betydelse
              och de satsningar vi gör. Det är märkligt att Lena Hallengren
              säger att vi satsar för lite på spår samtidigt som hon vet att
              denna regering satsar mer på järnvägsområdet än den förra regeringen
              någonsin gjorde.
            </seg>
            <seg n="7c3d2309">
              Det är också märkligt att Lena Hallengren i en så viktig debatt
              som den om en budget för vår infrastruktur pratar om 25 miljoner
              i organisationsstöd. Det gör hon i sin huvudreplik till mig som
              företrädare för alliansen. Jag säger fortfarande att jag hoppas
              att NTF har så bra projekt att de genom sina projektansökningar
              får enormt mycket pengar för sin verksamhet. Jag kan inte stå
              inför svenska folket och säga att det finns en organisation som
              vi med automatik ska ge pengar när det finns andra organisationer
              inom trafiksäkerhetsområdet som faktiskt får söka sina pengar
              i organisationsstöd och inte får några automatiska pengar som
              bara kommer årligen. Jag tycker nästan att det är genant att man
              kan försöka prioritera en organisation så radikalt framför alla
              andra.
            </seg>
            <seg n="5ea69260">
              Vi hör när det gäller Förbifart Helsingfors att Lena Hallengren
              säger att det inte ingår i denna diskussion. Men det är ju just
              för att ni utesluter Förbifart Helsingfors och nämner andra infrastrukturprojekt
              som vi måste ta upp frågan. Nu kunde vi dock skönja att det handlar
              om att det skulle tas en diskussion om en helhetslösning för Helsingfors
              som Socialdemokraterna med ska göra sina vänstervänner.
            </seg>
          </u>
          <note n="1c655749">
            (LENA HALLENGREN (s): Det sade jag inte.)
          </note>
          <u who="jan-evert_radhstrom_4e9980" xml:id="i-9d2a85c42fade77d-0" n="3d8d6072" prev="i-1d138c4a12d5abab-0">
            <seg n="53f6fdfb">
              Det innebär tydligen en risk för att Socialdemokraterna inte
              står kvar i Förbifart Helsingfors.
            </seg>
          </u>
          <note type="speaker" n="efbbbf18">
            Anf. 165 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-9a560505461865b3-0" n="863af79b">
            <seg n="28d63de2">
              Herr talman! Jag börjar med att fråga Jan-Evert Rådhström om
              en höjning av banavgifterna. Regeringen bedömer att banavgifterna
              kan fördubblas inom en fyraårsperiod. Tror Jan-Evert Rådhström
              att det leder till fler eller färre resande i kollektivtrafiken?
              Det är den viktiga frågan.
            </seg>
            <seg n="89dd203b">
              Sedan noterar jag att Jan-Evert Rådhström pratar om att det nu
              finns mer pengar till spår än någonsin förut. Men reser du någonsin
              till Skåne? Kommunstyrelsernas ordförande i Trelleborg, Lund och
              Helsingborg säger allihop: Vi måste ha pågatåg till Trelleborg,
              och vi måste få kollektivtrafiken i Skåne utbyggd.
            </seg>
            <seg n="c79c9f42">
              Vi märker av klimatförändringarna mer än andra delar av Sverige;
              vi har ingen landhöjning. Om länsstyrelsens prognoser slår in
              kommer en tredjedel av Vellinge kommun att stå under vatten inom
              hundra år. Det är inte märkligt att vi och även borgerliga företrädare
              i Skåne ser att det är spårtrafik vi måste satsa på i första hand.
              De är inte nöjda. De tycker att regeringen sviker när den lägger
              så lite i Banverkets budget i relation till Vägverkets budget.
            </seg>
            <seg n="0765c31b">
              När det gäller underhållsberget har jag också läst Riksrevisionens
              rapport. Man ska notera att det handlar om 8 miljarder om året.
              Det är alltså mycket pengar, och de ger inga belägg för detta
              utan säger att Vägverket inte har koll på det. Det finns ingen
              styrning av dessa pengar. Jag undrar om det inte vore lite intressant
              om regeringen styrde sin myndighet, om man hade mål och kontrollerade
              att de uppfylls innan man började prata om något. Det finns inget
              belägg för vare sig ett underhållsberg eller något annat, för
              man har inte koll på verksamheten.
            </seg>
          </u>
          <note type="speaker" n="d5286144">
            Anf. 166 JAN-EVERT RÅDHSTRÖM (m) replik:
          </note>
          <u who="jan-evert_radhstrom_4e9980" xml:id="i-25e07f84b6799e43-2" n="3d8d6072">
            <seg n="235d6339">
              Herr talman! Första frågan gällde höjningen av banavgifterna.
              Vi kan enligt Banverkets egna uppgifter konstatera att banavgifterna
              i Sverige ligger på 4:47 kronor per tågkilometer. I exempelvis
              Schweiz är det 52 kronor och i Tyskland ungefär 40 kronor, och
              så vidare.
            </seg>
            <seg n="4e2c43f3">
              Det som är intressant när vi diskuterar banavgifter är att det
              inte är så att banavgifter med automatik ska höjas. I vissa tider
              kan det till och med vara så att de ska sänkas. Det kan vara en
              möjlighet för exempelvis ett godståg att se att det är sänkta
              banavgifter när det är god tillgång på spår. Man kan alltså sänka
              banavgifterna, och då blir det mer attraktivt att använda den
              tiden än att använda peaktid. Jag är övertygad om att det kommer
              att bli fler resande när vi har en tanke med varför vi har banavgifter
              och hur vi använder banavgifterna på ett förnuftigt sätt.
            </seg>
            <seg n="a1cb4635">
              Återigen: Även Karin Svensson Smith vet väl om att alliansregeringen
              satsar mer pengar på väg och järnväg. Vi är också klart medvetna
              om det klimathot som finns, och därför gör vi denna satsning.
              Jag hörde tyvärr inte Karin Svensson Smith ta den debatten för
              något år sedan, utan det var i samband med maktskiftet som det
              inträdde för Karin Svensson Smith i stor utsträckning.
            </seg>
            <seg n="b237c91f">
              Vi har hört att också Karin Svensson Smith tillhör den skaran
              som ifrågasätter underhållsberget, och det är ju intressant. Nu
              har vi Miljöpartiet och Socialdemokraterna mot Vänstern, som bara
              ser underhåll. Det blir intressant framöver.
            </seg>
          </u>
          <note type="speaker" n="4eb60368">
            Anf. 167 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-9a560505461865b3-1" n="863af79b">
            <seg n="373f2636">
              Herr talman! Jag tycker att det är viktigt att inte slarva med
              skattebetalarnas pengar 8 miljarder om året är ganska mycket,
              och det är vad underhållet av vägar kostar i dag. Om Riksrevisionen
              påtalar att det finns allvarliga brister tycker jag att det är
              något vi ska ta itu med och se till att pengarna används på det
              sätt de ska.
            </seg>
            <seg n="4a01d05c">
              Jag förstod inte riktigt vad du menade sade du att det blir fler
              resande när man höjer banavgifterna? Regeringens bedömning är
              att man totalt sett inom en fyraårsperiod kan dubbla banavgifterna.
              Jag kan inte förstå hur det kan bli fler resande av det. Allt
              annat är oförändrat om det blir dyrare, men och jag kanske läste
              fel när jag läste marknadsekonomi det leder ju till att färre
              efterfrågar.
            </seg>
            <seg n="e8721b83">
              Det blir relativt sett billigare att ta buss eller åka på annat
              sätt. Jag förstår inte ditt resonemang.
            </seg>
            <seg n="792acecd">
              Har du tid över får du väldigt gärna kommentera synpunkter från
              Näringslivets Transportråd eller varför inte från Västsvenska
              handelskammaren. De är väldigt missnöjda med att man inte lyfter
              fram hamnstrategin, inte tar upp förslagen till omlastningscentraler
              och inte prioriterar Hamnbanan till Göteborg. Göteborgs hamn är
              oerhört viktig för näringslivet. Om man ska få sitt gods till
              och från Sverige behöver man en rationell anslutning. Varför kommer
              Hamnbanan så sent? Varför satsar man inte på Göteborg och Borås
              när det gäller spår, som Västsvenska handelskammaren efterlyser?
              Man skulle kunna förvänta sig att en borgerlig regering lyssnar
              på näringslivet.
            </seg>
          </u>
          <note type="speaker" n="dbd7c7aa">
            Anf. 168 JAN-EVERT RÅDHSTRÖM (m) replik:
          </note>
          <u who="jan-evert_radhstrom_4e9980" xml:id="i-25e07f84b6799e43-3" n="3d8d6072">
            <seg n="dec26803">
              Herr talman! Jag börjar med att kommentera det senaste. Ja, Näringslivets
              Transportråd är kritiskt därför att vi vill ha än mer infrastruktur
              byggd, drift och underhåll, små satsningar som har stor betydelse
              för vårt land. Men det som Karin Svensson Smith glömde att nämna
              är att de är jättekritiska till Miljöpartiets ställningstagande
              på järnvägsområdet, att pengarna ska gå till en höghastighetsjärnväg.
              Det säger de definitivt nej till. De vill att järnvägsinvesteringarna
              i första hand ska gå till att förbättra den infrastruktur som
              vi har. Jag kan glädja Näringslivets Transportråd med att säga
              att vi gör allt vi kan för att åtgärda de brister som i dag finns.
              Det är därför som vi gör så stora satsningar där. Det är därför
              som vi satsar mer än vad vänsterregeringen tidigare gjorde på
              järnvägssidan.
            </seg>
            <seg n="2f339257">
              Karin Svensson Smith talar om slarv med underhåll och om 8 miljarder
              kronor. Nej, det är precis som jag sade i mitt anförande, att
              varje skattekrona är viktig. Därför vill vi konkurrensutsätta
              de aktörer som jobbar med underhåll och byggande av våra vägar
              och våra järnvägar. Vi tycker inte att det ska vara en myndighet
              med en byggsektor som med automatik utför jobbet men där man inte
              får effektivitet fullt ut av åtgärderna. Vi ser redan nu konjunkturnedgång
              förvisso att ett projekt hos Vägverket och Banverket blir 1,2
              miljarder kronor billigare än man hade tänkt sig på grund av konkurrens.
              Det är faktiskt ganska glädjande.
            </seg>
          </u>
          <note type="speaker" n="a938ca4f">
            Anf. 169 PETER PEDERSEN (v) replik:
          </note>
          <u who="peter_pedersen_420991" xml:id="i-f73c5d580b477b56-1" n="21a7f91d">
            <seg n="b2c44dc4">
              Herr talman! Det var någon tänkare som sade: Därtill är jag nödd
              och tvungen. Det var ungefär så det var. Det gick inte att låta
              bli att begära replik eftersom Jan-Evert Rådhström var så yvig
              i sin kritik och sina påståenden.
            </seg>
            <seg n="93d4d218">
              Jag konstaterade att han litet hånfullt sade att Vänsterpartiet
              inte vill bygga några nya vägar, där ska man bara ta hand om underhållet.
              Jag uppfattade att det var kritik.
            </seg>
            <seg n="e1d876c3">
              Sedan hör man Jan-Evert prata i andra riktningen. Några nya järnvägar
              behöver vi inte ha, utan vi ska ta hand om dem vi har. Helt olika
              preferenser tydligen vad gäller det ena och det andra.
            </seg>
            <seg n="006c3c43">
              Vi är så vidsynta att vi accepterar att vi kan behöva någon ny
              väg då och då, till exempel om den går rakt igenom en stad och
              det inte finns några sakskäl till att inte göra det och man inte
              kan hitta några åtgärder för att lösa det ur klimatsynpunkt. Det
              är bara att titta på vårt budgetförslag. Vi har pengar till nya
              vägar. Men det är helt rätt, och det sade jag i mitt anförande,
              att vi satsar betydligt mer på underhållssidan och på bärighetsåtgärder.
              Vi vill ta hand om det kapital vi har lagt ned i våra vägar.
            </seg>
            <seg n="77c34981">
              Det är också sant att vi satsar betydligt mer på järnväg än på
              väg. Det tycker vi är en helt riktig prioritering med tanke på
              vilken påverkan det ena och det andra har på klimatet. Man kan
              inte låtsas att man värnar om klimat och sedan ändå bara bygga
              vägar, något som Moderaterna verkar vara tillbaka i.
            </seg>
            <seg n="9ee16350">
              Den viktigaste frågan är det här med medfinansiering. Är det
              verkligen rätt, Jan-Evert, att till exempel Degerfors kommun ska
              avsätta nästan 4 miljoner kronor till Citybanan i Helsingfors?
              Varför ska inte en massa andra kommuner som ligger på lite längre
              avstånd i ett annat väderstreck vara med och betala i så fall?
              Är det något speciellt som gör att just de här aktuella kommunerna
              har en så stor förmån av Citybanan? Är det inte så att en mycket
              stor del av trafiken i Sverige på spår går via Helsingforss Central?
              Varför ska inte alla som bor i det här landet vara med och betala
              den satsningen? Det vore väl det enda rimliga.
            </seg>
          </u>
          <note type="speaker" n="bad16c90">
            Anf. 170 JAN-EVERT RÅDHSTRÖM (m) replik:
          </note>
          <u who="jan-evert_radhstrom_4e9980" xml:id="i-25e07f84b6799e43-4" n="3d8d6072">
            <seg n="a3ce9787">
              Herr talman! För att svara på frågan om medfinansieringen: Det
              var en förhandling som gjordes. Där såg vi en möjlighet att få
              detta projekt, Citybanan i Helsingfors, till stånd med en medfinansiering
              från andra kommuner. Jag förutsätter att Peter Pedersen har så
              framsynta politiker i sin kommun att de fattar beslut som de tror
              på. Jag har svårt att se att kommunföreträdare i din egen kommun
              säger ja fast de icke tycker om det. Det är klart att det är viktigt
              även för Degerfors att Citybanan blir av för, precis som du säger,
              trafikens skull. Det krävs gigantiska belopp för att klara av
              en sådan finansiering. Det måste vi naturligtvis göra tillsammans.
            </seg>
            <seg n="8e6153aa">
              Det var väl den enda fråga jag fick, och jag vill passa på att
              ställa en fråga. Peter Pedersen är Vänsterpartiets trafikpolitiska
              talesman. Det var tydligen oklarhet i, som jag uppfattade det,
              var Socialdemokraterna egentligen står i fråga om Förbifart Helsingfors
              i dag. Var står Peter Pedersen och Vänsterpartiet i den frågan?
              Jag tror att det är intressant för svenska folket att få höra
              det. Det ska komma ett regeringsalternativ här under våren. Det
              kanske är en ganska viktig fråga att få svar på: Var står Vänsterpartiets
              talesman när det gäller Förbifart Helsingfors?
            </seg>
          </u>
          <note type="speaker" n="34b1ee02">
            Anf. 171 PETER PEDERSEN (v) replik:
          </note>
          <u who="peter_pedersen_420991" xml:id="i-f73c5d580b477b56-2" n="21a7f91d">
            <seg n="3ef89be2">
              Herr talman! Det är ett känt retoriskt knep att växla upp på
              ett nytt spår eller, i det här fallet, en ny väg om man inte vet
              vad man ska svara på de frågor som ställts. Jag tror inte att
              det är obekant att Vänsterpartiet inte jublar och applåderar för
              byggandet av Förbifart Helsingfors. Den frågan måste lösas på
              något vis, och det kommer vi att klara av inom oppositionen, som
              förhoppningsvis blir ett regeringsalternativ ja, det är jag helt
              övertygad om.
            </seg>
            <seg n="1e931211">
              Nu gällde frågan medfinansieringen. Jag vill veta: Var går den
              absoluta gränsen till exempel i Värmland där man anser att det
              är rimligt att vissa betalar och vissa inte och där det är kloka
              politiker eller inte kloka politiker? I Laxå kommun, strax söder
              om Degerfors, var det ordförandens utslagsröst som avgjorde att
              man gick med på finansieringen. Hade han inte gjort det hade hela
              förslaget fallit. Alla berörda kommuner skulle stå bakom avtalet
              i Örebro län, annars skulle det falla.
            </seg>
            <seg n="d535ee0d">
              Jag kan acceptera att det kan finnas krav på en medfinansiering
              om man vill få en pendeltunnel och har krav på att stationerna
              ska vara utformade på ett visst sätt utöver det vanliga. Men här
              pratar ni stolt om 50 miljarder i medfinansiering. Allt det här
              tror jag väl inte handlar om att kommuner och landsting ska pumpa
              in pengar i. Det finns andra former av medfinansiering också.
            </seg>
            <seg n="4cbf640e">
              Vad är själva syftet? Kan man förvänta sig att detta kommer att
              sprida sig till fler samhällssektorer? Man kommer att säga: Vill
              ni ha någonting får ni vara med och betala? Ni säger: Nej, det
              här har ingen betydelse för prioriteringen. Det är ungefär att
              man bara ska visa sitt intresse, att man ska vara positivt lagd
              och inte negativ. Om det inte har någon betydelse för prioriteringen
              vad man gör får man ändå de här satsningarna, eller? Det är rent
              struntprat! De som orkar låna de här pengarna, prioriterar bort
              annan verksamhet i sin kommun och lägger dem på den här typen
              av satsningar går naturligtvis före kön. Det kommer alltid att
              gynna de större och starkare kommunerna i det här landet, och
              det är inte där du och jag bor.
            </seg>
          </u>
          <note type="speaker" n="be97f3a5">
            Anf. 172 JAN-EVERT RÅDHSTRÖM (m) replik:
          </note>
          <u who="jan-evert_radhstrom_4e9980" xml:id="i-25e07f84b6799e43-5" n="3d8d6072">
            <seg n="117c2461">
              Herr talman! När det gäller Degerfors och den medfinansiering
              som görs tror jag att vi fattar kloka beslut. Vi har även fattat
              följdbeslut om infrastruktursatsningar som gör att vi kan göra
              avskrivningar. Det gör att den kostnaden årligen blir relativt
              låg, beroende naturligtvis på hur stor satsning som görs.
            </seg>
            <seg n="d047012e">
              Jag tycker att det är ett betydligt mer smakfullt sätt än den
              utpressning som gällde i tidigare politik: Lägg pengarna och betala
              räntan, så kommer ni före i kön! Det var ett sätt som jag inte
              alls kände var till fyllest.
            </seg>
            <seg n="bccfbc64">
              Jag tror fortfarande att medfinansiering är ett bra alternativ.
              Det är många infrastrukturprojekt som ger positiva regionala effekter.
              Folk kan bosätta sig, det går att bygga och det går att exploatera
              markområden på ett helt annat sätt. Då ska man vara med och ta
              en del av den kostnaden. Den politiken tycker jag är ganska sund.
            </seg>
          </u>
          <note type="speaker" n="2ba731c9">
            Anf. 173 SVEN BERGSTRÖM (c):
          </note>
          <u who="sven_bergstrom_b4b613" xml:id="i-18c3934a8d077544-0" n="11f2a289">
            <seg n="22c8236b">
              Herr talman! I dag mitt på dagen hade jag besök av en busslast
              politikerskolelever från Hälsingland. Vi har haft studiecirkel
              i Centerpartiet och försökt ragga lite nytt folk till politiken.
            </seg>
            <seg n="01b58af0">
              Jag fick frågan av politikerskoleleverna vad som är det bästa
              och det sämsta med politiken och riksdagsarbetet. Jag redogjorde
              för allt det goda, det intressanta och det spännande som politiken
              innehåller, och jag sade att det sämsta med politiken är att den
              är så nyanslös. När man sitter i majoritet är allting frid och
              fröjd, och när man är i opposition är det bara elände, elände
              från regeringen. Men jag vägrar att acceptera och tro att allt
              förnuft under en fyraårsperiod är samlat på den ena sidan bordet
              och att det nästa period är samlat på den andra sidan bordet.
              Det finns goda tankar från båda sidor. Men när man lyssnar på
              oppositionen här i dag får man dess värre bekräftat just detta
              att det är fullkomligt utan nyanser. Allting är elände som den
              här regeringen gör bara, bara elände. Lars Ekborg hade en sketch
              en gång när Erlander var statsminister på temat elände, elände,
              elände, Erlander. Man kommer osökt att tänka på den.
            </seg>
            <seg n="032fac56">
              När allianspartierna fick ta över för tre år sedan fanns det
              oändligt mycket att göra på transportområdet, stora uppdämda behov
              och många underlåtenhetssynder att ta itu med. Vi fick ta över
              ett järnvägsnät som var starkt nedslitet och vanvårdat. Europeiska
              järnvägsunionen konstaterade till och med att Sverige var allra
              sämst i klassen när det gällde att sköta drift och underhåll av
              vårt järnvägsnät, efter tolv år av socialdemokratiskt styre. Det
              gillar man inte att höra på den rödgröna sidan som var ansvarig
              för situationen, men så var det.
            </seg>
            <seg n="2e26194c">
              När det gällde biltransporterna och vägnätet var det ungefär
              lika illa. Ett underhållsberg på 2030 miljarder, Lena Hallengren,
              och Europas i särklass tyngsta, äldsta och mest bränsletörstiga
              bilar har Vägverket sagt att vi hade 2006 i Sverige. Det var vad
              vi fick ta över. Och så dristar sig Lena Hallengren att ifrågasätta
              underhållsberget. Hade hon rådgjort med den som kan vägar bäst
              i den socialdemokratiska trafikutskottsgruppen, Hans Stenberg
              i Sundsvall, är jag inte säker på att hon hade formulerat sig
              på det sättet. Jag tror att han, liksom jag, med erfarenheter
              av många, många mil väg i Västernorrland och Gävleborg Norrland
              kan vittna om det enorma behov av bättre underhåll och drift som
              vårt vägnät har. Jag är inte säker på att Hans kan åka hem till
              SCA och andra pappersindustrier och säga: Nja, vi har ett ganska
              bra vägnät här. Vi behöver nog inte så mycket pengar.
            </seg>
            <seg n="6c26f06b">
              Naturligtvis kan Riksrevisionen hitta detaljer som inte är hundraprocentigt
              väl underbyggda. Men att ifrågasätta att vi har ett underhållsberg,
              fortfarande vi har inte lyckats beta av alltihop tycker jag är
              magstarkt i överkant.
            </seg>
            <seg n="28229548">
              Både väg- och järnvägssatsningarna har ökat rejält sedan vi tog
              över år 2006. Vi har gjort en närtidssatsning på över 10 miljarder
              kronor, som Jan-Evert Rådhström redogjorde för. Investeringarna
              på järnväg har ökat till att för 2009, om nu Lena och Karin lyssnar,
              vara 11,2 miljarder kronor. År 2006, det sista året ni regerade,
              var de mindre än hälften. Vi har alltså fördubblat investeringarna
              på järnvägssidan, och så säger ni att vi inte bryr oss om spår,
              järnväg och tåg.
            </seg>
            <seg n="e5e2493b">
              Nu tillförs det pengar. Men det är en väldig utmaning att ta
              sig an att ställa om trafik och transporter så att vi klarar både
              transportbehoven som finns för människor och varor och ansvaret
              för miljö och klimat. Karin Svensson Smith var inne på klimatkonferensen
              i Köpenhamn.
            </seg>
            <seg n="5c94ed93">
              För Sverige är det särskilt viktigt att vi går i spetsen och
              agerar offensivt just nu som ordförandeland i EU och inför den
              stora klimatkonferensen i Köpenhamn, men också för att vi är och
              har varit ett land som under lång tid haft ett gott rykte i vår
              omvärld när det gäller förmågan att förena ambitioner om ekonomisk
              utveckling med miljöansvar.
            </seg>
            <seg n="0a1f0d73">
              Det är välkänt att transportsektorn står för cirka en tredjedel
              av de klimatpåverkande utsläppen. De måste minskas rejält. Och
              det är egentligen ointressant hur lätt eller svår den här omställningen
              är. Det är för att den är helt nödvändig som vi måste ge oss på
              den.
            </seg>
            <seg n="70561f1a">
              Centerpartiet och alliansregeringen vill se ett väl utvecklat
              transportsystem med säkra, miljövänliga och tillgängliga transporter.
              Men det ska också vara samhällsekonomiskt effektivt, och det ska
              vara en långsiktigt hållbar transportförsörjning för både medborgare
              och näringsliv i hela landet.
            </seg>
            <seg n="af0134f8">
              Som transportsektorn ser ut i dag bilar, lastbilar, sjöfart och
              framför allt flyg späder den på miljöbelastningen och klimatpåverkan,
              främst genom utsläpp av stora mängder växthusgaser. Av de totala
              svenska utsläppen står transportsektorn för cirka en tredjedel,
              som jag tidigare sagt, och av detta kommer den alldeles övervägande
              delen just från vägtrafiken. Transportsektorn beräknas släppa
              ut ca 20 miljoner ton koldioxid. Privatbilismen svarar för 13
              miljoner ton och godstransporterna för drygt 5 miljoner ton av
              dessa utsläpp.
            </seg>
            <seg n="e6de27df">
              Herr talman! Menar vi allvar med våra miljöambitioner är det
              därför helt klart att vi står inför en väldig utmaning att ställa
              om. De växande transportbehoven måste i ökad utsträckning klaras
              med mer kollektivtrafik, med nya bränslen och energieffektivare
              och mer bränslesnåla fordon på våra vägar och med mer transporter
              på järnväg och till sjöss.
            </seg>
            <seg n="194b21ca">
              En stegvis ökad energieffektivitet i transportsystemet och ett
              brutet fossilberoende är nödvändigt. År 2030 bör Sverige ha en
              fordonsflotta som är oberoende av fossila bränslen.
            </seg>
            <seg n="f6bbdf37">
              Transportsektorn måste också bidra till att våra miljömål nås,
              och den måste bidra till minskad ohälsa. Vi talar ofta om nödvändigheten
              att minska antalet olyckor, att minska antalet dödade och svårt
              skadade, som vi lyckats ganska bra med under det senaste året.
              Vi har reducerat antalet döda med uppemot 100 personer. Men vi
              får inte glömma bort de lika många människor som drabbas av ohälsa
              på grund av partiklar och utsläpp från vägtrafiken främst i storstäderna.
            </seg>
            <seg n="0bef6a5a">
              Nu sätts kraftfulla åtgärder in för att ställa om till ett mer
              långsiktigt hållbart transportsystem. Fyra av tio bilar som säljs
              under 2009 är miljöbilar. Försäljningen av bilar med låga CO2-utsläpp
              ökar starkt. Regeringen stöttar omställningen bland annat genom
              att man är befriad från fordonsskatt under fem år vid köp av miljöbil.
              Vi ökar differentieringen i fordonsskatten så att bilar som släpper
              ut mycket koldioxid får högre skatt och fordon med mindre utsläpp
              lägre skatt.
            </seg>
            <seg n="2d590e3d">
              Nu tillförs också mer pengar i budgetpropositionen som vi diskuterar
              just nu. 1,6 miljarder ytterligare tillförs infrastrukturen under
              åren 20092011. Medlen kommer att användas för insatser inom både
              väg- och järnvägssektorn i syfte att dämpa sysselsättningsnedgången
              och skapa ökad tillgänglighet i transportsystemet. Under 20092010
              tidigareläggs åtgärder motsvarande ett belopp om 753 miljoner
              kronor främst för att åtgärda eftersatt underhåll. På järnvägsområdet
              tillförs 547 miljoner kronor under 20092010 för att redan pågående
              projekt ska kunna byggas både snabbare och mer rationellt.
            </seg>
            <seg n="ecc20d88">
              Herr talman! Den svaga konjunkturen innebär att det nu finns
              möjligheter att ta till vara lediga resurser inom byggsektorn
              som kan användas för statliga investerings- och underhållsinsatser.
              Förstärkta satsningar på infrastrukturunderhåll och investeringar
              innebär insatser som kan ge jobb redan på relativt kort sikt.
              Det bidrar till att dämpa sysselsättningsfallet. Därtill är satsningarna
              viktiga tillskott för ökad tillgänglighet i transportsystemet.
            </seg>
            <seg n="51b4b721">
              Men oppositionen vill som alltid mer. Åtminstone den socialdemokratiska
              delen av oppositionen, som ju är starkt splittrad i viktiga delar
              när det gäller hur pengarna ska användas inom transportområdet,
              är som alltid alla goda gåvors givare. Med några finurliga verktyg
              tycks Socialdemokraterna också kunna reglera globala finanskriser.
              Man ökar anslagen till väghållning, man ökar anslagen till järnvägen,
              man ökar anslagen till kollektivtrafiken och mycket mer.
            </seg>
            <seg n="4f1eb819">
              Den tidigare statsministern Göran Perssons kloka ord om att den
              som är satt i skuld inte är fri distanserar man sig nu ifrån med
              stora kliv. Med 40 miljarder kan man öka på investeringsramen
              för den kommande planperioden och räknar sedan med att Bo Lundgren
              på Riksgälden kan tillhandahålla pengarna. Eller ska man låna
              den sedelpress som Vänsterpartiet tidigare tycks ha haft tillgång
              till?
            </seg>
            <seg n="430a85e5">
              Visst kan lånefinansiering ibland vara befogad för att få en
              mer effektiv byggproduktion, men alltför vidlyftig lånefinansiering
              kan också innebära en urholkning av budgetdisciplinen.
            </seg>
            <seg n="b74f622d">
              Alliansregeringen kommer inte, som den förra regeringen och nu
              Socialdemokraterna i opposition, att ge sig på att bygga på krita
              eller på andra sätt urholka ansvaret för statsfinanserna. Vi ser
              till att med egna pengar, inte lånade pengar, klara angelägna
              väg- och järnvägssatsningar som både möter dagens behov och framtidens
              utmaningar. Vi löser finansieringen på ett ansvarsfullt sätt.
            </seg>
            <seg n="738f34da">
              Det som är starkt besvärande för oppositionen när vi nu debatterar
              budgeten för 2010 på trafikområdet är att oppositionen går i sådan
              otakt. På vägområdet säger Socialdemokraterna plus 551 miljoner
              kronor för år 2010. Minus 2,2 miljarder, säger Miljöpartiet. Ja
              till mera pengar för drift och underhåll, säger Vänstern som samtidigt
              vill byta system och gå över till investeringsbudget.
            </seg>
            <seg n="6eb39614">
              Det är en starkt splittrad opposition som inte kan redovisa hur
              det skulle se ut om de mot förmodan skulle få bestämma inriktningen.
            </seg>
            <seg n="9c275a1e">
              Herr talman! Låt mig avsluta med några ord om det mest omfattande
              vägnätet i vårt land. Det är det enskilda vägnätet med bland annat
              väldigt många skogsbilvägar. Sveriges vägnät består av nästan
              10 000 mil statliga vägar, 4 000 mil kommunala gator och vägar
              och 28 000 mil så kallade enskilda vägar. Jag säger så kallade
              därför att detta vägnät huvudsakligen är tillgängligt för alla
              medborgare i landet.
            </seg>
            <seg n="5c452eea">
              Detta enskilda vägnät var under många år av socialdemokratiska
              regeringar styvmoderligt behandlat, vilket framkallade ett stort
              behov av både ökade drifts- och underhållsåtgärder och också investeringar.
              I samband med närtidssatsningen förra året gjordes en särskild
              satsning på investeringar på enskilda vägar. Nu har vi etablerat
              nivån på denna satsning så att mer än 1 miljard kronor årligen
              satsas på de enskilda vägarna. Det är en nivå som ligger väl i
              linje med de behov som redovisats från Riksförbundet Enskilda
              Vägar. Satsningen på enskilda vägar är en satsning på hela landet
              och den är mycket välkommen efter åratal av underfinansiering
              också på detta område.
            </seg>
            <seg n="66768fa7">
              Herr talman! Jag ser att min talartid har löpt ut. Jag skulle
              ha sagt något om IT, den bredbandsstrategi som regeringen har
              lagt fram. Eliza Roszkowska Öberg får ta den delen av debatten.
            </seg>
          </u>
          <note type="speaker" n="b2266b2a">
            Anf. 174 NINA LARSSON (fp):
          </note>
          <note n="4af05c2d">
            Herr talman! Ärade kolleger i trafikutskottet och andra åhörare!
          </note>
          <note n="87524c02">
            Jag yrkar bifall till förslaget i betänkandet och avslag på reservationerna.
          </note>
          <u who="nina_larsson_4f4abc" xml:id="i-e66c63b5dd0ef05b-0" n="37b94843">
            <seg n="63a876f3">
              Att resa är något fantastiskt. Vår fria rörlighet, vår mobilitet,
              är i grunden något positivt. Resor och transporter leder till
              ökat utbyte, handel, möten, innovationer, nya erfarenheter och
              ökad förståelse allt som bidrar till vårt välstånd och till vår
              utveckling.
            </seg>
            <seg n="c6fea152">
              Globaliseringen innebär massor av möjligheter, men den internationella
              konkurrensen är stenhård och vi kommer att få se geopolitiska
              tyngdpunktsförskjutningar vare sig vi vill eller inte. Europa
              kommer att tappa i välstånd och inflytande, och Asien kommer att
              växa. Förutsättningarna för Europa och Sverige att klara av den
              internationella konkurrensen någorlunda hänger på befolkning,
              utbildning, teknologi, råvaror och infrastruktur. Även vilket
              organisationsklimat vi väljer om vi väljer monopol eller fri konkurrens
              spelar stor roll.
            </seg>
            <seg n="39cc7368">
              Liberal politik är aldrig rädd för framtiden. Som liberal ser
              jag fram emot den.
            </seg>
            <seg n="14437c7e">
              Sverige är ett av världens mest handelsberoende länder. Det är
              så vi har byggt vårt välstånd. Detta handelsutbyte kommer fortsatt
              att vara vår framgång. Detta ställer höga krav på vårt transportsystem,
              och infrastrukturen är en av de avgörande delarna för att vi ska
              kunna hävda oss i den allt hårdare internationella konkurrensen.
            </seg>
            <seg n="b2a411af">
              Transportsystemet står också för ännu fler utmaningar. Att motverka
              jordens temperaturhöjning är en av vår tids viktigaste uppgifter.
              Detta innebär inte att vi ska sluta resa. Det innebär att vi måste
              använda hela transportsystemet mer effektivt och fasa ut bränsle
              och energiproduktion som bidrar till utsläpp av växthusgaser.
            </seg>
            <seg n="2f2d46b0">
              Den största faran är protektionism att vi reglerar och missgynnar
              utbyte med andra delar av världen. Handelshinder och transportfientlighet
              leder till att vi blir fattigare och till att vi förlorar våra
              möjligheter att motverka jordens temperaturhöjning. Protektionism
              leder till minskat utbyte vilket gör oss intoleranta. Som intolerant
              nation har vi inte mycket att komma med, vare sig i inflytande
              internationellt eller för eget välstånd.
            </seg>
            <seg n="dcef901d">
              Hinder och barriärer ska rivas. Sverige bör inte bara gå över
              till euro utan vi bör också öka våra satsningar på gränsöverskridande
              infrastruktur. Detta kommer framöver att vara avgörande. Möjligheterna
              att knyta Sverige närmare Europa och på bästa sätt nyttja det
              som EU möjliggör genom rörelsefrihet för varor, tjänster och människor
              kommer att stärka Sveriges internationella konkurrenskraft.
            </seg>
            <seg n="6301f035">
              Här och nu debatterar vi budgeten för utgiftsområde 22, kommunikationer.
              Alliansregeringen har under hela denna mandatperiod höjt anslagen
              till infrastruktur och fortsätter även nu på den inslagna vägen
              med ökat fokus på drift och underhåll samt högre anslag till investeringar
              i såväl järnväg som väg.
            </seg>
            <seg n="633c8c75">
              Särskilda satsningar har även gjorts på drift och underhåll i
              så kallade krisåtgärder dels för att dämpa nedgången i sysselsättningen,
              dels för att man under lågkonjunktur får mer infrastruktur för
              pengarna.
            </seg>
            <seg n="69ad1646">
              Att få ut mer infrastruktur för pengarna och öka produktiviteten
              har varit prioriterat under denna mandatperiod. Bolagiseringen
              av Vägverket Produktion till Svevia var riktigt lyckad. Den nyligen
              beslutade bolagiseringen av Banverket Produktion till Infranord
              AB kommer också att leda till ökad transparens och konkurrens
              vid upphandling av infrastrukturbyggande och drift och underhåll.
            </seg>
            <seg n="417e1560">
              Oppositionen å sin sida vill ändra hela finansieringen och skjuta
              över kostnaderna på kommande generationer genom att lägga samtliga
              infrastrukturinvesteringar som lånefinansiering. Man vill också
              i ökad utsträckning styra över vilka transportslag som får tilldelning
              eller inte. Man vill inte bygga Förbifart Helsingfors eller göra
              andra angelägna vägsatsningar, möjligen med något undantag.
            </seg>
            <seg n="5beec882">
              Jag värnar om såväl E22 som Förbifart Helsingfors. Jag värnar
              om anslag till bärighet och tjälsäkring och andra angelägna insatser
              inom investering, drift och underhåll. Jag värnar om de höjda
              anslag till järnvägen som alliansregeringen har tillfört. Kapacitetshöjande
              åtgärder möjliggör mer järnväg och mer tåg på rälsen. Mer pengar
              till drift och underhåll skapar ett mer driftsäkert system.
            </seg>
            <seg n="9f0f19c6">
              Förbifart Helsingfors är en välbehövd satsning som stärker Helsingforssregionen
              och binder samman Helsingfors. Detta kommer att bättra på huvudstadens
              expansion och möjligheterna att på allvar konkurrera med andra
              städer runt om i världen.
            </seg>
            <seg n="73b5efd1">
              Konkurrensen om idéer och om kunskapsintensiv arbetskraft är
              genuint global. Vår möjlighet att locka till oss detta ligger
              i att utveckla våra storstadsregioner och i att vi utvecklar goda
              kommunikationer med hela Sverige för god tillgänglighet till natur
              och kultur. Denna utmaning tar vi i Folkpartiet på största allvar,
              och det är glädjande att alliansregeringen levererar.
            </seg>
            <seg n="f8e4a59e">
              Fram till i vår pågår den åtgärdsplanering som vi lade fast ramarna
              för i denna kammare för cirka ett år sedan. Nu ska listor och
              prioriteringar göras. Tack vare att alliansregeringen har höjt
              ramanslagen kommer fler angelägna satsningar att bli av.
            </seg>
            <seg n="ea81c412">
              Men vi kan inte nöja oss med detta. Vi behöver arbeta för ytterligare
              satsningar på infrastrukturen för att det stärker vår internationella
              konkurrenskraft. Strategiska satsningar som att komma vidare med
              att introducera höghastighetståg i Sverige är otroligt angelägna
              och jag hoppas att den fortsatta processen leder till detta.
            </seg>
            <seg n="934d1ded">
              Herr talman! I detta betänkande behandlas även en motion om en
              ändring av de transportpolitiska målen, vilket är mycket märkligt.
              I motion och reservation menas att jämställdhetsmålet har försvunnit,
              vilket är helt felaktigt. Det framkom också i den debatt som vi
              hade här i kammaren när vi antog de nya transportpolitiska målen.
              Det övergripande transportpolitiska målet ligger fast, att transportpolitikens
              mål ska vara att säkerställa en samhällsekonomiskt effektiv och
              långsiktigt hållbar transportförsörjning för medborgarna och näringslivet
              i hela landet.
            </seg>
            <seg n="e717f95d">
              Till detta fördes ett funktionsmål gällande tillgänglighet och
              ett hänsynsmål gällande säkerhet, miljö och hälsa.
            </seg>
            <seg n="5a6e2265">
              Detta tillgänglighetsmål lyder: Transportsystemets utformning,
              funktion och användning ska medverka till att ge alla en grundläggande
              tillgänglighet med god kvalitet och användbarhet samt bidra till
              utvecklingskraft i hela landet. Transportsystemet ska vara jämställt,
              det vill säga likvärdigt svara mot kvinnors respektive mäns transportbehov.
            </seg>
            <seg n="05dbcb84">
              Även i preciseringen av tillgänglighetsmålet lyfts jämställdheten
              fram. Det påpekas att arbetsformer, genomförande och resultat
              av transportsystemet ska medverka till ett jämställt samhälle.
            </seg>
            <seg n="a0654e60">
              Problemet har alltid varit tillämpningen av målen. Det är ingen
              skillnad jämfört med de tidigare målen, utan detta har man brottats
              med ända sedan man införde de transportpolitiska målen. Frågan
              är om det blir bättre med den nya strukturen än med den gamla.
              Mycket talar för att det kan bli så. Inte minst genom att det
              har införts en enklare struktur blir de transportpolitiska målen
              mer kommunicerbara, och därmed ökar möjligheterna att de också
              används i större utsträckning.
            </seg>
            <seg n="990710c6">
              Herr talman! Förra torsdagen åkte jag mycket effektivt med buss
              från Örebro till Karlstad. Det är en tur som går betydligt smidigare
              nu än tidigare tack vare ett motorvägsbygge som beslutades under
              den förra regeringens tid, och som snabbades på av denna regering
              och äntligen är klart. Vi behöver fortsätta hantera hela vår infrastruktur
              på ett transportslagsövergripande sätt. Bara genom att motarbeta
              stuprören kan vi få till ett effektivt utnyttjande av hela transportsystemet
              och då möjliggöra för fler att välja att resa kollektivt och få
              effektivare och hållbara transporter som motverkar jordens temperaturhöjning.
              Jag är glad över att mer medel till infrastrukturen tillförs även
              i denna budget. Det är vida känt att alliansregeringen faktiskt
              är bäst när det gäller. Det bådar nämligen gott för framtiden.
              För jorden är ung, livet är ett äventyr, och allting, mina vänner,
              är möjligt.
            </seg>
          </u>
          <note type="speaker" n="71159311">
            Anf. 175 ANNELIE ENOCHSON (kd):
          </note>
          <u who="annelie_enochson_bd68fa" xml:id="i-a9f6950ce81dc9ca-0" n="06fe0429">
            <seg n="07552153">
              Herr talman! Detta är alliansregeringens fjärde budget som lämnas
              till riksdagen. Regeringen har medvetet under denna tid arbetat
              för en samlad politik och för ett trafikslagsövergripande perspektiv
              och förhållningssätt.
            </seg>
            <seg n="7c616db0">
              Förra året redovisade vi närtidssatsningen för 2009 och 2010
              på 7,6 miljarder som vi nu kan se resultat av. Det byggs infrastruktur
              som aldrig förr runt om i vårt land. Med denna budget satsar regeringen
              ytterligare 1,6 miljarder för åren 20092011. Dessa medel kommer
              att användas för insatser inom både väg- och järnvägsområdet i
              syfte att dämpa sysselsättningsnedgången, vilket också Sven Bergström
              nämnde.
            </seg>
            <seg n="e7a5c434">
              Det känns bra att som kristdemokrat vara delaktig i en regering
              som satsar så mycket på både järnväg och väg och på både nyinvesteringar
              och underhåll. Vi satsar inte bara på storstäder utan på hela
              landet. Sverige kommer med den satsning som nu görs att få en
              acceptabel vägstandard även i glest befolkade områden.
            </seg>
            <seg n="3e56beb5">
              Investeringar i vägnätet har stor betydelse för att öka trafiksäkerheten
              och för att minska antalet dödsoffer. Trafiksäkerheten är en hjärtefråga
              för Kristdemokraterna. Sedan den 1 februari 2009 har statliga
              myndigheter krav på sig att införa alkolås, och målet är att 75
              procent av statens fordon ska ha alkolås 2012. Kommuner och landsting
              ligger redan långt framme i detta arbete, bland annat då det gäller
              krav på alkolås i skolskjutsar. Det känns också tryggt att veta
              att Sverige arbetar aktivt för att införa obligatoriska krav på
              alkolås i kommersiella bussar och lastbilar inom EU. I dag har
              regeringen fattat beslut om en nedre gräns för sjöfylleri på 0,2
              promille alkohol i blodet. För att omfattas av den nya promilleregeln
              föreslås att fartygen antingen med motordrift ska kunna framföras
              med en hastighet om minst 15 knop eller ha ett skrov som är minst
              tio meter långt. Regeln föreslås gälla både yrkessjöfart och fritidssjöfart.
              Äntligen, säger jag.
            </seg>
            <seg n="19476a46">
              Under alliansregeringens år har mycket hänt på kommunikationens
              område. Just nu håller regeringen på med åtgärdsplaneringen för
              åren 20122021 och hur de 217 miljarderna som regeringen har avsatt
              ska fördelas i olika infrastruktursatsningar runt om i landet.
              Härtill kommer också medfinansieringssatsningarna på ca 50 miljarder
              som gör att detta blir den största satsningen på att bygga ut
              och underhålla vår infrastruktur som vi någonsin haft. Inkluderat
              det västsvenska paketet skulle det bli runt 62 miljarder i medfinansieringar.
              Där ligger Socialdemokraterna i Västsverige mycket starkt bakom
              denna medfinansiering.
            </seg>
            <seg n="7116dd0f">
              Massor av utredningar har genomförts eller är på gång i syfte
              att få bättre och snabbare byggd infrastruktur i landet. Utredning
              pågår på de olika trafikverken om att förändra den ekonomiska
              planeringsprocessen så att den blir kortare över tid och mer flexibel.
              Samtidigt pågår en parlamentarisk utredning som har till uppgift
              att föreslå förändringar i regelverket så att byggandet av infrastrukturen
              kan effektiviseras.
            </seg>
            <seg n="ff4f26d8">
              Herr talman! Höghastighetsutredningen lämnade sitt betänkande
              i september. Där redovisar man en dragning för ett höghastighetståg
              som förbinder Göteborg med Helsingfors och Malmö. I förslaget
              redovisas nya former för privat finansiering, där privat sektor
              och regioner kan bidra i betydligt större utsträckning än tidigare.
              Detta möjliggör både byggande höghastighetsbanor och upprustning
              av det existerande järnvägsnätet. Mycket planeringsarbete och
              många beslut återstår. Men som kristdemokrat känner jag mig glad
              över att vi med denna utredning kommer ett steg närmare höghastighetsbanor
              i Sverige.
            </seg>
            <seg n="06b707bf">
              Herr talman! Sjöfarten i vårt land är viktig, och under 2008
              omsattes ca 177 miljoner ton gods i de svenska hamnarna. Godsvolymen
              har ökat med knappt 2 procent jämfört med förra året.
            </seg>
            <seg n="fc2a6cae">
              Det är otroligt viktigt att vi har en konkurrensneutral sjöfart
              inom EU. Kommissionen har också rekommenderat medlemsstaterna
              att införa tonnageskatt. Men när det gäller tonnageskatten måste
              jag få säga att det är bedrövligt att regeringen inte följer riksdagens
              beslut. Jag ställer mig frågan hur mycket en finansminister egentligen
              får obstruera upprepade beslut i riksdagen. Är det regeringen
              som är ansvarig inför riksdagen eller tvärtom? Jag kräver att
              regeringen snarast lägger en proposition på riksdagens bord om
              införande av tonnageskatt i Sverige.
            </seg>
            <seg n="108b19d7">
              Tillväxtverket har fått regeringens uppdrag att titta på möjligheten
              att införa internationella register inom sjöfarten. Det är önskvärt
              med likvärdiga konkurrensvillkor för den svenska och den utländska
              sjöfartsnäringen. Men samtidigt är det också viktigt att värna
              svensk kompetens och svenska arbetstillfällen inom sjöfarten.
            </seg>
            <seg n="01c4fa9e">
              De nya gränsvärdena för svavelhalten i fartygsbränsle som IMO
              fattat beslut om riskerar att tvinga över sjötransporterna till
              lastbil, och detta är inte bra vare sig för miljön eller för klimatet.
              Det har gått snabbt att fatta beslut om att sänka gränsen för
              svavel i bunkerolja till 0,1 procent från år 2012 inom Östersjö-
              och Nordsjöregionen. Konsekvensanalyser har inte gjorts förrän
              efter att beslutet fattats.
            </seg>
            <seg n="6ed0f2c7">
              Jag tycker att vi politiker borde fundera ett varv till och se
              hur vi kan få svavelhalterna lika i hela EU, för som det nu är
              kommer finskt gods att skeppas över ryska hamnar och kanske svenskt
              gods från Norrland till nordnorska hamnar.
            </seg>
            <seg n="5bf656ac">
              Herr talman! Göteborgs Hamn har i flera år arbetat med så kallad
              landel. Men det finns en ekonomisk konflikt i och med att den
              landanslutna elen är belagd med skatt medan det bränsle som används
              ombord på fartyget för att generera el från fartygets motorer
              är befriat från skatt. Därför använder man ofta den billigare
              men mer miljöförstörande oljan när fartyget ligger i hamn.
            </seg>
            <seg n="41e52376">
              Från Kristdemokraternas sida skulle vi därför vilja att en skattebefrielse
              infördes för den landanslutna el som förbrukas i fartyg. Det vill
              jag gärna säga också till er från skatteutskottet som jag vet
              sitter och lyssnar på debatten.
            </seg>
            <seg n="ded04650">
              Slussarna i Trollhätte kanal och Södertälje kanal måste repareras,
              för om inte har vi om några år inte kvar någon inre sjöfart. Det
              skulle gå stick i stäv med hur det är i övriga Europa där sjöfarten
              på de inre vattenvägarna ökar.
            </seg>
            <seg n="d25b7073">
              Regeringen ligger i startgroparna för att ta viktiga initiativ
              när det gäller att förbjuda utsläpp av toalettavfall från fritidsbåtar.
              Självklart ska havet inte användas som toalett, vilket just nu
              sker.
            </seg>
            <seg n="434cf905">
              Sjösäkerheten är någonting grundläggande för mig som kristdemokrat.
              38 personer har tyvärr omkommit eller saknas inom sjöräddningens
              område en ökning från förra året. En väl fungerande sjöräddning
              är en styrka för den svenska sjöfarten. Det är värt att nämna
              det fantastiska arbete som den ideella organisationen Svenska
              Sjöräddningssällskapet gör längs våra kuster för att hjälpa till
              i detta arbete.
            </seg>
            <seg n="57308341">
              Jag välkomnar det samarbete mellan Sverige, Norge och Danmark
              som har påbörjats för att stärka sjösäkerheten i Kattegatt och
              Skagerrak. Detta kommer att leda till nya trafiksepareringar i
              området i syfte att minska riskerna för kollisioner och olyckor
              till sjöss.
            </seg>
            <seg n="a5735f37">
              Med detta yrkar jag bifall till utskottets förslag i betänkandet
              och avslag på samtliga reservationer. Samtidigt vill jag önska
              alla en riktigt god helg.
            </seg>
          </u>
          <note type="speaker" n="f8b59974">
            Anf. 176 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-9a560505461865b3-2" n="863af79b">
            <seg n="f00e6bb3">
              Herr talman! Jag måste säga att jag uppskattar Annelie Enochsons
              civilkurage när det gäller att ställa krav på regeringen. Jag
              delar helt uppfattningen att det måste vara konkurrensneutrala
              villkor för sjöfarten och att den svenska sjöfarten är missgynnad
              i förhållande till andra länders sjöfart. Det kan man ju se i
              den utflaggning som sker. Vi blir av med både fartyg och arbetstillfällen,
              vilket rimmar ganska illa med den regering som gick till val på
              att sätta jobben först. Sjöfarten är missgynnad också i förhållande
              till andra transportmedel i och med att man där betalar sina egna
              infrastrukturinvesteringar. Så är det inte när det gäller landtransporterna.
            </seg>
            <seg n="18e36f03">
              Men tycker inte Annelie Enochson att man ska göra ett tillkännagivande
              i skatteutskottet? Det är ju där frågan behandlas. Vi har väckt
              motioner där. Om man är lite missnöjd med vad regeringen gjort
              och vill beställa något är det kanske rimligt att göra ett tillkännagivande.
              Då skulle saken kunna ordnas.
            </seg>
            <seg n="efbbe3b4">
              Jag har också en annan fråga till Annelie Enochson. Under förra
              mandatperioden låg detta med alkolås Kristdemokraterna väldigt
              varmt om hjärtat. Man vill ju ha nykterhet i trafiken. Varför
              då inskränka kravet på alkolås till skolskjutsar? Är det inte
              rimligt att inga fordon ska kunna startas om föraren har alkohol
              i utandningsluften?
            </seg>
          </u>
          <note type="speaker" n="7f3f0acf">
            Anf. 177 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-a9f6950ce81dc9ca-1" n="06fe0429">
            <seg n="e502a9a0">
              Herr talman! Om tonnageskatten finns det redan ett tillkännagivande
              från skatteutskottet. Alla sju partierna står bakom det. När det
              gäller riksdagens skrivelse har man återigen sagt att man vill
              att en tonnageskatt skyndsamt tas fram. Alla sju partierna i riksdagen
              är överens i det avseendet. Därför är jag lite förvånad över att
              Finansdepartementet obstruerar i denna fråga. Själv tycker jag
              att det är ganska klart att vi ska ha en tonnageskatt. Jag är
              alltså glad över att också Karin Svensson Smith tycker att frågan
              är viktig. Allihop tycker vi det.
            </seg>
            <seg n="bf94692d">
              På nära håll har jag, som kommer från Göteborg, sett hur det
              är med utflaggningen. Många av de stora redarna på Donsö flaggar
              ut. De finns i Danmark, på Färöarna och på andra håll runt omkring.
              Jag tycker att det är väldigt tråkigt att så sker och att det
              sker under den tid då vi har regeringsmakten. Men samtidigt har
              vi sagt i riksdagen att vi inte vill att utflaggningen ska ske,
              så i riksdagen är vi överens.
            </seg>
            <seg n="e46f862a">
              Vi har jobbat mycket med frågan om alkolås, och fortfarande jobbar
              vi med den. Vi försöker få med oss EU och har sagt att vi tycker
              att det är viktigt att EU kommer med i frågan. Tack vare det arbete
              som gjorts under en lång tid märker vi att vi nu har med EU i
              frågan. Det tycker jag är väldigt positivt.
            </seg>
            <seg n="83672fb6">
              Nu finns det krockkuddar i alla bilar utan att det finns en lag
              om det. Vi hoppas att det blir självklart att ha alkolås i alla
              bilar utan att vi behöver stifta en lag om det. Samtidigt ligger
              vi på kommuner och landsting där vi som politiker kan påverka.
            </seg>
          </u>
          <note type="speaker" n="d9725141">
            Anf. 178 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-9a560505461865b3-3" n="863af79b">
            <seg n="9de58aea">
              Herr talman! Annelie Enochson håller fram sjöfarten som en positiv
              kraft. Jag delar den uppfattningen. Därför tycker jag att det
              är väldigt tråkigt att man i förslagen inte har med något av det
              som Bengt Owe Birgersson föreslagit i hamnstrategin när det gäller
              att klokare knyta ihop väg, järnväg och sjöfart och att på ett
              bättre sätt utnyttja Sveriges långa kust. Det finns en stark kritik
              inom sjöfartsnäringen och bland de tunga godstransportörerna mot
              att man negligerat och inte tagit med de här utredningsförslagen.
            </seg>
            <seg n="0c36a5ee">
              Likaså ligger Hamnbanan i Göteborg väldigt sent. Annelie som
              bor i Göteborg måste förstå att det kanske är en poäng att många
              transporter till och från Göteborgs hamn går på järnväg, inte
              med lastbil. Därför behöver Hamnbanan byggas ut.
            </seg>
            <seg n="ffb3bbf7">
              Det är skillnad mellan alkolås och krockkuddar. Krockkuddar skyddar
              dem som sitter i fordonet. Det är framför allt vi som är ute på
              vägarna och som inte är onyktra som är intresserade av att de
              som är onyktra inte ska kunna finnas på vägarna. På så vis går
              det inte att jämföra dessa säkerhetsutrustningar med varandra.
            </seg>
            <seg n="eca1b1fd">
              De som allra mest behöver alkolås i fordonet kommer inte frivilligt
              att installera det. Därför måste vi från statsmakternas sida ta
              ansvar för att få bort alkoholen från våra vägar och se till att
              alla fordon är utrustade med alkolås. Det räcker inte att de som
              redan beter sig väl beter sig ännu bättre om man samtidigt tillåter
              att andra människor utövar ett dödligt hot mot oss genom att de
              tillåts köra omkring med alkohol i kroppen.
            </seg>
          </u>
          <note type="speaker" n="fededba7">
            Anf. 179 ANNELIE ENOCHSON (kd) replik:
          </note>
          <u who="annelie_enochson_bd68fa" xml:id="i-a9f6950ce81dc9ca-2" n="06fe0429">
            <seg n="b94b4561">
              Herr talman! Jag håller helt med Karin Svensson Smith. Onyktra
              ska absolut inte få köra på våra vägar. Det är helgalet. Så ska
              vi verkligen inte ha det, så det motarbetar vi hårt på alla sätt.
            </seg>
            <seg n="fc665899">
              När det gäller dem som är dömda för rattfylleri har vi tagit
              initiativ till att man ska vara tvungen att installera alkolås
              för att få fortsätta att köra. Där är vi alltså på rätt väg.
            </seg>
            <seg n="112853d4">
              Naturligtvis är det en skillnad mellan krockkuddar och alkolås.
              Men jag tror att den frivilliga vägen är ett bra steg att ta.
              Om inte får vi diskutera saken vidare inom alliansen.
            </seg>
            <seg n="16076af0">
              Hamnbanan i Göteborg är mycket viktig. Också om den har jag väckt
              många motioner. I åtgärdspaketet från Västra Götalandsregionen
              finns Hamnbanan med. I mars eller april, eller något sådant, ska
              vi här fatta beslut om den. Hamnbanan finns alltså med. Den är,
              som sagt, oerhört viktig.
            </seg>
            <seg n="a97c77de">
              Men det gäller inte bara Hamnbanan utan också att vi får två
              broar över Göta älv. Som det är nu är det väldigt sårbart eftersom
              det finns bara en bro med spår. Blir den bron påkörd kommer man
              inte till hamnen. Det måste finnas åtminstone två broar, för blir
              den ena bron påkörd finns den andra.
            </seg>
            <seg n="66cd3c2a">
              För en tid sedan upplevde vi i Göteborg att bron stannade i ett
              visst läge. Det var precis att det gick att köra över bron. Den
              hade också kunnat stanna på tvären så att säga så att man inte
              kunde köra gods till Göteborgs hamn.
            </seg>
            <seg n="39d878b6">
              Jag är alltså glad över att Karin Svensson Smith är väldigt mån
              om Göteborgs hamn. Det är också jag.
            </seg>
          </u>
          <note type="speaker" n="9231df49">
            Anf. 180 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_158a7b" xml:id="i-c602cb2903e7a8e3-0" n="743d7e5b">
            <seg n="cc2cab92">
              Herr talman! Vi står inför stora utmaningar. Sverige är inte
              bara ett informationssamhälle, utan Sverige har också blivit ett
              kommunikations- och kunskapssamhälle.
            </seg>
            <seg n="fabcbbd6">
              Vi behöver mer IT i skolan så att ungdomarna kan skaffa sig kunskaper
              som de kommer att behöva i sina framtida arbetsliv. Vi behöver
              IT i vården, så att vi kan säkerställa kvaliteten i vården och
              omsorgen när samhället åldras. Sverige ska ha världens enklaste
              förvaltning, bland annat med hjälp av IT. Det brukar kallas e-förvaltning.
            </seg>
            <seg n="f56d5e5f">
              Alla de här frågorna har en sak gemensam. De beror i stor utsträckning
              på att det finns en bra, lättillgänglig och säker IT-infrastruktur
              som underlättar vardagen för människor och företag.
            </seg>
            <seg n="ac670c70">
              Bredbandsstrategin, som aviserades i budgetpropositionen till
              början av nästa år, presenterades av regeringen redan i början
              av november. Det övergripande målet är att Sverige ska ha bredband
              i världsklass. År 2020 bör 90 procent av alla Sveriges hushåll
              och företag ha bredband med minst 100 megabit per sekund. Redan
              år 2015 bör 40 procent av alla få bredband med denna hastighet.
            </seg>
            <seg n="ffedebbd">
              IT-frågorna har varit väl uppmärksammade av regeringen under
              det svenska EU-ordförandeskapet. Infrastrukturminister Åsa Torstensson
              var värd för en stor konferens i Visby där man lade grunden för
              EU:s framtida IT-politik. Det var mycket fokus på kunskapssamhället,
              miljö och konkurrens. För två veckor sedan, under en konferens
              om e-förvaltning, tecknades en så kallad ministerdeklaration om
              en e-förvaltningspolicy. Det är en gemensam vision för ett Europa
              med en öppen och tillgänglig offentlig förvaltning.
            </seg>
            <seg n="a6864512">
              Herr talman! I början av nästa år kommer även en särskild proposition
              att presenteras där förslag som kräver lagstiftning kommer att
              tas upp samt den framtida hanteringen av radiofrekvenser som behövs
              för elektronisk kommunikation. Men redan nu, herr talman, ska
              vi ta ställning i frågan om anslag för informationssamhället för
              2010. Totalt för politiken för informationssamhället anslås 449
              miljoner kronor. Det föreslås ett nytt anslag på 195 miljoner
              kronor till driftsäker och tillgänglig elektronisk kommunikation.
              Robusthets- och säkerhetsfrågor blir allt viktigare. Ju mer vi
              använder oss av Internet och mobiltelefoni, desto mer sårbart
              blir det. Acceptansen för avbrott minskar.
            </seg>
            <seg n="64ca44ae">
              Alliansens IT-politik baseras på en övertygelse om att det är
              privata aktörer som på bästa sätt kan tillgodose kundernas behov
              av elektronisk kommunikation. Vi politiker ska inte styra tekniken.
              Politikens roll är att skapa förutsättningar för utvecklingen
              och se till att det finns bra fungerande och effektiv konkurrens
              utan snedvridningar och begränsningar.
            </seg>
            <seg n="3c50ec0a">
              Med många aktörer på marknaden kommer mångfald av olika produkter
              och tjänster som människor kan välja bland. Priserna pressas och
              kvaliteten ökar. Denna utveckling har vi sett mycket tydligt när
              det gäller till exempel mobiltelefoni och mobilt bredband. Vårt
              uppdrag är att skapa tydliga, långsiktiga och teknikneutrala regler.
            </seg>
          </u>
          <note n="e3399916">
            Därför, herr talman, yrkar jag bifall till förslaget i utskottets
            betänkande och avslag på reservationerna.
          </note>
          <note type="speaker" n="bbf5ebe7">
            Anf. 181 HANS STENBERG (s):
          </note>
          <u who="hans_stenberg_1679e1" xml:id="i-6884f0d347cd4d03-0" n="79a87d0a">
            <seg n="2d2df589">
              Herr talman! Jag hade inte tänkt lägga mig i debatten, men när
              jag hör hur mina borgerliga kolleger så envetet försöker hamra
              in myter från talarstolen kan jag inte låta bli att gå upp. Det
              gäller två myter, dels myten att det är mer pengar än någonsin
              som satsas på infrastruktur, att detta skulle vara något slags
              jättesatsning, dels myten att vi i oppositionen skulle vara så
              fruktansvärt oeniga till skillnad från er på regeringssidan.
            </seg>
            <seg n="b38fdaff">
              Jag börjar med myten att det skulle vara mer pengar än någonsin.
              Det är klart att om man räknar i kronor och jämför med förra planeringsperioden
              är det mer pengar. Det är inte så märkligt. Det har det alltid
              varit när man har gjort en ny planering, eftersom vi har någonting
              som heter inflation. Räknar man in inflationen ser man genast
              att detta inte ens är penningvärdeskyddat.
            </seg>
            <seg n="082495de">
              Man gör också ett stort nummer av att man satsar så mycket mer
              än vi i oppositionen. Det gör man inte. Vem som helst som är läskunnig
              kan läsa i betänkandet och se att vi socialdemokrater lägger mer
              pengar än regeringen på infrastrukturområdet.
            </seg>
            <seg n="b4ec5c6f">
              Den andra myten handlar om oenigheten och det faktum att vi lägger
              olika motioner i detta sammanhang. Man kan gå tillbaka och titta
              på hur det såg ut för fyra år sedan, strax före valet, när ni
              var i opposition. Ända fram till våren 2006, bara några månader
              före valet, kunde inte den borgerliga sidan enas om en gemensam
              reservation. Varje parti lämnade var sin reservation om hur budgeten
              skulle se ut.
            </seg>
            <seg n="0c5875cd">
              Jag är helt övertygad om att vi till våren kommer att ha en enad
              front från de rödgröna partierna. Men vi är ändå tre självständiga
              partier, och jag tycker inte att det är så konstigt att vart och
              ett parti så här nästan ett år före valet vill visa vad vi står
              för. Det tycker jag är en skyldighet mot medborgarna.
            </seg>
            <seg n="47271efc">
              Men vad som gör det hela märkligast när det gäller enigheten
              är detta: Ni står och angriper oss för att vara oeniga, men här
              går först Jan-Evert Rådhström upp och talar om att man minsann
              inte ska satsa på några höghastighetståg. Så kommer Nina Larsson
              och Annelie Enochson upp och säger: Nu ska vi satsa på höghastighetståg!
            </seg>
            <seg n="e13261d0">
              Det är verkligen en manifestation i enighet, det måste jag säga!
              Mycket imponerande!
            </seg>
            <seg n="fbf28e90">
              Man får dessutom uppleva att Annelie Enochson går upp och gör
              något slags generalangrepp på regeringen eller åtminstone de väsentliga
              delar i regeringen som Finansdepartementet består av.
            </seg>
            <seg n="fa4a1cfb">
              Lägg ned det här nu! För det första är vi betydligt mer eniga
              än ni var när ni var i opposition. För det andra lyckas ni uppenbarligen
              inte ens hålla sams när ni sitter i regeringsställning. Det är
              väl ändå ett grundkrav. Det garanterar jag att vi kommer att göra
              när vi tar över regeringsmakten efter nästa val.
            </seg>
            <seg n="bf394a3f">
              (Applåder)
            </seg>
          </u>
          <note n="5432022b">
            I detta anförande instämde Karin Svensson Smith (mp).
          </note>
          <note type="speaker" n="ff0d2d2b">
            Anf. 182 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-18c3934a8d077544-1" n="11f2a289">
            <seg n="728d41a4">
              Herr talman! Det är glädjande att en del socialdemokrater vill
              ha debatt och efteranmäler sig, så att vi får lite meningsutbyte.
            </seg>
            <seg n="87e72052">
              Hans Stenberg är bekymrad över att den nuvarande regeringsalliansen
              var oenig 2006. Men vi har under tre år visat att vi kan sy ihop
              budgetar. Vi har ökat på när det gäller pengarna. Nivån är uppe
              i 40 miljarder årligen. Du kan fråga socialdemokratiska kommunalråd
              runt om i landet. De är väldigt tillfreds med att de nu får mer
              pengar till underhåll och drift och ser projekt förverkligas.
            </seg>
            <seg n="303e5280">
              Jag kan till och med visa Hans Stenberg ett urklipp ur Trafikmagasinet
              nr 4 2009. Rubriken är Trafikplan bingo för Sundsvall då blir
              järnvägen vinnare. Det är Hans Stenbergs hemmaarena. Kommunens
              samhällsplanerare Hans Dunder öser beröm över regeringen för att
              man nu får en förbifart och pengar till järnvägen. Han beskriver
              investeringarna i Sundsvallsregionen de kommande åren som en grön
              klimatsatsning, står det i artikeln. Det är ord och inga visor!
              Det är ingen borgerlig politiker som säger detta, utan en ansvarig
              planerare i den socialdemokratiska kommunen Sundsvall.
            </seg>
            <seg n="cf9c4e67">
              Vi har alltså visat att vi kan åstadkomma någonting, och vi är
              eniga om våra förslag. Jag hoppas att oppositionen också kan enas
              om olyckan skulle vara framme. Men jag är väldigt förtröstansfull
              om att väljarna när den dagen kommer ser att den här regeringen
              har gjort skillnad, inte minst på det område som vi nu pratar
              om.
            </seg>
            <seg n="160821e3">
              Låt mig avsluta med en fråga till Hans Stenberg. Det där underhållsberget
              rationaliserade din ordförande Lena bort i sitt första inlägg.
              Delar du hennes uppfattning att det inte finns något underhållsberg?
              Är det så god standard på vägarna i Västernorrland nu att man
              kan tänka bort det underhållsberg som Hans Stenberg och jag tidigare
              har varit eniga om är alldeles för stort?
            </seg>
          </u>
          <note type="speaker" n="0a59a751">
            Anf. 183 HANS STENBERG (s) replik:
          </note>
          <u who="hans_stenberg_1679e1" xml:id="i-6884f0d347cd4d03-1" n="79a87d0a">
            <seg n="e034e81e">
              Herr talman! Jag har inte märkt förut att Sven Bergström skulle
              vara hörselskadad, men uppenbarligen finns det någon brist. Lena
              sade aldrig att det inte fanns något underhållsberg. Hon påpekade
              vad Riksrevisionen har sagt om att det finns brister i hur man
              beräknar detta, och det kan i sin tur innebära att man sätter
              in insatserna på fel ställe.
            </seg>
            <seg n="bf261c57">
              Visst finns det ett eftersatt underhåll. Det vore lite mer imponerande
              om ni gjorde större satsningar på underhållsberget än ni gör.
              Ni har faktiskt inte ens inflationsskyddat satsningarna på infrastrukturen,
              och ni lägger mindre pengar på detta än vi gör i vårt budgetalternativ.
            </seg>
            <seg n="bafc842e">
              Sedan kommer jag till detta att vi i Sundsvall är glada åt att
              vi äntligen får till stånd en del infrastrukturinvesteringar.
              Det är jättebra. Men det som är mindre bra är att detta gräver
              oerhört stora hål i kommunkassan. Det tvingar dessutom vissa företag
              att satsa stora pengar som de skulle behöva till investeringar
              i sin egen produktion.
            </seg>
            <seg n="251de55b">
              Det är märkligt att man från den borgerliga sidan å ena sidan
              angriper oss socialdemokrater för att vi vill lånefinansiera ett
              antal projekt samtidigt som man å andra sidan faktiskt tvingar
              kommunerna att ta upp stora lån för att kunna genomföra statliga
              infrastrukturprojekt. Jag tycker att det är nästintill skamligt.
              Men som kommunpolitiker har man inget annat val. Man sätts i en
              utpressningssituation med den här regeringens politik.
            </seg>
          </u>
          <note type="speaker" n="8346ffd7">
            Anf. 184 SVEN BERGSTRÖM (c) replik:
          </note>
          <u who="sven_bergstrom_b4b613" xml:id="i-18c3934a8d077544-2" n="11f2a289">
            <seg n="843a6cf7">
              Herr talman! Hans Stenberg framhärdar i att den här regeringen
              inte satsar mer än den tidigare. Vi har satsat 11,4 miljarder
              i närtidssatsningar. Vi har lagt ribban på 40 miljarder årligen.
              När ni presenterade långtidsplaner var de till mycket stora delar
              ofinansierade. Du var med på den tiden då Björn Rosengren stod
              här och yvdes i talarstolen, men när man tittade närmare fann
              man att många miljarder var helt ofinansierade, trots att man
              också lånade upp.
            </seg>
            <seg n="7a7d8d04">
              Skillnaden är att vi nu finansierar det här och anvisar medel
              i budgeten. Vi lägger oss på 40-miljardersnivån redan nu. Ni förespeglade
              att ni efter några år, inte nu, skulle kunna fylla de långtidsplaner
              som ni blåste upp, men ni misslyckades kapitalt varje gång. Västsvenska
              handelskammaren gjorde en sammanställning som var fatal för er
              del, för den visade så tydligt att era långtidsplaner alltid misslyckades
              med att nå upp till era högt ställda mål.
            </seg>
            <seg n="a0f5bc0d">
              När det sedan gäller den kommunala medfinansieringen kan man
              så klart ha synpunkter. Tidigare var det förskottering som den
              socialdemokratiska regeringen jobbade aktivt med. Kommunerna fick
              förskottera. Nu är det medfinansiering. Det är naturligtvis ingen
              utpressning eller hot eller tvång i detta, utan det är frivilliga
              beslut i kommunerna.
            </seg>
            <seg n="8f5f5059">
              Ni kan ha synpunkter på detta, men i Hudiksvalls kommun där jag
              hör hemma var det ett enigt kommunfullmäktige som bestämde att
              vi inte skulle nöja oss med två-plus-ett-väg på E4, som är den
              normala standarden, utan vi ville ha lite bättre standard. Därför
              pytsade vi i enighet in 30 miljoner kronor. Vi var eniga över
              alla partigränser ja, jag tror att Miljöpartiet reserverade sig.
            </seg>
            <seg n="7b90fa8f">
              Det var ett frivilligt beslut. Vi hade kunnat få en mycket bra
              E4-standard, men vi ville ha en ännu bättre och därför lade vi
              in pengar. Nu vill ni ha en högbro i Sundsvall, och därför lägger
              ni in pengar.
            </seg>
            <seg n="a46ce267">
              Sedan noterar jag att du inte kommenterar att Hans Dunder, er
              samhällsplanerare i Sundsvall är så nöjd: Trafikplanen bingo för
              Sundsvall. Han har en lite annan bild än du nu ger här i kammaren
              av vad regeringens politik betyder för din hemkommun.
            </seg>
          </u>
          <note type="speaker" n="7a3a1171">
            Anf. 185 HANS STENBERG (s) replik:
          </note>
          <u who="hans_stenberg_1679e1" xml:id="i-6884f0d347cd4d03-2" n="79a87d0a">
            <seg n="b4424aa6">
              Herr talman! Jag känner Hans Dunder väl och vet ganska exakt
              vad han står för. Han är glad över investeringar, precis som jag
              är. Däremot är han nog lika bekymrad som jag över att man tvingas
              ta pengar från andra angelägna kommunprojekt för att finansiera
              detta.
            </seg>
            <seg n="4ce62d2b">
              Man kan ju låtsas att det är frivilligt. Men varje kommunpolitiker
              vet att en grundförutsättning för att utveckla en kommun är att
              man har en bra infrastruktur. Då kommer staten och säger: Här
              har ni ett angeläget projekt. Det kan vi tänka oss att bygga om
              kommunen lägger upp så och så mycket pengar. Vad ska man då göra
              som kommunpolitiker?
            </seg>
            <seg n="97f6518b">
              Jag skulle ha gjort exakt samma sak. Det finns ju inget alternativ.
              Det är en direkt utpressningssituation. Det utsätter man kommun
              efter kommun för runt om i landet. Jag har väldigt svårt att förstå
              hur man kan stå här i kammaren och raljera mot våra förslag om
              att staten ska låna upp pengar. Man säger att den som är satt
              i skuld är inte fri men samtidigt tvingar man kommunerna att ta
              upp stora lån. Staten kan ju faktiskt låna betydligt billigare
              än vad kommunerna gör.
            </seg>
            <seg n="64b81bb9">
              Det är denna situation man ställs inför. Antingen får man dra
              ned på skolan eller äldreomsorgen, sälja ut kommunal egendom eller
              låna upp pengar för att kunna genomföra statliga investeringsprojekt.
              Det tycker jag inte är en klok politik.
            </seg>
            <seg n="064f3266">
              Kommunerna är bäst satta att sköta kommunala angelägenheter,
              inte att finansiera statens infrastrukturprojekt. Det ska staten
              göra.
            </seg>
          </u>
          <note type="speaker" n="641a8ff2">
            Anf. 186 CLAES-GÖRAN BRANDIN (s):
          </note>
          <u who="claes-goran_brandin_96753d" xml:id="i-d09fc7467fcf6ed1-0" n="adf203a1">
            <seg n="80886e0d">
              Herr talman! Jag hade heller inte tänkt lägga mig i den här debatten.
              Jag trodde att vi skulle ta sjöfartsdebatterna i vår, men eftersom
              sjöfarten kom upp kan jag inte låta bli. Det var kanske bra att
              vi fick en liten minisjöfartsdebatt.
            </seg>
            <seg n="af61073d">
              Anneli tycker att det är dåligt att hennes egen regering inte
              har kommit till skott när det gäller att rädda svensk sjöfart.
              Där är vi rörande överens.
            </seg>
            <seg n="87ec7c04">
              Här flaggas ut å det vildaste. Jag var ute på Donsö, som du förhoppningsvis
              känner till ganska väl. Jag vet att du har varit där och lovat
              att det ska komma tonnageskatt. Där är man bekymrad. Fartyg efter
              fartyg flaggas ut. Man blev till och med av med redarföreningens
              ordförande eftersom han flaggade ut sina fartyg. Det finns en
              klausul som säger att man inte får vara ordförande i redarföreningen
              då.
            </seg>
            <seg n="55c91280">
              Detta sitter vi stillatigande och tittar på. Svensk sjöfart flyttar
              ut fartyg efter fartyg. När vi till slut kanske inte har en egen
              flotta har vi heller inte möjligheter att påverka, förändra och
              se till att vi får bättre miljö och så vidare för de här båtarna,
              eller att se till att de kör på bättre bränsle. Nu finns de på
              andra ställen.
            </seg>
            <seg n="f7a2f205">
              Jag kan ge ett gott råd. Till våren kan vi ändra på detta. Det
              räcker med att du, Anneli, får med dig dina kristdemokratiska
              vänner. Då kan vi gemensamt rösta igenom tonnageskatten här i
              riksdagen. Vi har med den i vår skuggbudget. Jag lovar att jag
              ska göra allt för att jaga er när det gäller tonnageskatten. Jag
              ska också tala om på vilket sätt man kan genomföra detta.
            </seg>
            <seg n="d315ee93">
              När vi var på Gotland och hade sjöfartssamtal som jag vill påstå
              att det var var vi rörande eniga om att om ingenting händer får
              vi ta ett eget initiativ. Varsågod! Kom igen, vi gör det då! Det
              är desto bättre om vi alla som var med på Gotland kan vara med
              och ta detta för Sverige och för sjöfartsnäringen så viktiga beslut.
            </seg>
            <seg n="c9e07538">
              Vi kan inte acceptera att svenska båtar fortsätter hala flaggan
              därbak. Jag trodde att vi hade kommit ifrån detta i och med att
              Tom Heyman slutade i riksdagen. Då hade vi nämligen den diskussionen
              här också, och jag hann till och med slå vad i talarstolen om
              att vi skulle få fortsätta att ha svensk sjöfart. Jag ska inte
              tala om vad vi slog vad om. Det står i något protokoll.
            </seg>
            <seg n="1b39f5e3">
              Men det är detta vi nu måste se till att värna. Vi måste se till
              att vi fortsätter att ha den svenska sjöfarten under svensk flagg.
            </seg>
            <seg n="b21070eb">
              Jag har här gett goda råd när det gäller hur vi kan ha det. Vi
              får väl fortsätta den här debatten i vår, om inte tidigare. Då
              lovar jag att vi möjligtvis kan, om vi vill och vågar, fatta ett
              annat beslut.
            </seg>
          </u>
          <note n="66b92a52">
            Överläggningen var härmed avslutad.
          </note>
          <note n="9cf3139c">
            12 § Vissa integritetsfrågor
          </note>
          <note n="436ecb51">
            Föredrogs
          </note>
          <note type="speaker" n="da3fcc78">
            Anf. 187 MARIANNE BERG (v):
          </note>
          <u who="marianne_berg_455b30" xml:id="i-4f9b8fef511345b4-0" n="3861a9eb">
            <seg n="8ca0a3e6">
              Herr talman! Det är torsdag kväll. Timmen är sen. Det är inte
              många som är här och känner sig sugna på eller manade att diskutera
              integritetsfrågor. Men vi som är kvar får väl göra vårt bästa
              för att hålla fanan högt.
            </seg>
            <seg n="a5942c39">
              När det gäller detta betänkande, KU5, Vissa integritetsfrågor
              vill jag först av allt yrka bifall till reservation 1.
            </seg>
            <seg n="b2841aa7">
              Helsingforssprogrammet, som nu är på gång att ersätta Haagprogrammet,
              är inte precis någon rolig läsning. I vissa delar är programmet
              inte bara sorgligt utan också skrämmande.
            </seg>
            <seg n="38f57d91">
              I ställningstagandet angående brottsbekämpning och integritet
              skriver en majoritet av utskottets ledamöter att det är viktigt
              att skyddet för den personliga integriteten upprätthålls också
              när det gäller den brottsbekämpande verksamheten.
            </seg>
            <seg n="3179ae3b">
              Utskottet skriver vidare i sitt ställningstagande att det förutsätter
              att staten är restriktiv med att utnyttja möjligheter till övervakning
              av elektronisk kommunikation.
            </seg>
            <seg n="dfcc5bf0">
              Det är ord, ord, ord: viktigt, upprätthålls, förutsätter. Det
              är ord på ett papper. Men var finns garantierna?
            </seg>
            <seg n="80d9ea12">
              Majoriteten i utskottet skriver att det är viktigt att skyddet
              för den personliga integriteten upprätthålls. Men det rimmar verkligen
              illa när vi nu ser vad Helsingforssprogrammet innebär, nämligen
              att befintliga EU-databaser byggs ut och görs gemensamma.
            </seg>
            <seg n="8bd4823d">
              Att bygga ut gemensamma enorma databaser som bland annat ska
              innehålla information om vem som reser vart och vid vilka tidpunkter
              samt uppgifter ur belastningsregister avseende alla som befinner
              sig inom EU är ett enormt risktagande i fråga om den personliga
              integriteten.
            </seg>
            <seg n="267bcc4d">
              Att det finns brister i dataskyddsdirektivet är ingen nyhet.
              Detta har också den europeiska datatillsynsmannen påpekat, men
              alliansen har inte lyssnat.
            </seg>
            <seg n="35a3c2d6">
              I ett rättssamhälle måste vi mer noggrant göra avvägningar med
              hänsyn till ändamålet och ingripandet och den personliga integriteten.
              Det finns enligt mig inget register som aldrig läckt ut uppgifter
              till obehöriga personer. Uppgifterna har också många gånger använts
              i missbrukande syfte.
            </seg>
            <seg n="a0d6eedc">
              Vänsterpartiets självklara inställning är att man till varje
              pris ska försöka förhindra att uppgifter läcker ut till obehöriga
              personer, vilket kan innebära att uppgifterna missbrukas.
            </seg>
            <seg n="529f10ec">
              Men med Helsingforssprogrammet, som beräknas antas inom sju till
              åtta dagar, kommer dessa risker inte att minimeras. Det kommer
              nämligen, som jag sade tidigare, att arbetas fram gigantiska register
              till vilka fler personer naturligtvis har tillgång. Detta kan
              medföra att risken att uppgifter läcker ut ökar, inte minskar.
            </seg>
            <seg n="b6506e51">
              Herr talman! Att ni inte ens försöker förhindra detta det stora
              flertalet i denna kammare har inte gjort det tolkar jag som att
              ni anser att den personliga integriteten inte fullt ut, till varje
              pris och i alla lägen behöver respekteras.
            </seg>
            <seg n="6d53b8b1">
              Herr talman! Innan ett nytt program antas är det väl på sin plats
              med en omfattande utvärdering av det gamla, det vill säga Haagprogrammet.
              Ingen kan väl förneka att Haagprogrammet innehöll vissa brister.
            </seg>
            <seg n="a3aa17e9">
              Poängen med en utvärdering är ändå att vi ska lära oss någonting,
              bli bättre och naturligtvis inte göra om samma misstag.
            </seg>
            <seg n="baed7571">
              Att göra en utvärdering värd namnet borde vara ett minimikrav
              innan ett nytt program ska antas. Men det anser inte högermajoriteten.
              Det är i och för sig inte direkt förvånande, för det är inte första
              gången högeralliansen inte uppmärksammar vare sig stoppskyltar,
              varningssignaler eller varningsskyltar. Som vi har sett tidigare
              kör högeralliansen fort, fort, fort med gasen i botten.
            </seg>
            <seg n="be644b02">
              När högeralliansen inom politiken står på gasen så att den når
              bottenplattan är det risk för bland annat ett tunnelseende, vilket
              innebär att man varken ser eller uppmärksammar vad som sker vid
              sidan av eller runt omkring.
            </seg>
            <seg n="928560f5">
              Högeralliansens agerande inom olika politikområden överensstämmer
              i stor utsträckning just med ett tunnelseende.
            </seg>
            <seg n="05969738">
              Helsingforssprogrammet innebär stora risker för och tydliga steg
              mot ett repressivt övervakningssamhälle. Personuppgifter ska kunna
              överlämnas mellan nationella myndigheter och EU-institutioner.
              Det handlar om en gigantisk registrering av EU:s medborgare.
            </seg>
            <seg n="1d7cce98">
              Herr talman! Vår rädsla bara ökar med det kontrollsamhälle som
              nu håller på att byggas upp. En massiv registrering av människor
              är svårförenlig med ett samhälle som är byggt på öppenhet och
              demokrati.
            </seg>
            <seg n="3c22886f">
              Herr talman! Bland annat på grund av det jag har tagit upp i
              mitt anförande i kväll har Vänsterpartiet tidigare sagt nej till
              Helsingforssprogrammet. Vänsterpartiet har hela tiden ansett,
              och anser fortfarande, att ett nytt program bör arbetas fram där
              integritet och rättssäkerhet sätts i fokus och där murarna kring
              fästning Europa rivs. Det ska vara ett program där inriktningen
              ska vara att man hindrar kränkningar av de mänskliga rättigheterna.
            </seg>
            <seg n="9cf34be9">
              Det måste ske en förändring. Det måste bli ett slut på massregistrering,
              avlyssning och övervakning.
            </seg>
          </u>
          <note type="speaker" n="c638c653">
            Anf. 188 MARGARETA CEDERFELT (m):
          </note>
          <u who="unknown" xml:id="i-9e36e585a13ff849-3" n="ef908eca">
            <seg n="18db595f">
              Herr talman! Ledamöter! Klockan är mycket, och vi är inte speciellt
              många i salen. Vi är ovanligt få.
            </seg>
          </u>
          <note n="268d1709">
            Jag börjar med att yrka bifall till förslaget i konstitutionsutskottets
            betänkande och avslag på samtliga reservationer.
          </note>
          <u who="unknown" xml:id="i-70eceb3b98cc1db9-3" n="ef908eca">
            <seg n="4710b2d3">
              Det betänkande vi nu debatterar tar upp och behandlar motioner
              från den allmänna motionsperioden som rör den personliga integriteten.
              Det är ett ämne som debatteras mycket i samhället, inte minst
              i dag. Den personliga integriteten är en fråga som berör och engagerar,
              herr talman.
            </seg>
            <seg n="d5927983">
              Vi lever i en globaliserad och komplicerad värld.
            </seg>
            <seg n="4d9f46a0">
              Å ena sidan finns förhållandet att stater samverkar sinsemellan
              i syfte att motverka terrorism och organiserad brottslighet. Detta
              kan i sin tur innebära att den personliga integriteten kan vara
              hotad vid insamlande av information. Det kan i sin tur medverka
              till att stoppa terroristangrepp, och det är faktiskt ett väldigt
              viktigt värde.
            </seg>
            <seg n="fef789bb">
              Å andra sidan finns perspektivet att staten i sig utgör ett hot
              mot den personliga integriteten och att vi därför inte bör utöka
              dess befogenheter, speciellt inte på bekostnad av den personliga
              integriteten.
            </seg>
            <seg n="cd6acee5">
              Jag har därför väldigt stor respekt för båda resonemangen, herr
              talman. Att värna den personliga integriteten är en viktig balansgång.
              Detta har vi politiker att uppfylla. Vi måste balansera detta
              i allt vårt beslutsfattande.
            </seg>
            <seg n="e69b9e4f">
              Att den personliga integriteten skyddas och upprätthålls är centralt
              i ett demokratiskt samhälle. Samtidigt är det ett faktum att det
              aldrig tidigare har funnits så många människor som frivilligt
              avslöjar information om sig själva. Jag kan nämna några exempel:
              Facebook, Twitter, bloggar, hemsidor, Icas kundkort och Hennes
              &amp; Mauritz kundkort.
            </seg>
            <seg n="773ab73c">
              Dessa utgör enorma källor till kunskap och information om individers
              mest intima vanor och ovanor.
            </seg>
            <seg n="71d10346">
              Å andra sidan finns det stora skillnader. Statens informationsinhämtande
              är tvingande. Det är obligatoriskt. De andra exemplen jag nämnde
              är frivilliga. Det är någonting som människor på eget bevåg och
              av eget intresse ägnar sig åt.
            </seg>
            <seg n="d9219772">
              Utifrån detta är det så oerhört angeläget att faktiskt värna
              den personliga integriteten. Detta är en viktig fråga för oss
              moderater och för hela alliansen.
            </seg>
            <seg n="64466a86">
              Enligt Datainspektionens generaldirektör Göran Gräslund skulle
              det gå alldeles utmärkt att plocka bort en hel del uppgifter ur
              de offentliga register som finns.
            </seg>
            <seg n="a4cd56b3">
              Samtidigt är det svårt att få överblick i dag över dessa offentliga
              register. Vilka register finns? Hur används de? Det är angeläget
              att vi får ett grepp om detta.
            </seg>
            <seg n="7c244fa0">
              Det betänkande vi debatterar här och nu innehåller motioner,
              närmare bestämt 20 motionsyrkanden från den allmänna motionsperioden.
              Motionsyrkandena rör frågor om skyddet för den personliga integriteten,
              elektronisk kartläggning av resor och kortköp, brottsbekämpning,
              integritet, hälso- och sjukvården, migrationsärenden, för att
              nämna några exempel.
            </seg>
            <seg n="489eaac2">
              Som jag nämnde inledningsvis yrkar vi från majoriteten avslag
              på samtliga motionsyrkanden.
            </seg>
            <seg n="c69c59e8">
              Jag ska nämna ett par motioner. Jag börjar med den som är av
              Finn Bengtsson och Marianne Watz och som handlar om sekretess
              inom hälso- och sjukvården. Det skulle jag kunna diskutera länge
              och väl här, men jag ska försöka sammanfatta.
            </seg>
            <seg n="4e3b1210">
              Motionärerna tar upp en viktig fråga och en åsikt som vi i KU
              delar. Det är att det måste finnas ett integritetsskydd för patienter
              i vården. Det är enligt utskottet av stor vikt att sekretessbelagda
              uppgifter även inom den ram som handlar om den administrativa
              verksamheten av hälso- och sjukvården hanteras med stor försiktighet.
            </seg>
            <seg n="1026a31c">
              Enligt utskottets mening får det förutsättas att landstingen
              ser till att använda den sekretess som man kan förvänta sig när
              det gäller att begära in patientjournaler och att man handskas
              varsamt med den information man får in. Man ska inte ta in mer
              information än vad som behövs.
            </seg>
            <seg n="c2ebe76e">
              När det gäller brottsbekämpning och integritet vill jag betona
              att det är viktigt att skyddet för den personliga integriteten
              upprätthålls också i den brottsbekämpande verksamheten samt att
              staten ska vara restriktiv med att utnyttja möjligheten till övervakning
              av elektronisk kommunikation. Det knyter väl an till det jag har
              sagt tidigare i mitt anförande.
            </seg>
            <seg n="5d06d1b4">
              Vänsterpartiet och Miljöpartiet menar i sin reservation att Helsingforssprogrammet
              medför ett ökat utbyte av information och en ökad övervakning
              i en sådan omfattning att den personliga integriteten kränks och
              medborgerliga rättigheter åsidosätts. Majoriteten i utskottet
              delar inte denna farhåga. Vi ställer oss bakom regeringens ambition.
              Den är att Helsingforssprogrammet snarare ska leda till ett tryggare
              och öppnare Europa, där enskildas rättigheter värnas.
            </seg>
            <seg n="a4948e86">
              Självfallet är det oerhört viktigt att KU fortsätter att bevaka
              denna fråga.
            </seg>
          </u>
          <note n="bec426a1">
            Herr talman! Med detta yrkar jag bifall till utskottets förslag
            till beslut.
          </note>
          <note type="speaker" n="2224d8f3">
            Anf. 189 MARIANNE BERG (v) replik:
          </note>
          <u who="marianne_berg_455b30" xml:id="i-4f9b8fef511345b4-1" n="3861a9eb">
            <seg n="bf7fd5ef">
              Herr talman! Den personliga integriteten tog du, Margareta Cederfelt,
              upp vid flera tillfällen. Jag tog i mitt anförande upp att det
              finns brister i dataskyddsdirektivet och att den europeiska datatillsynsmannen
              har tagit upp detta i ett utlåtande. Han har tagit upp anmärkningar
              som bland annat gällde EU-kommissionens brist på samråd med såväl
              datatillsynsmannen som nationella dataskyddsmyndigheter.
            </seg>
            <seg n="16ee253a">
              Då är min fråga: Hur kan det komma sig att alliansen inte har
              tagit till sig dessa anmärkningar? För mig verkar det som att
              ni totalt har struntat i dem. Ändå framhäver ni gång på gång att
              ni verkligen står upp för den personliga integriteten. Det rimmar
              illa för mig.
            </seg>
          </u>
          <note type="speaker" n="24b81910">
            Anf. 190 MARGARETA CEDERFELT (m) replik:
          </note>
          <u who="unknown" xml:id="i-a7ad3e5d8ce5d8ad-24" n="ef908eca">
            <seg n="f9293a6d">
              Herr talman! Jag kan säga med anledning av Marianne Bergs replik
              att min partikollega Henrik von Sydow har påbörjat ett arbete
              med att minska den volym av personuppgifter som förekommer i statliga
              register med 25 procent till 2014. Vi ska inte acceptera att register
              i onödan används, och de register som finns ska vara rättssäkra.
              Det är ett exempel på det arbete som vi inom alliansen bedriver
              för att värna den personliga integriteten.
            </seg>
          </u>
          <note type="speaker" n="54f93fde">
            Anf. 191 MARIANNE BERG (v) replik:
          </note>
          <u who="marianne_berg_455b30" xml:id="i-4f9b8fef511345b4-2" n="3861a9eb">
            <seg n="631eb5bf">
              Herr talman! Henrik von Sydow har påbörjat ett arbete som ska
              se över och kanske gallra i de statliga registren. Men nu pratar
              vi om gigantiska register som ska vara över hela EU och som alla
              medlemsländer ska ha tillgång till. Där inne kan väl inte Henrik
              von Sydow börja arbeta i alla fall och peta i det.
            </seg>
            <seg n="a4b463f7">
              Min fråga kvarstår. Att ni verkligen har struntat i att det finns
              så många farhågor och så många anmärkningar från personer som
              är kunniga inom området fick jag inget svar på. Då rimmar det
              illa att ni står upp för den personliga integriteten.
            </seg>
            <seg n="88a26ce4">
              Jag tog också upp något annat i mitt anförande som tangerar detta.
              När man ska anta ett nytt program som Helsingforssprogrammet,
              varför har inte regeringen gjort en ordentlig utvärdering av det
              gamla programmet, det vill säga Haagprogrammet? Det finns många
              saker med en utvärdering. Man lär sig nytt, tar till sig och kan
              förhindra att misstag upprepas.
            </seg>
            <seg n="f1960ff5">
              Det är de frågorna Margareta Cederfelt. Det är ett gigantiskt
              register i hela EU. Jag pratar inte om Sverige. Jag pratar om
              EU. Varför har ni inte tagit tillfället i akt att utvärdera Haagprogrammet
              som har varit tidigare? Det rimmar verkligen illa med den personliga
              integriteten.
            </seg>
          </u>
          <note type="speaker" n="84052e52">
            Anf. 192 MARGARETA CEDERFELT (m) replik:
          </note>
          <u who="unknown" xml:id="i-a7ad3e5d8ce5d8ad-25" n="ef908eca">
            <seg n="14f92323">
              Herr talman! Marianne Berg har inte med ett ord berört att situationen
              när det gäller personlig integritet har förändrats. Arenan ser
              annorlunda ut i dag.
            </seg>
            <seg n="c24564c7">
              Jag nämnde att den elektroniska informationen har vuxit. Den
              har vuxit otroligt. Därför är det angeläget också att det finns
              program som motsvarar de behov som finns för att skydda den personliga
              integriteten. Här kommer Helsingforssprogrammet att fylla en oerhört
              viktig funktion.
            </seg>
            <seg n="422ef4db">
              Speciellt som Marianne Berg lyfter upp frågan om den personliga
              integriteten kan jag inte förstå vad hon har emot att det tas
              krafttag nu under det svenska ordförandeskapet för att skydda
              den personliga integriteten.
            </seg>
          </u>
          <note type="speaker" n="ad7c11c4">
            Anf. 193 MARIANNE WATZ (m):
          </note>
          <u who="unknown" xml:id="i-a7ad3e5d8ce5d8ad-26" n="ef908eca">
            <seg n="f12b40d4">
              Herr talman! I motion K325 har jag och Finn Bengtsson begärt
              ett tillkännagivande om en översyn av sekretesslagstiftningen
              och dess tillämpning i syfte att stärka integriteten för patienter.
              Utskottet avstyrker vår motion. Med anledning av utskottets resonemang
              och ställningstagande vill jag anföra följande.
            </seg>
            <seg n="640280fa">
              Elektroniska register ger storartade möjligheter för planering,
              statistik, revision och forskning av olika slag som kan komma
              människor till godo. Det är möjligheter som lockar och bländar.
            </seg>
            <seg n="e57f0723">
              Men ett mynt har två sidor. Den andra sidan av myntet är att
              sekretesskyddet för patienten inom vården hotas. Det förtroende
              som patienten givit till läkaren i vetskap om dennes tystnadsplikt
              hotas.
            </seg>
            <seg n="c2247958">
              Landstingens behov av att revidera och granska vårdgivarna, försäkringsbolagens
              krav på insyn i försäkringstagarnas patientjournaler, inrapportering
              med namn och personnummer av diagnos och behandling till stora
              patientregister för forskning och statistik innebär att ett stort
              antal personer utöver den behandlande läkaren får tillgång till
              uppgifter om patienten.
            </seg>
            <seg n="7f2ec860">
              Herr talman! Landstingen måste kunna följa upp och kontrollera
              hälso- och sjukvården. Om ett landsting bedömer att behov föreligger
              för granskning av i sekretesslag skyddad information, exempelvis
              patientjournaler, är enligt vår mening den ordning som är mest
              rimlig att den aktuella frågeställningen preciseras till tillsynsmyndigheten,
              Socialstyrelsen, som i sin tur infordrar de sekretesskyddade handlingarna
              och besvarar landstingets frågor.
            </seg>
            <seg n="37aef59f">
              Att i sådana fall utvidga hanteringen av tillsynsfrågor till
              en stor krets av tjänstemän på landstingen som visserligen omfattas
              av sekretess är inte i praktiken förenligt med sträng sekretess.
            </seg>
            <seg n="64e85a4f">
              Vi har i Sverige en sträng sekretesslagstiftning. OSL, lagen
              om sekretess, skyddar den enskilde. Patientdatalagen reglerar
              möjligheten för olika vårdgivare att få tillgång till varandras
              elektroniska patientjournaler, elektronisk åtkomst och utlämnande
              av handlingar.
            </seg>
            <seg n="89bfdeed">
              Olika förändringar i samhället har kommit att hota detta stränga
              sekretesskydd. Vidare har kretsen av personer som har tillgång
              till patientuppgifter, det vill säga vårdpersonal och personal
              som arbetar med verksamhetsuppföljning, ökat. Känslig patientrelaterad
              information kan överföras med en knapptryckning.
            </seg>
            <seg n="bb9a7358">
              Det krävs därför enligt vår mening en genomgripande översyn av
              hur sjukvårdssekretessen fungerar i praktiken. Det behövs en skärpning
              av sekretessen för konfidentiell kommunikation mellan vårdtagare
              och vårdgivare inom hälso- och sjukvården.
            </seg>
            <seg n="8bb2f902">
              För oss moderater är det viktigt att man som patient alltid kan
              känna sig trygg med att ens personuppgifter behandlas på ett sätt
              som respekterar den personliga integriteten.
            </seg>
            <seg n="d2aecc77">
              Herr talman! Det är glädjande att utskottet delar vår åsikt att
              integritetsskyddet för patienter i vården måste värnas och att
              det enligt utskottets mening får förutsättas att landstingen inte
              utan att det verkligen behövs använder sig av möjligheten att
              begära in patientjournaler och att dessa då hanteras av en så
              liten krets personer som möjligt.
            </seg>
            <seg n="87cabbc9">
              Mot bakgrund av detta ställningstagande och mot bakgrund av att
              vår senaste partistämma i slutet av augusti 2009 biföll en likalydande
              motion som denna tror jag att vi framöver tillsammans inom alliansen
              kan komma överens så att vi får en lagstiftning på området under
              nästa mandatperiod.
            </seg>
          </u>
          <note n="66b92a52">
            Överläggningen var härmed avslutad.
          </note>
          <note n="10a6b4ab">
            13 § Riksdagsledamöternas pensionssystem
          </note>
          <note n="436ecb51">
            Föredrogs
          </note>
          <note type="speaker" n="44360dd8">
            Anf. 194 MARGARETA CEDERFELT (m):
          </note>
          <u who="unknown" xml:id="i-9e36e585a13ff849-4" n="ef908eca">
            <seg n="af9cc47b">
              Herr talman! Det här är inte bara det sista anmälda ärendet,
              utan jag är också sista anmälda talare.
            </seg>
            <seg n="3110a178">
              Det betänkande vi nu debatterar är en behandling av riksdagsstyrelsens
              framställan om att få ändra pensionssystemet för riksdagsledamöterna,
              och det är ett enigt betänkande, herr talman. Jag vill också säga
              att riksdagsstyrelsens framställan inte har föranlett några följdmotioner,
              utan detta är ett enigt betänkande.
            </seg>
            <seg n="59b77a72">
              I det nya systemet föreslås att all uppdragstid ska vara lika
              mycket värd när det gäller pension, oberoende av en ledamots ålder.
            </seg>
            <seg n="19069b75">
              Jag ska säga lite mer i korthet om vad det reviderade pensionssystemet
              innebär. Det innebär att möjligheten att tjäna in en ålderspension
              kommer att förändras så att beräkningstiden blir högst 30 år,
              det vill säga, inte det system som vi har i dag med 12 år.
            </seg>
            <seg n="73393009">
              Det kommer också att innebära att pensionsförmånerna beräknas
              på samma sätt, oavsett en ledamots ålder, inte som i dag att det
              finns en gräns vid 50 år.
            </seg>
            <seg n="209867e4">
              Det kommer också att innebär att reglerna för omräkning av förmåner
              blir desamma som jag nämnde här när det gäller ledamotens ålder.
            </seg>
            <seg n="b20bbd12">
              Ytterligare en sak är att ledamöternas pensionsförmåner ska vara
              förmånsbestämda men också att reglerna görs mer lika ett avgiftsbestämt
              system genom att pensionsnivån bestäms utifrån den sammanlagda
              inkomsten under uppdragets tid.
            </seg>
            <seg n="d4fe3e14">
              Vidare kommer pensionsbeloppet att följsamhetsindexeras på samma
              sätt som görs i det övriga allmänna pensionssystemet.
            </seg>
          </u>
          <note n="4099dafd">
            De föreslagna ändringarna avses träda i kraft den 1 januari 2010
            och omfatta alla ledamöter som då tjänstgör i riksdagen eller
            kommer att tjänstgöra senare.
          </note>
          <u who="unknown" xml:id="i-70eceb3b98cc1db9-4" n="ef908eca">
            <seg n="bb69e4ab">
              Vad det här betänkandet innebär, herr talman, är en modernisering
              av riksdagsledamöternas pensioner en modernisering som står i
              samklang med samhället i övrigt. Det förslag som vi kommer att
              besluta om i nästa vecka är resultatet av en lång tids arbete.
              Redan 2003 påbörjades arbetet med att revidera riksdagsledamöternas
              pension, och jag vågar påstå att betänkandet är välkomnat av hela
              riksdagen.
            </seg>
          </u>
          <note n="66b92a52">
            Överläggningen var härmed avslutad.
          </note>
          <note n="b0c7fbf2">
            14 § Anmälan om interpellation
          </note>
          <note n="1b60d782">
            Anmäldes att följande interpellation framställts
          </note>
          <note n="5d794abe">
            den 3 december
          </note>
          <note n="62f50de4">
            Elina Linna
          </note>
          <note n="2909aa27">
            Interpellationen redovisas i bilaga som fogats till riksdagens
            snabbprotokoll tisdagen den 8 december.
          </note>
          <note n="539c0a62">
            15 § Anmälan om frågor för skriftliga svar
          </note>
          <note n="9e60c15f">
            Anmäldes att följande frågor för skriftliga svar framställts
          </note>
          <note n="5d794abe">
            den 3 december
          </note>
          <note n="ee3f4379">
            Hans Olsson
          </note>
          <note n="042dc2a4">
            Lars Mejern Larsson
          </note>
          <note n="e7b44ca4">
            Gunnar Sandberg
          </note>
          <note n="e7b44ca4">
            Gunnar Sandberg
          </note>
          <note n="68a23499">
            Hans Linde
          </note>
          <note n="68a23499">
            Hans Linde
          </note>
          <note n="0915c6b4">
            Ulf Holm
          </note>
          <note n="0915c6b4">
            Ulf Holm
          </note>
          <note n="09d7eff2">
            Désirée Liljevall
          </note>
          <note n="09d7eff2">
            Désirée Liljevall
          </note>
          <note n="f0f9678d">
            Frågorna redovisas i bilaga som fogats till riksdagens snabbprotokoll
            tisdagen den 8 december.
          </note>
          <note n="5f23a2de">
            16 § Kammaren åtskildes kl. 21.15.
          </note>
          <note n="883c5219">
            Förhandlingarna leddes
          </note>
          <note n="61093731">
            / Eva-Lena Ekman
          </note>
        </div>
      </body>
    </text>
  </TEI>
</teiCorpus>
