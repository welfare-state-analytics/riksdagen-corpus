<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--72</head>
          <docDate when="2009-02-10">2009-02-10</docDate>
        </div>
      </front>
      <body>
        <div>
          <note n="c43d37ca">
            ﻿
          </note>
          <note n="a52df588">
            Riksdagens protokoll
          </note>
          <note n="8a55f46b">
            2009/10:72
          </note>
          <note type="date" n="173e97d0">
            Onsdagen den 10 februari
          </note>
          <note n="db38f225">
            Kl. 09:00 - 16:11
          </note>
          <note n="0bd5e079">
            1 § Justering av protokoll
          </note>
          <note n="13d0a0d6">
            Justerades protokollet för den 4 februari.
          </note>
          <note n="854bb5c5">
            2 § Hänvisning av ärenden till utskott
          </note>
          <note n="3411778f">
            Föredrogs och hänvisades
          </note>
          <note n="ded4459b">
            Åttaveckorsfristen för att avge ett motiverat yttrande skulle
            gå ut den 1 april 2010 .
          </note>
          <note n="e6f06f1f">
            3 § Förnyad bordläggning
          </note>
          <note n="816785c5">
            Föredrogs och bordlades åter
          </note>
          <note n="dbcfc95c">
            4 § Sekretess i vissa anställningsärenden
          </note>
          <note n="2c3de2c7">
            Föredrogs
          </note>
          <note type="speaker" n="26b00ea5">
            Anf. 1 BERIT ANDNOR (s):
          </note>
          <u who="Q4891887" xml:id="i-4ca4b1af86f6885b-0" n="461173d3">
            <seg n="99028dda">
              Herr talman! Under tidigare mandatperioder har frågan om reformering
              av utnämningspolitiken varit ett av borgerlighetens huvudnummer.
              I betänkande efter betänkande, år efter år har borgerligheten
              reserverat sig. De har klagat, och de har krävt en reformering
              av utnämningspolitiken.
            </seg>
            <seg n="6c814620">
              Inför valet 2006 publicerade de borgerliga partierna rapporten
              Att bryta Socialdemokraternas makthegemoni . Där redogör de för
              hur reformeringen skulle genomföras när de vunnit valet. Samtliga
              högre statliga tjänster skulle utannonseras, kravprofiler skulle
              upprättas något som redan gjordes. Nomineringskommittéer skulle
              tillsättas, och utfrågningar skulle genomföras av riksdagens utskott
              i alla ärenden. Därmed skulle det också bli en total öppenhet
              kring de aktuella personerna.
            </seg>
            <seg n="52e0e8de">
              Den korruption som ansågs råda skulle rensas ut, liksom också
              de personer som de borgerliga partierna ansåg hade tillsatts på
              politiska grunder. Det var en hätsk skrift i ett mycket högt tonläge.
            </seg>
            <seg n="b57271fd">
              Efter valet rivstartade den borgerliga regeringen med att utse
              sina egna. I rask takt utsågs partivänner till uppdrag efter uppdrag.
              När det var gjort sade den borgerliga regeringen att annonsering
              skulle bli mer regel än undantag.
            </seg>
            <seg n="85bfb258">
              I slutet av förra året följde konstitutionsutskottet upp hur
              regeringens annonsering av tjänster hade genomförts. Vi kunde
              då konstatera att det är ytterst osäkert vad regeringen menar
              med annonsering. I vilka fall det ska annonseras och hur det ska
              hanteras varierar mellan de olika departementen. De verkar göra
              lite som de vill, vilket får till följd att man i nuläget har
              väldigt svårt att följa processerna och hitta den röda tråden
              i utnämningspolitiken. Vi kunde också konstatera att dokumentationen
              var bristfällig. I den redovisning som vi fått från Regeringskansliet
              kunde vi se att det vimlar av borttappade dokument, ej diarieförda
              handlingar och handlingar i samma ärende spridda över olika akter
              och departement.
            </seg>
            <seg n="f8875802">
              Att det är så här beror självfallet på att annonsering efter
              kandidater till högre tjänster som metod är ett problem för den
              borgerliga regeringen. Det är ett virrvarr av lösa uttalanden,
              ogenomtänkta utspel och inkonsekvent agerande från regeringens
              sida. Då är det naturligtvis inte så lätt att veta vad man ska
              göra ute på departementen eller som departementschef.
            </seg>
            <seg n="7382f30f">
              I den här uppföljningen kunde vi också konstatera att i endast
              50 av de 116 utnämningar som skett under mandatperioden hade annonsering
              skett. Av dessa 50 var det endast i 33 fall som någon av de personer
              som hade lämnat in en intresseanmälan hade erhållit tjänsten.
              Då ska man komma ihåg att i dessa 33 ärenden fanns också de som
              hade lämnat in en intresseanmälan väldigt sent, det vill säga
              en kort tid innan regeringen fattade beslutet. Intresseanmälan
              hade alltså bara lämnats in för syns skull, alltihop i hopp om
              att man skulle visa upp en snyggare fasad eller med andra ord
              dölja att annonsering egentligen bara är ett spel för gallerierna.
            </seg>
            <seg n="ae93211d">
              Jag har hela tiden hävdat att regeringen genom att använda konsultfirmor
              på olika sätt försökt tricksa och fixa för att undvika att göra
              processen offentlig och för att försöka dölja sitt misslyckande
              med annonseringens resultat. Man har inte riktigt velat kännas
              vid att det här med annonsering inte har gett tillräckligt kvalificerade
              kandidater. Nej, har de borgerliga ledamöterna i utskottet sagt
              i de debatter vi har haft. Man har i stället hävdat att det har
              gett väldigt positiva effekter både ur urvals- och jämställdhetssynpunkt.
            </seg>
            <seg n="0ce67d9d">
              Herr talman! I det här betänkandet är det en total helomvändning
              inte bara från den borgerliga majoriteten här utan nu säger också
              regeringen att det här med offentligheten medför att inte tillräckligt
              många kvalificerade kandidater anmäler sitt intresse. Därför genomförs
              nu en mörkläggning av hela rekryteringsprocessen genom att ansökningar
              ska hemligstämplas. Man ska nu ändra lagen, och offentlighetsprincipen
              ska sättas ur spel.
            </seg>
            <seg n="ce2e6bb8">
              Detta är det enda förslag som blir kvar av de förslag till reformering
              av utnämningsmakten som de borgerliga partierna gick till val
              på. Borta är nomineringskommittéerna, borta är de öppna utskottsförhören
              i riksdagen och borta är också det mångordiga pratet om öppenhet,
              transparens och spårbarhet. I stället sätter man nu offentlighetsprincipen
              ur spel. Det är mörkläggning som gäller. Hemlighetsmakeriet kring
              utnämningarna innebär en total reträtt från regeringens tidigare
              prat om öppenhet och spårbarhet.
            </seg>
            <seg n="d3378cf3">
              Vi socialdemokrater kommer aldrig att acceptera en ordning som
              innebär att granskningen av en tillsättnings förenlighet med grundlagen
              inte kan göras förrän efter tio år. Efter tio år ska man kunna
              granska detta. Att dessutom låta regeringen ta initiativ till
              att hemlighålla ansökningarna är helt fel väg att gå. Vi tycker
              att utgångspunkten bör vara ett öppet ansökningsförfarande som
              grundar sig på offentlighetsprincipen. Vi anser också att det
              klart ska deklareras när det ska annonseras eller inte och varför
              man i så fall väljer att inte annonsera.
            </seg>
            <seg n="4470e68c">
              Vi har hela tiden sagt, och det vet ni alla, att man inte utser
              en verkställande direktör för Volvo eller för andra bolag per
              annons. Det kommer inte heller att ske i en del fall när det gäller
              generaldirektör för statliga myndigheter. Regeringen ska varje
              år lämna en redovisning till riksdagen över de utnämningar som
              genomförts och vilka metoder som använts.
            </seg>
            <seg n="3af3dee5">
              En annan sak som inte heller tas upp när man nu genomför den
              här förändringen i lagstiftningen, att man ska mörklägga ansökningsprocesserna,
              är att detta naturligtvis kan få spridningseffekter. Det kanske
              är flera områden som ska omfattas av den här sekretessen. Vad
              är det som säger att det här kravet om mörkläggning inte kommer
              att resas från kommuner och landsting när de ska tillsätta sina
              högre tjänster? Det står inte ett ord om detta.
            </seg>
            <seg n="83e1bb64">
              Som jag redan hade varit inne på påverkar dessutom den föreslagna
              sekretessen konstitutionsutskottets kontrollmakt. Vår möjlighet
              att uttala och komma med synpunkter med anledning av till exempel
              ett granskat utnämningsärende kommer naturligtvis att begränsas
              eftersom utskottet då riskerar att röja sekretessbelagda uppgifter.
            </seg>
            <seg n="3004fee8">
              Likaså kommer naturligtvis riksdagens möjligheter att genom interpellationer
              och frågor granska tillsättningsärenden att bli kraftigt begränsade
              genom den här sekretessen.
            </seg>
            <seg n="f718c0bb">
              Att regeringen inte uppmärksammar detta över huvud taget i propositionen
              är en misstolkning av kontrollmakten som vi tycker förtjänar mycket
              stark kritik.
            </seg>
            <seg n="7fcf386c">
              Så, herr talman, låt mig sammanfattningsvis konstatera att mörkläggning
              av ansökningsprocessen till högre statliga tjänster var det som
              blev resultatet av den borgerliga regeringens arbete med utnämningspolitiken
              under fyra år. Låt mig också konstatera att det inte var det som
              man gick till val på.
            </seg>
          </u>
          <note n="1187cc50">
            Jag yrkar avslag på propositionen och förslaget i detta betänkande
            och bifall till reservationen.
          </note>
          <note type="speaker" n="15a72649">
            Anf. 2 MARIANNE BERG (v):
          </note>
          <u who="Q517921" xml:id="i-e8e9db7cb09e9e80-0" n="f3c54360" next="i-f7b8983f390a8364-0">
            <seg n="076e8b9f">
              Herr talman! Sekretess i vissa anställningsärenden är rubriken
              för betänkandet. Regeringen föreslår att det införs ändringar
              i offentlighets- och sekretesslagstiftningen. Sekretessen ska
              gälla anställningar beträffande chefer för förvaltningsmyndigheter
              som direkt lyder under regeringen. Sekretessen ska gälla upplysningar
              om den sökandes identitet om det är klart att uppgifterna inte
              kan röjas utan att den enskilde lider men på ett eller annat sätt.
              Sekretessen föreslås gälla i tio år. Tio år är en väldigt lång
              tid.
            </seg>
            <seg n="46c8762b">
              Propositionen tar också upp sekretess vid så kallade urvalstester,
              alltså om det inte står klart att uppgifterna kan röjas utan att
              den sökande eller någon närstående skulle bli lidande på något
              vis. Det är förståeligt och har i allra högsta grad att göra med
              att värna den personliga integriteten. Men när det gäller denna
              del i propositionen anser Vänsterpartiet att det skulle vara av
              stor betydelse att analysera om testerna verkligen ger rätt bild
              av den sökande. Urvalstester har genom åren haft en tendens att
              komma och gå, och det råder olika meningar om testens betydelse.
            </seg>
            <seg n="f20590e7">
              Vi anser att det vore önskvärt att se över vilken funktion testerna
              verkligen fyller vid ett anställningsförfarande. Kanske är det
              på sin plats att helt enkelt slopa dem.
            </seg>
            <seg n="f793c2aa">
              Herr talman! Under valrörelsen 2006 slog de i högeralliansen
              milt sagt på trumman och gick ut starkt med att om de tog makten
              skulle allt bli som en öppen bok. Bort med det gamla och in med
              det nya, sade de. Öppenheten och spårbarheten vid tillsättningen
              av myndighetschefer var en av deras paroller i valrörelsen. Vad
              blev det av dessa stora ord? Det blev inget alls.
            </seg>
            <seg n="834e4591">
              Högeralliansen spelar nu ett spel. Det är ett hemlighetsmakeri
              utan dess like. Deras vallöften som de basunerade ut med fina
              ord som öppenhet och spårbarhet var endast ord och ingenting annat.
              Deras så fina löften existerar inte. De är som bortblåsta.
            </seg>
            <seg n="49e1897b">
              Herr talman! Vänsterpartiet anser och har alltid ansett att offentlighetsprincipen
              är en av hörnstenarna i ett demokratiskt samhälle. Ett uttryck
              för offentlighetsprincipen är principen om allmänna handlingars
              offentlighet.
            </seg>
            <seg n="437a5a37">
              Vänsterpartiet delar absolut inte regeringens bedömning vad gäller
              behovet av sekretess, nämligen att det bör införas för uppgifter
              om vilka personer som har anmält sitt intresse för en anställning
              som myndighetschef. Vi anser att offentlighetsprincipen och argumenten
              för öppenhet och insyn väger mycket tyngre än de enskildas intresse
              av att förbli anonyma.
            </seg>
            <seg n="158de4f9">
              I vår grundlag, regeringsformen 11 kap. 9 §, står det att statliga
              tjänster vid förvaltningsmyndigheter som lyder under regeringen
              ska tillsättas endast på sakliga grunder såsom förtjänst och skicklighet.
              Men med detta förslag som nu ligger på bordet innebär det en omöjlighet
              för utomstående att kontrollera om regeringen verkligen utsett
              den mest kompetenta sökanden.
            </seg>
            <seg n="16f5dbb8">
              Högeralliansens mantra var 2006, och är fortfarande, att med
              dem i en regering skulle det minsann ske saker. Det skulle förändras,
              de skulle göra om, allt skulle bli bättre och annonsering skulle
              ske. Öppenheten var A och O vid tillsättningar. Vad gör de nu?
              Jo, de gör precis tvärtom. Nu är det slutna processer som ska
              gälla. Vad de hycklade i valrörelsen! Vad de har hycklat under
              mandatperioden!
            </seg>
            <seg n="c8a88d39">
              Herr talman! Hur många gånger som helst har jag hört högeralliansen
              i hårda ordalag kritisera den tidigare socialdemokratiska regeringen
              vad gäller anställningsförfarandet. De har farit fram och kritiserat
              att det mesta var dolt och att det minsann inte fanns någon öppenhet
              och så vidare. Listan kan göras lång.
            </seg>
            <seg n="dff163d9">
              Visst, det kan finnas en del att kritisera Socialdemokraterna
              för i denna fråga, men jag anser definitivt inte att alliansen
              är den som ska kritisera med tanke på det förslag om ändringar
              i offentlighets- och sekretesslagen som de nu vill genomföra.
            </seg>
            <seg n="3af6ec6b">
              Slutna processer är det som nu gäller. Det är processer som ofta
              leder till godtycke vid urval av tänkbara kandidater, vilket är
              något som bland annat tenderar att motverka kvinnors möjligheter
              att ses som lämpliga kandidater till högt uppsatta tjänster. Detta
              har bland annat fackförbundet ST påpekat i sitt remissvar, men
              det har regeringen naturligtvis inte alls tagit någon notis om.
              Det är inte bara sorgligt utan också bedrövligt. Mina tankar om
              deras jämställdhetspolitik har förstärkts, nämligen att alliansens
              jämställdhetspolitik i stora delar endast är en pappersprodukt.
            </seg>
            <seg n="63187ca2">
              Herr talman! Offentlighetsprincipen liksom meddelarfriheten måste
              värnas i ett demokratiskt samhälle. Därför yrkar jag avslag på
              propositionen och bifall till reservation 2.
            </seg>
          </u>
          <note n="ba9ea567">
            Anf. 3 ANDREAS NORLÉN (m):
          </note>
          <u who="Q517921" xml:id="i-f7b8983f390a8364-0" n="f3c54360" prev="i-e8e9db7cb09e9e80-0">
            <seg n="11ba4b68">
              Herr talman! Det är nu tredje gången på ett par månader som riksdagen
              debatterar ärenden med anknytning till utnämningsmakten. Utnämningsmakten
              är, som vi har konstaterat, regeringens rätt att utnämna högre
              statliga befattningshavare, i synnerhet rätten att tillsätta den
              högste chefen för de lite över 200 förvaltningsmyndigheter och
              affärsverk i Sverige som lyder direkt under regeringen.
            </seg>
            <seg n="2cc4cedc">
              Hur regeringen har utövat sin utnämningsmakt har genom åren varit
              föremål för omfattande debatt. Den förra regeringen, den socialdemokratiska
              regeringen under Göran Persson, använde ett helt slutet förfarande.
              Det handlade om att handplocka människor. Det handlade inte om
              att upprätta kravprofiler i någon större omfattning. Det fanns
              ingen möjlighet att lämna in intresseanmälningar, ingen öppen
              annonsering och ingen möjlighet att i efterhand granska hur rekryteringen
              gått till, för man hade ingen kravprofil att jämföra med och det
              fanns ingen möjlighet för andra personer än de som statsministern
              och hans medarbetare utkorade att komma i fråga för de här tjänsterna.
            </seg>
            <seg n="9b443237">
              Alliansregeringen har därför genomfört en omfattande reformering
              av utnämningspolitiken. Inriktningen har varit att skapa ett öppet,
              transparent och professionellt rekryteringssystem. Kravprofiler
              upprättas nu i samtliga fall när en myndighetschef ska tillsättas.
              Då vet man vilka krav regeringen ställer på befattningshavaren,
              och man kan i efterhand granska om den person som fick tjänsten
              lever upp till de krav som ställdes.
            </seg>
            <seg n="1f8cbb4c">
              Regeringen har också sagt att öppen annonsering efter myndighetschefer
              ska vara mer regel än undantag, det vill säga att annonsering
              ska ske i flertalet fall.
            </seg>
            <seg n="e2ce47e9">
              På det sättet har man öppnat processerna. Man har sänt den tydliga
              signalen ut i samhället att det inte längre bara är en privilegierad
              krets av personer som känner statsministern och hans medarbetare
              som kan komma i fråga för dessa högre statliga tjänster.
            </seg>
            <seg n="888c29c9">
              Under perioden oktober 2007september 2009 har regeringen genomfört
              50 öppna rekryteringsprocesser och i samband med annonseringarna
              har 1 200 intresseanmälningar lämnats in till Regeringskansliet.
              1 200 personer har alltså anmält intresse för en tjänst som myndighetschef.
              Det är ett mycket imponerande resultat och visar att signalen
              har gått ut i samhället.
            </seg>
            <seg n="4997f8c3">
              Generaldirektörsposterna är inte längre reserverade för en liten
              krets som ingår i en privilegierad elit. I 40 av dessa 50 fall
              har en person som skickat in en intresseanmälan ingått i slutskedet
              av anställningsprocessen, och i 33 av fallen, eller två tredjedelar,
              har tjänsten tillsatts med en person som skickat in en intresseanmälan.
            </seg>
            <seg n="38fdf6e6">
              Detta har alltså varit ett mycket framgångsrikt förfaringssätt.
              Samtidigt har man emellertid kunnat konstatera att i ungefär en
              tredjedel av dessa rekryteringsärenden har man inte fått tillräckligt
              kvalificerade sökande. Det är naturligtvis ett problem, och regeringen
              har funderat vad det beror på. En utredning fick i uppgift att
              se över den frågan liksom vad som skulle kunna göras för att komma
              till rätta med problemet. Varför får man inte tillräckligt många
              kvalificerade sökande i vissa sammanhang?
            </seg>
            <seg n="59169408">
              Utredningen bad Sifo genomföra 400 telefonintervjuer med höga
              chefer, hälften i den privata och hälften i den offentliga sektorn.
              Frågan de fick var: Skulle du kunna tänka dig att söka en anställning
              som myndighetschef? 69 procent svarade ja, om deras ansökan inte
              blev offentlig kunde de tänka sig att söka.
            </seg>
            <seg n="a88b7724">
              Men om ansökan blir offentlig, hur ställer sig dessa personer
              då? Bland cheferna i den offentliga sektorn var det ingen större
              skillnad. I den privata sektorn visade det sig däremot att endast
              46 procent skulle kunna tänka sig att söka en tjänst som myndighetschef
              om deras intresseanmälan blev offentlig. Det är alltså en skillnad
              på 23 procentenheter.
            </seg>
            <seg n="eb607be0">
              När personerna fick följdfrågan varför de inte ville att ansökan
              skulle bli offentlig svarade många att det skulle påverka deras
              trovärdighet som chef i nuvarande anställning. Andra sade att
              deras karriär riskerade att påverkas negativt för det fall att
              de inte fick den sökta tjänsten. Åter andra menade att verksamhetens
              resultat i den befintliga anställningen skulle kunna påverkas.
              Det är lätt att förstå.
            </seg>
            <seg n="3a384d26">
              Om man söker jobb på annat håll uppfattas det naturligtvis ofta
              av omgivningen kollegerna, arbetskamraterna på den befintliga
              arbetsplatsen som negativt. Det visar att man inte ser sin framtid
              på den arbetsplatsen, att man har andra planer, att man vill gå
              vidare, att man har svårt att arbeta med fullt engagemang på det
              stället där man befinner sig. Självklart uppfattas det som negativt.
            </seg>
            <seg n="4e19f2c1">
              Detta innebär således att staten går miste om ett betydande antal
              kvalificerade sökande till befattningar som myndighetschefer.
              I privata företag runt om i Sverige sitter kvalificerade chefer
              som skulle kunna tillföra staten ny kompetens, nya tankar, nya
              idéer och infallsvinklar, men de söker inte tjänster som myndighetschefer
              eftersom ansökningarna blir offentliga. Samtidigt kan regeringen
              knappast få kännedom om dessa personer på annat sätt.
            </seg>
            <seg n="aacdf2ab">
              Vad är då utredningens förslag för att komma till rätta med problemet?
              Jo, man föreslår att intresseanmälningar till tjänster som myndighetschef
              ska omfattas av sekretess i tio år. Förslaget innebär, som alla
              goda förslag, en genomtänkt avvägning mellan olika intressen.
              I det här fallet är det dels intresset av att få ett ökat antal
              kvalificerade sökande, främst från privat sektor, dels intresset
              av att i efterhand möjliggöra en granskning av hur regeringen
              har använt sin utnämningsmakt.
            </seg>
            <seg n="67c53c80">
              Alliansregeringen brukar, apropå utnämningsmakten, framhålla
              att det är angeläget med ökad öppenhet. Mot det här förslaget
              har, som vi hört, anförts att det minskar öppenheten. Det är därför
              viktigt att framhålla att öppenheten i det här sammanhanget har
              två dimensioner.
            </seg>
            <seg n="83175304">
              För det första handlar det om öppenhet i inbjudan att lämna in
              intresseanmälningar. Den öppenheten manifesteras genom den öppna
              annonsering som nu äger rum vid det stora flertalet rekryteringar.
              Syftet är att markera att rätt kompetens är det avgörande och
              att höga statliga tjänster inte är reserverade för en privilegierad
              elit, en sluten krets av personer som känner statsministern och
              hans medarbetare. Syftet är också att bredda rekryteringsbasen,
              att få fler kvalificerade kandidater att välja bland och därmed
              göra statsförvaltningen bättre.
            </seg>
            <seg n="308f4415">
              För det andra handlar det om öppenhet i efterhand, en öppenhet
              som gör det möjligt att granska att regeringen lever upp till
              regeringsformens krav att endast beakta sakliga grunder såsom
              förtjänst och skicklighet i tillsättningsärenden.
            </seg>
            <seg n="33351aab">
              Båda dessa dimensioner är viktiga, och det är svårt att gradera
              vilken som skulle vara viktigast. Å andra sidan är det svårt att
              tänka sig dimension två, öppenhet i efterhand, utan dimension
              ett, öppenhet i att lämna in intresseanmälningar. Vad finns det
              att granska i läge två om man inte fått in några intresseanmälningar
              i läge ett? Vi minns hur det var under den förra regeringens tid,
              den regering som Berit Andnor satt i. Då lämnades det inte in
              några intresseanmälningar. Det upprättades en och annan kravprofil,
              och om det hade funnits kravprofiler i samtliga fall hade man
              kunnat jämföra dem som utsågs med kravprofilen, men längre hade
              man inte kommit. Det fanns nämligen inga intresseanmälningar att
              granska.
            </seg>
            <seg n="f270abdd">
              Det är alltså centralt för den nya rekryteringsprocessen att
              det lämnas in intresseanmälningar från kvalificerade sökande.
              Det talar för att den nya sekretessbestämmelsen är motiverad.
            </seg>
            <seg n="5b6f2632">
              Låt oss se närmare på möjligheterna att i efterhand granska regeringens
              sätt att sköta utnämningspolitiken med en sekretessbestämmelse.
              Det sätt man kunde göra det på under den tidigare regeringens
              tid, att jämföra den som fick tjänsten med en kravprofil, kan
              man självfallet göra även i dag. Det blir onekligen känt vem som
              får befattningen, och kravprofilen är offentlig. Den jämförelsen
              kan göras ändå.
            </seg>
            <seg n="35898453">
              När det gäller allmänhetens, mediernas, möjligheter att granska
              är det viktigt att framhålla, för det första, att Journalistförbundet,
              som å allmänhetens vägnar ska granska regeringen och den offentliga
              makten, i sitt remissyttrande godtar förslaget. Alternativet att
              inte ha något ansökningsförfarande är enligt förbundet ett ännu
              mer slutet tillvägagångssätt. Förbundet kan därför acceptera förslaget
              i syfte att skydda den sökandes identitet.
            </seg>
            <seg n="2ba6b915">
              För det andra motsätter sig inte heller Justitieombudsmännen
              förslaget utan menar att de förändringssträvanden som förslaget
              ingår i syftar till en utveckling i positiv riktning med större
              öppenhet.
            </seg>
            <seg n="ae76d4fa">
              För det tredje påverkas inte konstitutionsutskottets granskning.
              Sekretessen hindrar inte att uppgifterna om intresseanmälningarna
              lämnas till KU.
            </seg>
            <seg n="93c153d0">
              Det finns alltså goda skäl att genomföra regeringens förslag.
            </seg>
            <seg n="bac85147">
              Låt oss något granska oppositionens invändningar. Under hela
              mandatperioden har vi sett omfattande försök att misstänkliggöra
              och nedvärdera regeringens arbete med en öppnare rekryteringsprocess,
              vilket inte är konstigt. Socialdemokraterna har inte någon enda
              gång under sitt långa maktinnehav vidtagit någon enda åtgärd för
              att göra rekryteringsprocessen mer öppen, transparent och professionell.
              Självfallet vill de inte erkänna att alliansregeringen har genomfört
              viktiga steg mot en reformerad utnämningspolitik.
            </seg>
            <seg n="86a05dc7">
              Herr talman! Socialdemokraternas invändningar den här gången
              slår dock alla rekord. Man får sällan uppleva kritik som är så
              uppenbart konstruerad och skruvad. Vi har hört det höga tonläget,
              indignationen, angreppen, men vad är det Socialdemokraterna egentligen
              säger? Låt oss läsa i deras motion, deras alternativ. Där sägs
              följande: Vår utgångspunkt är att ett öppet ansökningsförfarande
              ska grunda sig på offentlighetsprincipen men utformas så att det
              inte i onödan utsätter enskilda sökande för skada och minskar
              rekryteringsbasen. Socialdemokraterna ser alltså samma problem
              som regeringen. Var det någon som fick det intrycket av Berit
              Andnors anförande? Var det någon som uppfattade att hon ser samma
              problem som regeringen?
            </seg>
            <seg n="19ac4d16">
              Hur vill då Socialdemokraterna lösa det här problemet, när man
              nu inte accepterar regeringens förslag? I motionen skriver de:
              Vi vill hitta en lösning där regeringen inte på eget initiativ
              kan hemlighålla ansökningar men där enskilda sökande alltid ska
              ha en möjlighet att undvika att deras egna ansökningar blir offentliga.
              Herr talman, ni hörde rätt. Enskilda sökande ska alltid ha en
              möjlighet att undvika att deras ansökningar blir offentliga.
            </seg>
            <seg n="35e7557c">
              Hur ska det gå till? Vi får två idéer av Socialdemokraterna.
              För det första ska man betrakta ansökningar som arbetsmaterial
              till dess att anställningsbeslutet är fattat. Då finns möjlighet
              för den sökande att dra tillbaka sin ansökan om han eller hon
              så önskar. Låt oss begrunda vad detta innebär. Idén är uppenbarligen
              att den sökande som inte fick tjänsten ska kunna begära av regeringen
              att få tillbaka sin ansökan.
            </seg>
            <seg n="1c11f776">
              Poängen med invändningarna som vi hörde Berit Andnor framföra
              är att regeringen försöker hemlighålla ansökningshandlingarna
              och därmed försvåra granskningen av utnämningsmakten. Vad blir
              Socialdemokraternas motförslag? Jo, att man lämnar tillbaka handlingarna
              till de sökande, så att det aldrig blir känt att dessa handlingar
              någonsin har funnits i Regeringskansliet. Låt oss då tänka oss
              att alla sökande som inte fick tjänsten begär att få tillbaka
              sina ansökningar. Vad i hela friden är det då konstitutionsutskottet,
              riksdagsledamöterna, journalisterna och allmänheten ska kunna
              granska? Vad? Det finns ju ingenting kvar, för man har lämnat
              tillbaka handlingarna.
            </seg>
            <seg n="91189662">
              Till detta kommer att förslaget svårligen låter sig förenas med
              tryckfrihetsförordningen, offentlighets- och sekretesslagen och
              vedertaget sätt att hantera handlingar hos myndigheter. Men vi
              kan lämna denna mer tekniska diskussion därhän.
            </seg>
            <seg n="957de8bb">
              Socialdemokraternas andra idé är att enskilda som lämnar ansökningar
              själva ska få avgöra om dessa ska vara offentliga eller inte.
              Det innebär att de med full fart rusar rakt in genom en vidöppen
              dörr. Så är det nämligen också enligt regeringens förslag. Enligt
              12 kap. 2 § offentlighets- och sekretesslagen får en enskild häva
              den sekretess som gäller till förmån för honom eller henne. Om
              man inte vill att ens intresseanmälan ska omfattas av sekretess
              är det bara att säga det till regeringen, så kommer den inte att
              sekretessbeläggas. Berit Andnor var med och behandlade den nya
              offentlighets- och sekretesslagen i KU förra året. Läste hon inte
              12 kap. 2 § i det sammanhanget?
            </seg>
            <seg n="1a7a6c89">
              Sammanfattningsvis: Alliansregeringen har genomfört viktiga reformer
              för en bättre utnämningspolitik. Vi behöver nu fler kvalificerade
              sökande. Därför finns det goda skäl till en sekretessbestämmelse.
              Granskningen av regeringens sätt att sköta utnämningspolitiken
              kommer att gå alldeles utmärkt ändå.
            </seg>
            <seg n="9e347f8d">
              (FÖRSTE VICE TALMANNEN: Jag konstaterar att talaren har överskridit
              den anmälda talartiden med mer än 75 procent.)
            </seg>
          </u>
          <note n="012b7c7a">
            Utnämningsmaktens utövande innebär bland annat att regeringen
            tillämpar ett betydelsefullt stadgande i grundlagen. Regeringsformen
            11 kap. 9 § andra stycket stadgar att vid tillsättning av statliga
            tjänster får man endast fästa avseende vid sakliga grunder såsom
            förtjänst och skicklighet.
          </note>
          <note n="278dd3aa">
            Herr talman! Jag yrkar bifall till förslaget i betänkandet.
          </note>
          <note type="speaker" n="706d23f5">
            Anf. 4 BERIT ANDNOR (s) replik:
          </note>
          <u who="Q4891887" xml:id="i-e8e62f6a5ba30496-0" n="461173d3" next="i-80106cb62c498406-0">
            <seg n="e4bd3a94">
              Herr talman! Andreas Norlén säger att det var en omfattande debatt
              om utnämningspolitiken från de borgerligas sida före 2006. Det
              är ett kraftigt understatement. Det var en väldigt hätsk debatt.
              Den här rapporten togs fram, Att bryta Socialdemokraterna makthegemoni
              . Det var ett högt tonläge. Ni reserverade er, Andreas Norlén,
              år efter år i betänkande efter betänkande.
            </seg>
            <seg n="752a5e7b">
              Jag kan konstatera att resultatet efter fyra år i Rosenbad är
              mörkläggning av ansökningar till högre statliga tjänster. Det
              var det som blev resultatet av den här rapporten. Borta är nomineringskommittéerna.
              Borta är frågorna som skulle ställas till kandidaterna i öppna
              utskottsförhör. Borta är öppenheten. Borta är spårbarheten. Nu
              är det mörkläggning som gäller.
            </seg>
            <seg n="19bbdb83">
              Jag måste säga att jag upplever det som väldigt desperat att
              man här står och försöker prata om att det har skett ett omfattande
              reformeringsarbete. Ingenting! Annonsering ska vara mer regel
              än undantag. Låt oss granska det! Jag kan konstatera att det har
              varit ett spel för gallerierna. Den politik som ni gick till val
              på har inte tålt kontakten med verkligheten. Det är så det är,
              Andreas Norlén, och det är i det ljuset vi ska se det förslag
              som ni ska trumfa igenom här i riksdagen. Det är en total mörkläggning
              av ansökningarna till högre statliga tjänster.
            </seg>
            <seg n="c89bb040">
              Om det nu hade varit så framgångsrikt med annonseringarna som
              Andreas Norlén påstod, varför lägger ni då fram ett nytt förslag?
              Varför fortsätter ni inte på den väg som ni har anträtt? Sanningen
              är väl den, återigen, att er teori inte klarar av den verklighet
              som ni har att hantera. Ni erkänner nu att ni inte får tillräckligt
              många kvalificerade kandidater till de tjänster som ni annonserar
              ut.
            </seg>
            <seg n="efd0320f">
              Det är mörkläggning. Det är det som är resultatet. Vad ni sade
              och vad ni gjorde är helt olika saker.
            </seg>
          </u>
          <note n="9e806770">
            Anf. 5 ANDREAS NORLÉN (m) replik:
          </note>
          <u who="Q4891887" xml:id="i-80106cb62c498406-0" n="461173d3" prev="i-e8e62f6a5ba30496-0">
            <seg n="5d5c13d2">
              Herr talman! Utnämningspolitiken har som sagt debatterats i kammaren
              flera gånger på senare tid. Varje gång har Berit Andnor gått till
              hårt angrepp mot regeringens politik. Nu är hon i gång igen. Jag
              förstår som sagt att hon inte är nöjd med de reformer som regeringen
              har genomfört, eftersom de får hennes egen regering att framstå
              i dålig dager.
            </seg>
            <seg n="1336a354">
              Jag har i mitt anförande utförligt redovisat skälen för att intresseanmälningar
              till generaldirektörsbefattningar bör kunna sekretessbeläggas.
              Som det nu är går staten miste om ett betydande antal kvalificerade
              sökande, i första hand från den privata sektorn. Det innebär alltså
              ett sämre urval till dessa viktiga befattningar än vad som är
              nödvändigt. Staten får aldrig del av dessa personers kompetens
              och den förmåga de hade haft att bidra till att utveckla statsförvaltningen.
            </seg>
            <seg n="ce1d6e79">
              Berit Andnor ser samma problem som regeringen. Det står i hennes
              motion. Hon föreslår olika sätt att hantera problemet på. En idé
              hon för fram är som jag framhöll i talarstolen att den som inte
              fått en sökt tjänst ska kunna få tillbaka sin intresseanmälan.
              Men vad finns det då kvar att granska, Berit Andnor? Vad ska konstitutionsutskottet
              och medierna titta på om man har lämnat tillbaka alla ansökningshandlingar?
            </seg>
            <seg n="b61b1535">
              En annan idé som förs fram i Socialdemokraternas motion är att
              sökande ska få begära att intresseanmälningar sekretessbeläggs.
              Berit Andnor är alltså också beredd att, med sitt eget språkbruk,
              plocka fram mörkläggningsgardinerna och dra ned dem omkring intresseanmälningarna,
              bara det sker på sökandens begäran. Då är det plötsligt inget
              problem. Jag har framhållit att den sökande som inte vill ha sekretess
              om sin ansökan kan meddela det till regeringen. Då kommer sekretessen
              att hävas, därför att den har upprättats i de enskildas intresse.
              Det är den enskilde som förfogar över den.
            </seg>
            <seg n="e4aaa628">
              Jag tycker att Berit Andnor borde svara på hur hennes förslag
              rimmar med det hon säger i övrigt i debatten.
            </seg>
          </u>
          <note type="speaker" n="1f56dac8">
            Anf. 6 BERIT ANDNOR (s) replik:
          </note>
          <u who="Q4891887" xml:id="i-e8e62f6a5ba30496-1" n="461173d3" next="i-80106cb62c498406-1">
            <seg n="ddeb103a">
              Herr talman! Nu är det på det sättet att de borgerliga partierna
              gick till val på att reformera utnämningspolitiken. Det var en
              väldigt viktig fråga som var högt prioriterad. År efter år hade
              ni reserverat er i betänkande efter betänkande. Ni tog fram förslag
              om hur detta skulle ske. Ni skulle bryta den socialdemokratiska
              makthegemonin, eller hur?
            </seg>
            <seg n="ccc9abe0">
              Men när era teorier får kontakt med verkligheten konstaterar
              ni att detta inte går att genomföra. Därför erkänner ni nu att
              det här med ansökningar till högre statliga tjänster inte har
              gett det resultat som ni hade önskat och trott. Ni får inte tillräckligt
              många kvalificerade sökande.
            </seg>
            <seg n="81d029a1">
              Det var ni som gick till val på att det skulle genomföras utskottsförhör
              i riksdagen. Det skulle vara total öppenhet och spårbarhet. Det
              var ni som gick till val på nomineringskommittéer. Det var ni
              som gick till val på en total reformering av utnämningsmakten.
            </seg>
            <seg n="2904d278">
              Jag kan konstatera att det inte blev någonting av detta. Det
              Andreas Norlén står här och beskriver som ett framgångsrikt arbete
              är ett stort skämt. Det här med ansökningarna har varit ett spel
              för gallerierna.
            </seg>
            <seg n="a66c81eb">
              Det ni gör nu är en helomvändning från den ena ytterligheten
              till den andra: en total mörkläggning. Det är det ni föreslår
              och det är det ni kommer att rösta för i eftermiddag. Det är ni
              som måste ta ansvar för vad ni sade före valet, vad ni har gjort
              under de här fyra åren och vad som blev resultatet av de vallöften
              som ni gav. Det är ni som är ansvariga för utnämningspolitiken.
              Det är ni som formulerar förslagen och fattar besluten i riksdagen.
              Så är det, Andreas Norlén. Jag kan konstatera att resultatet av
              fyra år i Rosenbad blev total mörkläggning av ansökningsprocesserna
              till högre statliga tjänster.
            </seg>
          </u>
          <note n="5131de5c">
            Anf. 7 ANDREAS NORLÉN (m) replik:
          </note>
          <u who="Q4891887" xml:id="i-80106cb62c498406-1" n="461173d3" prev="i-e8e62f6a5ba30496-1">
            <seg n="7d285c6c">
              Herr talman! Jag noterar att Berit Andnor tydligen tycker att
              politik innebär att ställa frågor men inte ge några svar. Jag
              uppfattar en politisk debatt där man ska kunna jämföra de olika
              regeringsalternativens politik som en central del i den demokratiska
              processen. Då förutsätter det att man som opposition tar ansvar
              för sina förslag.
            </seg>
            <seg n="d2981097">
              Här har jag nu redovisat två konkreta alternativ som Socialdemokraterna
              har fört fram som alternativ till regeringens politik. Jag ställde
              frågan hur detta är förenligt med Berit Andnors budskap i övrigt,
              men får inget svar. Hon försöker inte ens kommentera på vilket
              sätt det skulle innebära öppenhet och transparens att lämna tillbaka
              ansökningarna till de sökande, så att ingenting finns kvar att
              granska i Regeringskansliet. Jag frågar om hon känner till 12
              kap. 2 § sekretesslagen, som säger att den sökande visst kan begära
              att sekretessen lyfts och därmed i praktiken förfogar över sekretessen
              på egen hand, precis som hon har föreslagit i enlighet med regeringens
              förslag. Detta får vi inte veta någonting om, utan i stället får
              vi ytterligare en tirad av angrepp på regeringens utnämningspolitik.
            </seg>
            <seg n="72c64a1d">
              Jag vill påstå att regeringens utnämningspolitik och reformeringen
              av utnämningsmakten har varit framgångsrika. Vi har genomfört
              öppenhet. Det är nu helt öppna rekryteringsförfaranden på så sätt
              att det är fritt fram att lämna in intresseanmälningar. Det är
              öppen annonsering och ett inbjudande förhållningssätt.
            </seg>
            <seg n="1861fcaf">
              Det innebär att vi har fått in 1 200 intresseanmälningar från
              personer som har uttryckt önskemål om en högre statlig tjänst.
              Hur många intresseanmälningar lämnades in under den förra regeringens
              tid? Svar: noll.
            </seg>
            <seg n="09fd109d">
              Man hade ett slutet system som gick ut på att man rekryterade
              personer som var bekanta med statsministern eller hans medarbetare.
              Vi har fått se en helt annan öppenhet med alliansregeringen. Det
              ska vi vara glada för.
            </seg>
          </u>
          <note type="speaker" n="c168b7ca">
            Anf. 8 ANNIE JOHANSSON (c):
          </note>
          <u who="annie_johansson_b0eb81" xml:id="i-06a6407785db8088-0" n="67cb836d" next="i-0e469baa6c4587f9-0">
            <seg n="c392c6c0">
              Herr talman! Efter Andreas Norléns utmärkta anförande finns det
              inte mycket att tillägga. Men på grund av frågans vikt och det
              mycket underhållande replikskiftet vill jag ändå säga några ord
              om offentlighet och sekretess.
            </seg>
          </u>
          <note n="1d609376">
            Konstitutionsutskottet har många gånger under den innevarande
            mandatperioden debatterat utnämningspolitiken. Så sent som dagarna
            innan jul debatterade KU regeringens skrivelse vad gäller utnämningar.
          </note>
          <u who="annie_johansson_b0eb81" xml:id="i-0e469baa6c4587f9-0" n="67cb836d" prev="i-06a6407785db8088-0">
            <seg n="4a84c4d1">
              Det är en viktig fråga. Det är ett område som under en lång rad
              mandatperioder varit utsatt för häftig kritik. Kritiken har framför
              allt gällt att man inte har haft ett öppet och transparent förfaringssätt.
              Detta har medfört att det tidigare har varit svårt, för att inte
              säga omöjligt, för journalister, riksdagen och konstitutionsutskottet
              att granska och kontrollera.
            </seg>
            <seg n="0a3d2d8b">
              Det är ett område som under alliansregeringens tid reformerats
              och förändrats. Det kan man se svart på vitt.
            </seg>
            <seg n="e762be88">
              Sist men inte minst är det ett område där idéutveckling, eftertanke
              och åsiktsförändring skett hos oppositionspartierna. Nu står man
              inte längre bakom den utnämningspolitik som man förde i regeringsställning.
              Nu är det öppenhet och transparens som gäller, i varje fall i
              argumentationen.
            </seg>
            <seg n="6930c355">
              Motivet till oppositionens totala förändring är dunkel. Det kan
              ju faktiskt vara så att åren i opposition har lett till en total
              förändring så att man inser att alliansregeringens reformer är
              av godo och därför vill gå längre. Eller så utnyttjar oppositionen
              bara det faktum att man vill piska regeringen för att den inte
              är öppen och transparent nog. Oavsett vilket är det i alla fall
              glädjande att se att man tar avstånd från tidigare förd slutenhetspolitik
              kring utnämningarna.
            </seg>
            <seg n="b909c7bf">
              Under tre år har utnämningspolitiken gått från slutenhet till
              öppenhet. Alliansregeringen har reformerat den och gått från stängda
              rum till annonsering och från knapp dokumentation till obligatoriska
              kravprofiler.
            </seg>
            <seg n="7e40d3ac">
              Regeringen anger i skrivelsen som kom innan jul att den också
              ämnar fortsätta med dessa öppenhetsreformer. Det är en demokratireform,
              slår man fast, och man vill nu genoföra denna steg för steg.
            </seg>
            <seg n="09d5cad6">
              Dagens debatt handlar om hur man ska få tillräckligt många kvalificerade
              att söka tjänsterna som myndighetschefer. Det gäller en sekretessbestämmelse
              för intresseanmälningarna och för uppgifter som kan avslöja den
              sökandes identitet. Syftet med en sekretessbestämmelse på just
              dessa handlingar är att få fler personer att anmäla sitt intresse
              för anställningar som myndighetschefer. Därmed ökas rekryteringsbasen
              och möjligheten att anställa den mest lämpliga personen.
            </seg>
            <seg n="2ee31925">
              Regeringen konstaterar i propositionen att det i många av rekryteringsärendena
              inte funnits tillräckligt många kvalificerade kandidater och att
              anledningen till detta är just den offentlighet som följer av
              att man givit in en intresseanmälan. Det gör att personer som
              i dag har andra kända eller okända chefspositioner avhåller sig
              från att anmäla sitt intresse.
            </seg>
            <seg n="f61e4177">
              Till grund för propositionen ligger två statliga utredningar.
              Det är dels Domarutredningen, dels utredningen Sekretess i ärenden
              om anställning som myndighetschef. Båda utredningarnas förslag
              har remissbehandlats i sedvanlig ordning och fått positiv kritik,
              och regeringen har också följt Lagrådets förslag när propositionen
              nu slutligen har landat på riksdagens bord.
            </seg>
            <seg n="5ccfd50b">
              Utredningen om sekretess i ärenden om anställning som myndighetschef
              har utfört en undersökning för att kartlägga i vilken utsträckning
              viljan att inge en intresseanmälan påverkas av om intresseanmälan
              blir offentlig. Av den undersökningen framgår att fler skulle
              tänka sig söka eller anmäla sitt intresse om anmälan inte blev
              offentlig. Om dessa mycket lämpliga kandidater avstår från att
              söka lediga befattningar riskerar det att medföra att en stor
              grupp kvalificerade personer inte blir aktuell för anställning.
            </seg>
            <seg n="8c520a96">
              Sekretessbestämmelsen är utformad enligt den vanliga systematiken
              i offentlighets- och sekretesslagen. Det är inte någon påhittad
              variant, som oppositionen har föreslagit i sin reservation. Denna
              debatt är i grund och botten inte en debatt om det ska vara offentligt
              eller ej. Vad debatten handlar om är om det ska vara en seriös
              och systematisk följsamhet enligt sekretessbestämmelsen eller
              om det ska vara något hemmasnickrat.
            </seg>
            <seg n="ce22fd7c">
              Sekretessbestämmelsen som regeringen föreslår har ett omvänt
              skaderekvisit. Med det menas att huvudregeln är att uppgifterna
              om den sökande är sekretessbelagda. Är det så att det inte gör
              något för den enskilde är uppgifterna offentliga. Det är så att
              säga mellangraden av sekretesskydd, där den lättaste formen av
              sekretess kallas rak och den hårdaste formen av sekretess kallas
              absolut. Detta är ett omvänt skaderekvisit där man kan få ut handlingarna
              om det står klart att uppgiften kan röjas utan att den enskilde
              lider men.
            </seg>
            <seg n="896e4f56">
              Oppositionen kallar detta för hemlighetsmakeri. Låt mig då förtydliga:
              De reformer som har införts med offentliga kravprofiler där vem
              som helst kan se just dessa, annonseringsförfaranden och en öppenhet
              som sällan skådats är en markant och vid skillnad jämfört med
              hur utnämningspolitiken tidigare skötts.
            </seg>
            <seg n="5297181b">
              Konstitutionsutskottet har trots den föreslagna sekretessbestämmelsen
              full insyn och möjlighet till kontroll och granskning. Inget ändras
              i detta avseende. Däremot öppnar det för att fler kvalificerade
              kandidater ska kunna söka tjänster med de nya, transparenta öppenhetsreformerna.
              Detta görs för att ha en god rekryteringsbas.
            </seg>
          </u>
          <note n="3eec281a">
            Härmed yrkar jag bifall till förslaget i konstitutionsutskottets
            betänkande.
          </note>
          <note type="speaker" n="7fdafd99">
            Anf. 9 HELENA BARGHOLTZ (fp):
          </note>
          <u who="Q4937530" xml:id="i-2fd42304bfbb5cc8-0" n="d92b0931">
            <seg n="cf0c09e2">
              Herr talman! Alliansregeringen har genomfört en stor och viktig
              reform när det gäller utnämningspolitiken. Målsättningen från
              regeringens sida är att införa förutsägbarhet, spårbarhet och
              öppenhet. De kravprofiler som nu tas fram och annonser som sätts
              in i tidningarna ger intresserade personer möjligheter att söka
              höga statliga tjänster.
            </seg>
            <seg n="1a07f609">
              Vi kan konstatera att detta har gett resultat. År 2006 var färre
              än 40 procent av generaldirektörerna kvinnor. Nu är vi uppe i
              ca 45 procent. Ett viktigt jämställdhetsmål har uppfyllts, och
              det är glädjande. En jämställd utnämningspolitik innebär att det
              ska vara 4060 procent av vardera könet. Att alltid få 5050 kan
              vara svårt att uppnå. Men 45 procent är ett gott jämställdhetsresultat.
            </seg>
            <seg n="5d51316b">
              Herr talman! Det finns inget som inte kan bli bättre. Förfarandet
              att utlysa tjänster som myndighetschefer har pågått i drygt två
              och ett halvt år. Det kan konstateras att förändringen har fått
              ett positivt genomslag men att systemet nu behöver förbättras.
              Därför har regeringen tillkallat en särskild utredare för att
              utreda om det finns behov av regler om sekretess för uppgifter
              om identitet vid anställning som myndighetschef. Hans utredning
              är underlag för regeringens proposition som vi nu behandlar.
            </seg>
            <seg n="9610f830">
              Av den undersökning som utredaren låtit genomföra framgår väldigt
              tydligt att det skulle medföra att fler anmäler sitt intresse
              för en anställning som myndighetschef om deras identiteter inte
              avslöjas. Det rör sig om ett mycket begränsat antal anställningar
              som myndighetschef. Anställningen är så pass central och betydelsefull
              att det inte är försvarbart att kvalificerade kandidater avstår
              från att anmäla sitt intresse av rädsla att anmälan ska bli offentlig.
            </seg>
            <seg n="d529a5ea">
              Vid tillsättning av en myndighetschef är det av största vikt
              att så många och så kvalificerade personer som möjligt söker.
              I flera fall har det inte funnits tillräckligt kvalificerade sökande
              till den utlysta anställningen. Det har lett till att anställningen
              fortfarande är vakant eller att den har tillsatts med någon som
              formellt inte har anmält sitt intresse för den.
            </seg>
            <seg n="8eecffa6">
              Herr talman! Detta är ett allvarligt problem. Det föreligger
              inte någon brist på kvalificerade personer, och det gäller framför
              allt kvinnor, utan de som är kvalificerade behöver övertygas om
              att söka de utlysta tjänsterna. Att vissa av de utlysta anställningarna
              tillsätts på ett annat sätt än med någon som har anmält sitt intresse
              för anställningen visar tydligt att det ändå finns intresse bland
              dem som har tillräckliga kvalifikationer. Då är det högst otillfredsställande
              att de inte ger sig till känna genom det anställningsförfarande
              som i dag tillämpas.
            </seg>
            <seg n="e83fc355">
              Hur ska man då komma åt problemet? Utredaren och regeringen har
              fastnat för att införa sekretessbestämmelser som ändå gör att
              så mycket som möjligt av förfarandet förblir öppet och transparent.
              Sekretess ska enligt regeringens proposition, som ju utskottet
              tillstyrker, gälla i ärenden om anställning av chefer för förvaltningsmyndigheter
              som lyder omedelbart under regeringen. Sekretessen ska gälla för
              uppgifter som lämnar eller kan bidra till upplysning om den enskilde
              kandidatens identitet. Sedan kommer det tillägg som Annie Johansson
              beskrev så ordentligt, nämligen det så kallade omvända skaderekvisitet:
              om det inte står klart att uppgifterna kan röjas utan att den
              enskilde lider men. Sekretessen ska gälla i högst tio år.
            </seg>
            <seg n="96d37405">
              Naturligtvis ska man vid utformandet av en sekretessbestämmelse
              se till att så mycket som möjligt av förfarandet förblir öppet
              och transparent. Även om ansökningarna sekretessbeläggs helt eller
              delvis blir förfarandet i dess helhet betydligt mer öppet än vad
              som gällde när anställningarna över huvud taget inte utlystes.
              Det blir trots sekretessen en klar förbättring jämfört med det
              system som länge har rått i Sverige.
            </seg>
            <seg n="20c2aef8">
              Herr talman! Jag minns att vi i slutet av förra mandatperioden
              hade en mycket intensiv diskussion med den dåvarande regeringen
              om behovet av öppenhet i anställningsförfarandet och kravbeskrivningar
              på de sökande. Det var under galgen som det i slutet av mandatperioden
              kom fram några tjänster som fick en kravprofil. Det har inte varit
              regel. Trots sekretessen blir detta alltså en klar förbättring
              jämfört med det system som historiskt länge har rått i Sverige.
            </seg>
            <seg n="4e53e484">
              Två reservationer har kommit från oppositionen. Man har inte
              kunnat enas i denna fråga heller. Socialdemokraterna och Miljöpartiet
              ogillar förstås regeringens proposition, men de håller med om
              att enskilda sökande inte i onödan ska utsättas för olägenheter
              i samband med en ansökan. Vi är helt överens om det, och det är
              därför alliansregeringen har lagt fram detta förslag. Vi och utredaren
              har funderat på olika lösningar, men vi har kommit fram till att
              det som vi föreslår är den enda rimliga lösningen.
            </seg>
            <seg n="48c80896">
              Andreas Norlén har på sitt lugna och övertygande sätt mycket
              bra beskrivit hur illa den socialdemokratiska och miljöpartistiska
              modellen skulle fungera.
            </seg>
            <seg n="965c1c30">
              Vänsterpartiet vill inte ta någon hänsyn till enskilda sökandes
              eventuella olägenheter över huvud taget. Det tycker jag är beklagligt,
              herr talman.
            </seg>
          </u>
          <note n="c6b46134">
            Med detta yrkar jag bifall till utskottets förslag och avslag
            på samtliga reservationer.
          </note>
          <note type="speaker" n="17b27918">
            Anf. 10 MARIANNE BERG (v) replik:
          </note>
          <u who="Q517921" xml:id="i-c08460a536863c8e-0" n="f3c54360">
            <seg n="6abaea85">
              Herr talman! Jag har bara några korta funderingar och frågor
              om detta. Helena Bargholtz måste väl komma ihåg vad de lovade
              så stort i valrörelsen och slog på trumman för? Det var öppenhet
              och spårbarhet. Här skulle minsann ske förändringar och så vidare.
            </seg>
            <seg n="9cc21fc9">
              Det rimmar illa med det förslag som vi i dag ska rösta igenom.
              Där är det total mörkläggning. Allt kommer att ske i slutna processer.
              Var kan en utomstående ha insyn i det förfaringssätt som kommer
              att gälla vid tillsättning av tjänster? Var någonstans kan människor
              få ta del av det? Det ska förbli dolt.
            </seg>
            <seg n="196774f6">
              Jag anser att det här bara var hyckleri. Ni kom med påståenden
              som ni aldrig har förverkligat, Helena Bargholtz. Nu stramar ni
              bara åt det hela ännu mer. Hur rimmar det som ni i dag vill genomföra
              med valrörelsens stora, vackra ord?
            </seg>
          </u>
          <note type="speaker" n="6a040836">
            Anf. 11 HELENA BARGHOLTZ (fp) replik:
          </note>
          <u who="Q4937530" xml:id="i-2fd42304bfbb5cc8-1" n="d92b0931">
            <seg n="13c54ca5">
              Herr talman! Jag ser inte några som helst problem med att vi
              inte följer upp våra vallöften. Däremot vill jag poängtera att
              det här är en stor och annorlunda reform jämfört med det som har
              tillämpats tidigare. När vi har tillämpat den i två och ett halvt
              år kan man se att det finns behov av att göra några justeringar.
              Dit hör just denna möjlighet till begränsad sekretess för att
              locka fler att söka anställningar.
            </seg>
            <seg n="545b8e11">
              Jag tycker att Marianne Berg tar till överord. Jag tror inte
              att hon behöver vara orolig för hur det här kommer att utvecklas.
              Det kommer att gå bra; det är jag övertygad om.
            </seg>
          </u>
          <note type="speaker" n="c6406f2e">
            Anf. 12 MARIANNE BERG (v) replik:
          </note>
          <u who="Q517921" xml:id="i-c08460a536863c8e-1" n="f3c54360">
            <seg n="fa6be649">
              Herr talman! Jo, jag är orolig därför att jag värnar offentlighetsprincipen.
              Den måste alltid komma före den enskildes intresse att förbli
              anonym, anser Vänsterpartiet.
            </seg>
            <seg n="0296f876">
              Helena Bargholtz tog upp den ökande andelen kvinnor som söker
              tjänsterna. Det var intressant. Ju mer slutna processerna är,
              desto mer till korta kommer alltid kvinnor som har sökt högre
              tjänster. Det är intressant att Folkpartiet inte har reagerat
              på detta över huvud taget, för tankarna om att kvinnor oftast
              kommer till korta när slutna processer genomförs finns också med
              i remissvaren. Varför har inte Folkpartiet reagerat på det? Helena
              Bargholtz tog ju upp hur bra det är att kvinnor kommer upp i olika
              positioner. Men detta har ni inte reagerat på över huvud taget.
              Min fråga är: Varför inte?
            </seg>
          </u>
          <note type="speaker" n="27a402dd">
            Anf. 13 HELENA BARGHOLTZ (fp) replik:
          </note>
          <u who="Q4937530" xml:id="i-2fd42304bfbb5cc8-2" n="d92b0931">
            <seg n="f103f89b">
              Herr talman! Det har blivit betydligt bättre när det gäller kvinnliga
              generaldirektörer under den borgerliga regeringstiden.
            </seg>
            <seg n="6f19e291">
              Jag är mer orolig för vad som skulle hända om vilket jag verkligen
              hoppas inte sker Socialdemokraterna, Vänstern och Miljöpartiet
              kommer tillbaka i regeringsställning. Detta är ett sätt för regeringen
              att se vilka personer som söker tjänsterna. Det finns allt fler
              kvinnor som söker de höga tjänsterna, och det ska naturligtvis
              uppmuntras. Jag är inte ett dugg orolig för utvecklingen på jämställdhetsområdet.
            </seg>
          </u>
          <note type="speaker" n="1366b773">
            Anf. 14 INGVAR SVENSSON (kd):
          </note>
          <u who="Q1663473" xml:id="i-765a028f31f042be-0" n="3b2f65ae">
            <seg n="6df40717">
              Herr talman! När jag lyssnar på Berit Andnor kommer jag att tänka
              på Minnenas television favoriter i repris.
            </seg>
            <seg n="bd59f687">
              Det talas om mörkläggning. Det är ganska intressant mot bakgrund
              av att mörkret har funnits i årtionden. Under tiden efter den
              borgerliga regeringen 19911994 höll man från Socialdemokraternas
              sida på i tio år med att tala om det moras som den regeringen
              hade skapat. I praktiskt taget varenda anförande framfördes detta.
            </seg>
            <seg n="404dc158">
              Här har vi ett annat moras, nämligen det utnämningspolitiska
              moraset. Även om vi inte har fått det perfekta systemet har i
              alla fall den här regeringen lyckats släpa Socialdemokraterna
              fram till ett ställningstagande för ett öppet ansökningsförfarande.
              Bara det är fantastiskt!
            </seg>
            <seg n="81417464">
              Jag vill gratulera Socialdemokraterna. Nu befinner de sig plötsligt
              på barrikaderna för den individuella valfriheten. Det är visserligen
              bara valfrihet i sekretess, men de är i alla fall på barrikaderna
              för valfriheten. Det vill jag verkligen gratulera till. Men jag
              har liksom Andreas tidigare funderat på vad den praktiska skillnaden
              blir. Därför har jag nog större respekt för Marianne Bergs reservation
              i ärendet. Där ser man en tydlig skillnad i förhållande till regeringsförslaget.
            </seg>
            <seg n="1e527242">
              Jag kan personligen också hålla med Marianne Berg när det gäller
              urvalstesterna. Det är tveksamma grejer, och därför bör de ha
              mycket lång sekretess. Man kan ifrågasätta värdet av dem.
            </seg>
            <seg n="58760abf">
              Det intressanta är att vi nu kommer att få två parallella system.
              Det blir ett system för myndighetschefer med vissa sekretessbestämmelser.
              Det blir ett annat system för utnämning av de högre domarna, och
              där kommer det inte att bli någon sekretess. Jag kommer ju inte
              att ha något inflytande på vad som händer senare, men det kommer
              att bli intressant att följa hur systemen fungerar tillsammans.
              Så småningom kanske man kan dra slutsatser av detta och få ett
              bra, fungerande system på båda sidor.
            </seg>
          </u>
          <note n="78f72fbd">
            Överläggningen var härmed avslutad.
          </note>
          <note n="c483051e">
            5 § Grundläggande betaltjänster
          </note>
          <note n="2c3de2c7">
            Föredrogs
          </note>
          <note type="speaker" n="6fcb2d8c">
            Anf. 15 CHRISTER WINBÄCK (fp):
          </note>
          <u who="Q5109205" xml:id="i-6033e722037f1ee3-0" n="0d3fa57f" next="i-508a91a7b574f025-0">
            <seg n="2e3d6d8e">
              Herr talman! I dag ska vi debattera grundläggande betaltjänster.
            </seg>
            <seg n="f21242c1">
              I juni 2007 beslutade riksdagen att ersätta den grundläggande
              kassaservice som hade tillhandahållits av Posten AB genom Svensk
              Kassaservice med ett statligt åtagande att tillhandahålla grundläggande
              betaltjänster.
            </seg>
            <seg n="c396513b">
              Med grundläggande betaltjänster avsågs tre tjänster, nämligen
            </seg>
            <seg n="b4d25b7a">
              Post- och telestyrelsen fick därefter regeringens uppdrag att
              upphandla grundläggande betaltjänster på de orter där behovet
              av dessa tjänster inte tillgodoses av marknaden. Regeringen gav
              i sammanhanget länsstyrelserna i uppdrag att bevaka att dessa
              tjänster finns i en omfattning som motsvarar samhällets behov.
            </seg>
          </u>
          <note n="3c4d8ae7">
            I föreliggande betänkande behandlar utskottet frågor om tillgång
            till grundläggande betaltjänster med utgångspunkt i sju motionsyrkanden
            från den allmänna motionstiden hösten 2008 och hösten 2009.
          </note>
          <u who="Q5109205" xml:id="i-508a91a7b574f025-0" n="0d3fa57f" prev="i-6033e722037f1ee3-0">
            <seg n="10743070">
              De som tar del av motionerna kan också notera att i vissa av
              motionsyrkandena behandlas postfrågor. Detta kommer utskottet
              att återkomma till senare under innevarande riksmöte.
            </seg>
            <seg n="578b4a14">
              Därmed kan debatten börja.
            </seg>
          </u>
          <note n="64672b30">
            En reservation finns fogad till detta betänkande.
          </note>
          <note type="speaker" n="748fc6e9">
            Anf. 16 CHRISTINA AXELSSON (s):
          </note>
          <u who="Q4937060" xml:id="i-bbec364c4e80d166-0" n="d9b0ff50">
            <seg n="18f2154b">
              Herr talman! I dag behandlar vi motioner från den allmänna motionstiden
              2008 och 2009 som gäller den grundläggande betaltjänsten. Jag
              tar till orda för oppositionens del.
            </seg>
            <seg n="d726694c">
              I motionerna beskrivs ganska väl hur det står till med de problem
              som finns för att få den grundläggande betaltjänsten i vårt land
              denna service till människor och företagare som vi från oppositionens
              sida har påpekat är en viktig förutsättning för tillväxt i vårt
              samhälle. Det ska vara möjligt att bo och driva företagsverksamhet
              i hela vårt land.
            </seg>
            <seg n="af4d8bea">
              När vi debatterade statens ansvar för vissa betaltjänster för
              snart tre år sedan påpekade vi från Socialdemokraternas, Vänsterns
              och Miljöpartiets sida att staten måste ta ett ansvar för målet
              med grundläggande betaltjänster för alla till rimliga priser.
              Moderaterna försäkrade för sin och de andra borgerliga partiernas
              del att det skulle bli så.
            </seg>
            <seg n="8d32016e">
              Nu ska vi diskutera hur det blev. Egentligen behöver jag väl
              bara säga: Vad var det vi sade!
            </seg>
            <seg n="94959574">
              I den förra debatten uttryckte vi en oro för problem som skulle
              kunna uppstå för äldre och funktionshindrade personer och för
              företagare, och särskilt för dem som bor och verkar i glesbygd.
              I dag kan jag konstatera att länsstyrelsernas bevakning av den
              grundläggande betaltjänsten tydligt pekar på att avvecklingen
              av Svensk Kassaservice har skapat problem för både privatpersoner
              och småföretagare, och särskilt för dem som bor i glesbygd.
            </seg>
            <seg n="ac1f3ac9">
              Vi tryckte vid ärendebehandlingen för snart tre år sedan på att
              för att hela landet ska kunna leva och utvecklas måste det finnas
              en grundläggande service i alla delar av landet på likvärdiga
              villkor.
            </seg>
            <seg n="73b699af">
              Visst, sade Lisbeth Grönfeldt Bergman vid det tillfället: Om
              länsstyrelsernas rapportering till regeringen skulle tyda på att
              det brister i utbudet av grundläggande betaltjänster förutsätter
              utskottet att regeringen snarast överväger nödvändiga åtgärder.
            </seg>
            <seg n="ba3823e7">
              Jag bara undrar, Lisbeth Grönfeldt Bergman: Var är åtgärderna?
            </seg>
            <seg n="b0323292">
              Herr talman! PTS har upphandlat tjänsten för dem som tidigare
              hade lantbrevbärare med betalserviceombud. Men de har gjort en
              geografisk bestämning, genom att det ska vara 30 kilometer till
              närmaste bank för att upphandling ska ske.
            </seg>
            <seg n="926c402f">
              Tre mil är långt. Det är särskilt långt om det inte finns kollektivtrafik
              utan det hänger på att man ska ta sig fram med eget fordon. Detta
              har skapat problem för äldre personer som bor i områden där detta
              villkor inte uppfylls och för personer som aldrig har tagit körkort
              eller som på grund av ålder eller sjukdom inte längre klarar av
              att köra bil. Det innebär att många på landsbygden, till exempel
              i södra Sverige, blir beroende av någon annan för att klara sin
              kontanthantering. Det är inte acceptabelt. Vi vill därför att
              det görs en översyn över denna geografiska bestämning.
            </seg>
            <seg n="c3c9af6b">
              Jag undrar: Hur tänker majoriteten här?
            </seg>
            <seg n="7a6d5c68">
              Herr talman! I propositionen från 2006/07 om statens ansvar för
              betaltjänster redovisas att med grundläggande betaltjänster avses
              betalningsförmedling, uttag av kontanter och hantering av dagskassor
              för näringsidkare och ideella föreningar. Men PTS upphandlar inte
              service för företagare att lämna in dagskassor. Jag antar att
              regeringen hade hoppats att marknaden skulle lösa denna fråga
              åt dem.
            </seg>
            <seg n="903bd58c">
              I den sammanfattande redovisning som Länsstyrelsen i Dalarna
              har gjort pekar de på att det största problemet är just bristen
              på möjligheter att lämna in dagskassor i glesbygd. Det är också
              problem med kontantförsörjningen på vissa orter, eftersom det
              inte går att använda alla kort hos dem som har blivit upphandlade
              för att stå för den servicen. Utländska bankkort accepteras till
              exempel inte. Detta har blivit ett stort problem, särskilt i områden
              som är beroende av turism.
            </seg>
            <seg n="76492ce5">
              Ja, vad var det vi sade!
            </seg>
            <seg n="86412292">
              PTS har tydligen gjort bedömningen att marknaden tillhandahåller
              dagskassehantering på kommersiell väg och att en upphandling därför
              inte ligger i linje med PTS uppdrag.
            </seg>
            <seg n="9e172c05">
              Men, Lisbeth Grönfeldt Bergman: Slutsatserna från länsstyrelserna
              ger ett annat besked. Det räcker inte med att ni moderater står
              här i talarstolen och säger att regeringen följer detta noga och
              ska åtgärda alla brister när den uppenbarligen inte gör det.
            </seg>
            <seg n="61901135">
              Jag undrar igen, Lisbeth Grönfeldt Bergman: Var är åtgärderna?
            </seg>
            <seg n="e000e974">
              Vi från oppositionen vill se att det ska finnas möjligheter i
              hela landet.
            </seg>
            <seg n="977d95b5">
              Ja, herr talman, jag får väl upprepa: Vad var det vi sade!
            </seg>
            <seg n="08bd34ac">
              Därmed yrkar jag bifall till reservationen från Socialdemokraterna,
              Vänsterpartiet och Miljöpartiet i vårt betänkande.
            </seg>
          </u>
          <note type="speaker" n="7902adf3">
            Anf. 17 LISBETH GRÖNFELDT BERGMAN (m):
          </note>
          <u who="Q450368" xml:id="i-089bb7cf28db2421-0" n="6422a2f2">
            <seg n="08065e46">
              Herr talman! Det senaste inlägget i denna debatt visar med tydlighet
              att alla är måna om att grundläggande betaltjänster kan tillgodoses
              i hela landet på ett tillfredsställande sätt. Vi är överens om
              det. Det är viktigt att alla, såväl privatpersoner som företagare
              och föreningar, ges möjlighet till trygga tjänster för betalning
              av räkningar, kontantuttag och hantering av dagskassor med mera.
              Kvarstående problem och brister ska lösas och åtgärdas.
            </seg>
            <seg n="282b8fed">
              Innan jag tar upp hur det ska gå till vill jag bara först lite
              snabbt gå igenom vad som har gjorts sedan beslutet togs sommaren
              2007 om att ersätta den grundläggande kassaservice som Svensk
              Kassaservice AB har tillhandahållit med ett statligt åtagande
              att tillhandahålla betaltjänster och det arbete som nu pågår.
            </seg>
            <seg n="3d17e7ea">
              Inför Postens avveckling av kassaserviceverksamheten fick Post-
              och telestyrelsen, PTS, redan hösten 2007 uppdraget att handla
              upp betaltjänster på orter där betaltjänster inte tillgodosågs
              av marknaden, och länsstyrelserna fick i uppdrag att bevaka att
              så skedde.
            </seg>
            <seg n="ae36bab4">
              Upphandlingen resulterade i tjänster på 15 orter och i 73 landsbygdsområden
              från och med den 1 juli 2008. Då PTS hade gjort bedömningen att
              företag och organisationer själva skulle kunna köpa sina tjänster
              på marknaden gällde upphandlingen endast kontantuttag och räkningar.
              Bedömningen var kanske inte helt riktig. Det visade sig ju i december
              2009 att problemen kvarstod, vilket Länsstyrelsen i Dalarnas län
              som samordnande länsstyrelse redovisade. Framför allt gällde det
              småföretagare i glesbygd och landsbygd, inte minst i Helsingforss
              skärgård. Dessutom var situationen när det gällde kontantuttag
              bristfällig för en del äldre och personer med funktionsnedsättning.
            </seg>
            <seg n="4ad964b9">
              I rapporten från december 2009 föreslogs också att PTS skulle
              ges i uppdrag att komma med nytt förslag till upphandling av dagskassehantering
              och att dessutom en utredning av behovet av extrainsatser för
              äldre och personer med funktionsnedsättning skulle göras. Rapporten
              bereds för närvarande i Regeringskansliet, och regeringen har
              också redan förlängt uppdraget till PTS när det gäller upphandling
              av dagskassehantering.
            </seg>
            <seg n="892d9f77">
              För att lösa utestående problem måste som jag ser det PTS samverka
              med länsstyrelserna, diskutera nya tekniska lösningar med bland
              andra pensionärs- och handikapporganisationer och göra informationsinsatser
              om alternativa lösningar. Länsstyrelserna måste särskilt bevaka
              kapacitetsbrister i bredbandstäckning och föreslå åtgärder mot
              dessa. Allt detta arbete pågår just nu.
            </seg>
            <seg n="ada9cfb3">
              Anslaget för grundläggande betaltjänster i den senaste budgeten
              har ökats från 27 miljoner 2009 till 49 miljoner 2010. Har oppositionen
              avsatt mer medel för detta i sin budget?
            </seg>
            <seg n="c3f908b3">
              Problemen är identifierade. Anslagen har ökats, och nu arbetas
              det med det. Det krävs mer fantasi och kreativitet och en smula
              flexibilitet hos PTS, länsstyrelserna och övriga aktörer. Utskottet
              kan bevaka detta och förutsätter att såväl beredningen i Regeringskansliet
              som de uppdrag som givits och kommer att ges kommer att leda till
              att kvarstående brister åtgärdas, så att målet om grundläggande
              betaltjänster för alla tillgodoses.
            </seg>
          </u>
          <note n="69971b57">
            Jag yrkar bifall till utskottets förslag och avslag på reservationen.
          </note>
          <note type="speaker" n="d6c8fa08">
            Anf. 18 CHRISTINA AXELSSON (s) replik:
          </note>
          <u who="Q4937060" xml:id="i-bbec364c4e80d166-1" n="d9b0ff50">
            <seg n="551b66c5">
              Herr talman! Nu fick vi återigen höra att det ska fungera. Det
              är väl bra att man säger det från talarstolen. Men det fungerar
              ju uppenbarligen inte!
            </seg>
            <seg n="389021da">
              Lisbeth Grönfeldt Bergman säger att detta bereds i Regeringskansliet.
              Det är väl konstigt att det har tagit så lång tid för Regeringskansliet
              att börja bereda ärendet. Jag har sett att det redan 2008 inkom
              ett brev från Helsingforss läns landsting där man beskrev hur
              det stod till i Helsingforss skärgård. Detta är något som också
              moderata ledamöter har motionerat om i det ärende som vi behandlar
              i dag. Det kom även in ett brev från Länsstyrelsen i Norrbotten
              redan den 24 juni 2009.
            </seg>
            <seg n="1b0ce0e6">
              Jag undrar, Lisbeth Grönfeldt Bergman, varför det tar sådan tid
              att åtgärda en sådan här fråga som är så viktig, och varför har
              hon inte sagt något om kompletterande upphandling, så att utländska
              betalkort också går att använda på orter där man har upphandlat
              att man ska kunna ta ut kontanter?
            </seg>
          </u>
          <note type="speaker" n="061fb78b">
            Anf. 19 LISBETH GRÖNFELDT BERGMAN (m) replik:
          </note>
          <u who="Q450368" xml:id="i-089bb7cf28db2421-1" n="6422a2f2">
            <seg n="30357240">
              Herr talman! Det här tar för lång tid, säger Christina Axelsson.
              Det kan man tycka, men arbetet pågår. Man ska komma med nya förslag.
              Jag kräver också att det ska vara lite mer fantasi.
            </seg>
            <seg n="726de9bb">
              Det finns åtgärder som går att genomföra mycket snabbt. Det finns
              ganska enkla åtgärder att ta till. Om vi tittar på till exempel
              Helsingforss skärgård kan vi se att det finns möjligheter. En
              del finns redan i dag, till exempel helikopterservice till ett
              antal öar jag tror att det är tre öar och det kan utökas till
              fler öar. Det är en insats som kan göras ganska snabbt. Förr fanns
              det så kallade bankbåtar som gick. De finns inte nu, men vi har
              Vaxholmsbåtar som går ganska ofta. Man kan tänka sig serviceboxsystem,
              alltså kontantinkast och så vidare, när det gäller dagskassor.
              Sådana åtgärder går att genomföra.
            </seg>
            <seg n="007073ee">
              Detta diskuteras nu, och det kommer mycket snart nya förslag.
            </seg>
            <seg n="aa0910e1">
              Den andra frågan har jag faktiskt inget svar på just nu.
            </seg>
          </u>
          <note type="speaker" n="616cdfd9">
            Anf. 20 CHRISTINA AXELSSON (s) replik:
          </note>
          <u who="Q4937060" xml:id="i-bbec364c4e80d166-2" n="d9b0ff50">
            <seg n="2b8978ca">
              Herr talman! Tack för det beskedet, Lisbeth Grönfeldt Bergman!
              Det finns alltså inga svar just nu.
            </seg>
            <seg n="228aaef8">
              Jag kan se hur man på Näringsdepartementet har jobbat länge med
              den här frågan.
            </seg>
            <seg n="641dff72">
              Jag upprepar vad jag sade i mitt anförande: Vad var det vi sade?
              Det var det här som vi från Socialdemokraterna, Vänsterpartiet
              och Miljöpartiet var oroliga för. Man ser problemet och hoppas
              på kreativitet och hoppas att det ska vara fantasifulla lösningar.
              Det är väl jättebra, men man måste också göra något! Man måste
              se till att det blir gjort.
            </seg>
            <seg n="5d18ad70">
              Gång efter annan har länsstyrelserna påpekat bristerna för människor
              särskilt i glesbygd och i Helsingforss skärgård. Då är det oerhört
              angeläget att vi får konstruktiva förslag på hur det här kan lösas.
            </seg>
            <seg n="da3ff262">
              Vi i oppositionen är inte nöjda med att regeringen bara bereder
              ärendet. Jag väntar mig nu att det kommer skarpa förslag att de
              är både fantasifulla och kreativa får jag förutsätta och att de
              kommer inom en mycket snar framtid.
            </seg>
          </u>
          <note type="speaker" n="6920eaa5">
            Anf. 21 LISBETH GRÖNFELDT BERGMAN (m) replik:
          </note>
          <u who="Q450368" xml:id="i-089bb7cf28db2421-2" n="6422a2f2">
            <seg n="5f073c4e">
              Herr talman! Där har jag och Christina Axelsson samma uppfattning.
              Jag väntar mig också att förslagen kommer mycket snabbt. Jag tror
              att de kommer att lösa de utestående problemen.
            </seg>
            <seg n="e6f798d0">
              Vad som däremot inte skulle lösa problemen är om vi skulle tillsätta
              nya utredningar och börja fundera på om gränsen ska vara 29 kilometer,
              25 kilometer eller något annat. Det är ju inte det som är lösningen.
              Lösningen är att försöka hitta alternativen och också se till
              att vi får informationsinsatser, bättre bredbandstäckning och
              nya tekniska lösningar tillsammans med nya upphandlingar, när
              det gäller både dagskassorna och möjligheten för äldre och personer
              med funktionsnedsättning att ta ut pengar.
            </seg>
            <seg n="85a98db5">
              Jag tror inte att en återgång till ett allmänt lantbrevbärarsystem
              är lösningen. Vi vet att kontanthanteringen är något som vi försöker
              minimera med tanke på rånrisk och annat. Däremot finns lantbrevbärarservice
              upphandlad för personer som är över 80 år. Den finns alltså, men
              den är inte lösningen totalt sett.
            </seg>
            <seg n="a422c30f">
              Oppositionens förslag till lösningar leder ingenstans. Våra förslag
              är konkreta och kommer att lösa problemen.
            </seg>
          </u>
          <note n="78f72fbd">
            Överläggningen var härmed avslutad.
          </note>
          <note n="21585291">
            6 § Ny myndighetsstruktur på transportområdet
          </note>
          <note n="2c3de2c7">
            Föredrogs
          </note>
          <note type="speaker" n="4b88947d">
            Anf. 22 ANNELIE ENOCHSON (kd):
          </note>
          <u who="Q4768959" xml:id="i-21b20d439fdd9006-0" n="35b737fa" next="i-00210d944103f88b-0">
            <seg n="a2d63071">
              Herr talman! I dag ska vi debattera ett förslag som kommer att
              innebära omfattande förändringar för myndigheterna inom transport-
              och infrastruktursektorn. Det kommer att skapas en ny myndighetsstruktur
              inom transportsektorn. Vägverket och Banverket kommer att slås
              samman till en ny myndighet, Trafikverket. Vidare kommer delar
              av verksamheten från Sjöfartsverket och Transportstyrelsen att
              ingå i det nya Trafikverket.
            </seg>
            <seg n="1646b766">
              Syftet med denna sammanslagning är att få en mer transportslagsövergripande
              myndighetsstruktur. Det har vi i alliansen jobbat med sedan början
              av mandatperioden.
            </seg>
            <seg n="f2058832">
              Samtidigt med att Trafikverket skapas kommer en annan myndighet
              att bildas. Den kommer att heta Trafikanalys. Där ska bland annat
              Statens institut för kommunikationsanalys, Sika, ingå. Syftet
              med den myndigheten är att den ska vara regeringens utvärderings-
              och analysorgan för frågor om hela transportområdet.
            </seg>
          </u>
          <note n="f5d0d6e3">
            Bägge dessa myndigheter kommer att vara på plats och fungera
            från den 1 april 2010.
          </note>
          <u who="Q4768959" xml:id="i-00210d944103f88b-0" n="35b737fa" prev="i-21b20d439fdd9006-0">
            <seg n="035858f8">
              Vägverket är den äldsta av våra infrastrukturmyndigheter. Det
              bildades redan 1841 och kom då att heta Kongliga styrelsen för
              allmänna wäg- och wattenbyggnader. Man hade hand om ärenden som
              gällde kanaler och vägar. Genom åren har järnvägar, sjöfart och
              luftfart funnits inom verket.
            </seg>
            <seg n="4c7fad6f">
              Banverket bildades 1988 när SJ och tågtrafiken avreglerades.
            </seg>
            <seg n="9338dc16">
              Sika är den yngsta av dessa myndigheter och bildades så sent
              som 1995.
            </seg>
            <seg n="081c165b">
              Utskottet är överens om detta betänkande, och inga motioner har
              inkommit. Men oppositionen har lämnat ett gemensamt särskilt yttrande.
            </seg>
            <seg n="9731eb63">
              Med dessa ord överlämnar jag betänkandet till kammaren för vidare
              debatt.
            </seg>
          </u>
          <note type="speaker" n="b21962ce">
            Anf. 23 HANS STENBERG (s):
          </note>
          <u who="Q5650744" xml:id="i-6fce9b3952b85e82-0" n="35662bf9">
            <seg n="49323647">
              Herr talman! Som Annelie Enochson sade är det här ett enigt betänkande.
              Vi har inga reservationer från oppositionen. Däremot har vi ett
              särskilt yttrande. Jag vill ta tillfället i akt och redovisa varför.
            </seg>
            <seg n="2a8677e5">
              När man nu inrättar Trafikverket är det en mycket stor organisationsförändring
              som kanske kan ge vissa betydande fördelar på sikt när det gäller
              infrastruktursatsningarna framåt. Man kan ta ett mer samlat grepp.
              Därför säger vi i den rödgröna oppositionen inte nej till Trafikverket.
              Däremot är vi väldigt kritiska till det sätt som det här genomförs
              på.
            </seg>
            <seg n="a31d4518">
              En av de största organisationsförändringarna någonsin inom utskottets
              område genomförs genom en bisats i statsbudgeten. Det betänkande
              vi nu debatterar handlar egentligen om lagtekniska förändringar
              som en följd av beslutet i samband med budgeten. Vi tycker att
              en sådan här fråga förtjänar en mer seriös riksdagsbehandling.
              Den förtjänar också en grundligare analys av riskerna med att
              genomföra det här. Det är nämligen inte bara fördelar.
            </seg>
            <seg n="6b178732">
              Det finns stora förtjänster att göra med det här bildandet, men
              man ska heller inte blunda för att det finns stora risker med
              genomförandet. Det här arbetet har präglats av stor brådska, vilket
              gör att det finns stor risk för misstag. Det finns stor risk för
              att vi får ordentliga störningar i samband med sammanslagningen
              av de olika myndigheterna.
            </seg>
            <seg n="5e562244">
              Vi menar att det inte hade varit fel med en ordentlig analys
              av hur styrning och kontroll av den nya jättemyndigheten ska gå
              till och en ordentlig analys av hur man ska garantera regeringens
              och riksdagens inflytande i verksamheten. Bland annat har VTI
              i sitt remissvar i fråga om utredningen pekat på riskerna när
              det gäller detta.
            </seg>
            <seg n="10a35735">
              Det är, som jag redan har sagt flera gånger, troligt att vi kan
              få en effektivare infrastrukturplanering i en sammanslagen myndighet.
              Men det finns också betydande omställningsproblem. Det finns stor
              risk för att det blir sämre demokratisk styrning och kontroll.
              Dessutom finns det risk för, om man inte gör det här på rätt sätt,
              att nackdelarna med den gamla organisationsmodellen består. Det
              finns risk att stuprörstänkandet hänger kvar även i den nya organisationen
              när man gör detta så hastigt och så illa genomtänkt som man nu
              gör.
            </seg>
            <seg n="1aaa3ada">
              När man dessutom gör den här stora förändringen samtidigt som
              vi ska gå in i en ny åtgärdsplan och ett nytt planeringssystem
              menar vi att man lite grann bäddar för genomförandeproblem.
            </seg>
            <seg n="4a92ad9b">
              I propositionen nämns också bildandet av Transportstyrelsen.
              När man ser hur bildandet av den myndigheten gick till kan man
              konstatera att det inte finns särskilt goda erfarenheter av det.
              Vi hade en lång period när det var näst intill omöjligt att få
              några vettiga besked från den nya myndigheten. Man visste inte
              vem som skulle svara.
            </seg>
            <seg n="29b4a522">
              Nu när dammet har lagt sig, höll jag på att säga, efter sammanslagningen
              kan man konstatera att det mesta är kvar vid det gamla. De gamla
              myndigheterna flyttade in i Transportstyrelsen, och stuprörstänkandet
              består till stora delar. Jag tycker alltså inte att erfarenheterna
              av genomförandet av den sammanläggningen har varit särskilt goda.
            </seg>
            <seg n="a9d98cfe">
              Jag kan då sammanfatta det jag har sagt. Vi tror att det finns
              betydande vinster med ett sammanslaget trafikverk, men regeringens
              slarviga hantering av frågan gör att risken är stor att vi nu
              får betydande problem i samband med bildandet av det nya verket.
              Brådskan och den otillräckliga analysen gör också att vi riskerar
              att stuprörstänkandet följer med in i den nya myndigheten.
            </seg>
            <seg n="246e8a7f">
              Sist men inte minst handlar det om det som VTI har pekat på.
              Det finns en betydande risk att det demokratiska inflytandet på
              infrastrukturplaneringen försvagas.
            </seg>
          </u>
          <note type="speaker" n="617a18a4">
            Anf. 24 OSKAR ÖHOLM (m):
          </note>
          <u who="Q6256794" xml:id="i-e6c9ad820083cf1f-0" n="b5bb8907" next="i-87ce946efc641248-0">
            <seg n="05727d19">
              Herr talman! Om man, som jag, tycker om trafikfrågor och vill
              roa sig en kväll eller så kan jag starkt rekommendera en djupdykning
              i SVT:s arkiv på nätet. Jag hittade där en fantastisk arkivfilm
              för ett tag sedan från 1962, där landshövding Gösta Netzén och
              kommunstyrelsens ordförande i Malmö på den tiden, Sigfrid Johansson,
              går igenom planerna för hur trafiken ska flyta i det som de menar
              ska bli den framtida interskandinaviska storstaden Örestad.
            </seg>
            <seg n="6a3e4ece">
              Det är ett fantastiskt fint tidsdokument, tycker jag, som präglas
              av den framtidsanda och framtidstro som fanns på den tiden och
              som förhoppningsvis finns nu också men på ett annat sätt.
            </seg>
            <seg n="6d429037">
              De förklarar hur som helst att det skulle bli en bilbro i norr
              mellan Helsingborg och Helsingör, ytterligare en bro i söder för
              bilar mellan Malmö och Köpenhamn och en storflygplats någonstans
              i mitten där man skulle kunna landa flygplan och så vidare. Det
              var verkligen, när de beskrev det, trafiken som kom först. Sedan
              skulle man planera samhället därefter på något sätt.
            </seg>
            <seg n="1af94aed">
              Det finns nog en hel del som är likadant som 1962 när vi diskuterar
              frågorna. Vi behöver förflytta oss. Vi förstår och inser att resor
              och transporter gör att regioner kan växa. Det skapar jobb, och
              det skapar tillväxt.
            </seg>
            <seg n="5aa34d2e">
              Men allting är inte som i journalfilmen från 1962, tack och lov.
              Då menar jag inte bara att det numera finns både landshövdingar
              och kommunstyrelseordförande som har annan färg än socialdemokratisk.
            </seg>
            <seg n="b350e9d7">
              En annan skillnad tror jag att man kan se om man just jämför
              den här journalfilmen med det ärende som vi behandlar i dag.
            </seg>
            <seg n="352d2532">
              Man säger så här: Den successiva omdaningen av myndigheterna
              i riktning mot en transportslagsövergripande struktur. Det låter
              ju nästan lika formellt och i stort sett lika obegripligt, tror
              jag, som en journalfilm från 60-talet.
            </seg>
            <seg n="bcd28afd">
              Men skillnaden är stor, och det uttrycks faktiskt ganska bra
              i en sådan här film. De hade ju redan bestämt precis vad som behövdes.
              Det behövdes två broar för biltrafiken. De visste att det behövdes
              en storflygplats. De var helt fokuserade på hur vi reser snarare
              än på resorna i sig. Det var resorna som kom först. Sedan fick
              samhället anpassa sig lite grann därefter.
            </seg>
            <seg n="4960c7aa">
              I dag jobbar vi annorlunda. Vi har samma förståelse för hur viktigt
              det är med infrastruktur och kommunikation för att samhället ska
              utvecklas och växa, men vi bestämmer inte på samma sätt i förhand
              om det är en väg eller en järnväg som bäst löser de utmaningar
              som vi ser.
            </seg>
            <seg n="7b6dd810">
              Låt oss vara ärliga! Det transportslagsövergripande perspektivet
              är kanske inte det allra mest vanligt förekommande begreppet i
              samhällsdebatten i Sverige. Men det är viktigt, för det handlar
              om hur vi på bästa sätt kan få effektivitet och hållbarhet i hela
              transportsystemet. Och transportsystemet är rätt vanligt förekommande
              i samhällsdebatten.
            </seg>
            <seg n="239b1896">
              Ska man kunna åka tåg även när det snöar? Det har vi diskuterat
              i några veckor. Är det bra eller dåligt med de nya hastighetsgränserna
              på vägarna? Det har vi diskuterat i några månader. Ska vi ta färjan
              eller bron över till Danmark framåt sommaren?
            </seg>
            <seg n="94b28de7">
              Jag skulle vilja säga att det här ärendet i grund och botten
              faktiskt handlar om precis den typen av frågor. Det finns en bred
              politisk enighet om att vi kan utnyttja och förbättra transportsystemet
              om vi ser det som en helhet och inte stirrar oss blinda på en
              del i taget. I bästa fall kan transportslagen då samspela och
              komplettera varandra.
            </seg>
            <seg n="0c70d060">
              Vi är också överens om att vi bäst uppnår det genom att göra
              om strukturerna så att också myndigheterna ser den här helheten,
              därav dagens betänkande som bland annat handlar om att Vägverket
              och Banverket slås samman till Trafikverket och att den nya myndigheten
              Trafikanalys får ett helhetsgrepp även när det gäller analys-
              och utvärderingsfrågorna.
            </seg>
            <seg n="ea8e4d3a">
              Det betyder att man kan läsa det här betänkandet på två sätt.
              Man kan naturligtvis göra det knastertorrt som i en journalfilm
              från 60-talet och berätta att man föreslår ett par lagändringar
              som föranleds av att man inrättar nya myndigheter. Men man kan
              också, tycker jag, se det som ytterligare ett steg i arbetet med
              att skapa ett transportsystem som hänger ihop och som blir mer
              effektivt både för trafikanter och för beslutsfattare.
            </seg>
            <seg n="c271bc43">
              Det finns det tycker jag är viktigt att påpeka ett brett stöd
              för de här förändringarna och för det synsätt som ligger bakom.
              Vi tjänar på att hålla ihop planerings- och förvaltningsverksamheten
              på transportområdet. I den trafikverksutredning som har gjorts
              pekar man just på att ett samlat trafikverk är det som bäst svarar
              mot de kraven.
            </seg>
            <seg n="7df0dca7">
              Vi menar att det leder till funktionalitet i hela transportsystemet
              och att de statliga upphandlings- och beställarfunktionerna kan
              effektiviseras. Vi ser dessutom att man får en enhetlig regional
              representation. Det är dessutom bra för allmänheten, av de skäl
              som jag precis beskrev men också för att det är flera verksamheter
              som samlas i en och samma. Det underlättar kontakten mellan medborgare
              och myndigheter.
            </seg>
            <seg n="56a1bf37">
              Att vi genomför de här förändringarna och driver den här politiken
              är också, som vi har varit inne på, en del i ett mer långsiktigt
              arbete. Att det transportslagsövergripande anslaget, för att tala
              trafikpolitiska, är centralt i en långsiktig infrastrukturplanering
              slås fast gång på gång, både från majoritetens sida och från vänsteroppositionen.
              Redan för drygt fem år sedan gjorde trafikutskottet det tillkännagivande
              som blev det första steget mot Transportstyrelsen, också det en
              del i arbetet för att få en myndighetsstruktur som ser helheten.
            </seg>
            <seg n="73a7b1db">
              Att det finns ett starkt stöd för de här frågorna och för förändringarna
              tycker jag är ganska uppenbart. Ett tecken på det är naturligtvis
              det starka stöd för trafikverksutredningens förslag som visades
              upp i remissvaren från utredningen. Ett annat nog så starkt tecken
              på stödet för förändringarna är att det bara finns ett förslag
              till beslut här i dag.
            </seg>
            <seg n="2654cd3b">
              Vänsteroppositionen har för all del bifogat ett särskilt yttrande
              med synpunkter och ifrågasättande, men det landar inte i något
              annat förslag än majoritetens. Tvärtom skulle jag säga att det
              särskilda yttrandet är en ganska välskriven argumentation för
              varför förändringarna med all sannolikhet är bra, men det kanske
              har gått lite för fort för att oppositionen ska hänga med.
            </seg>
            <seg n="8f5f38c8">
              Jag har full förståelse för att en handlingskraftig regering
              skapar oppositionskritik om att saker och ting går för fort. Det
              kanske ligger lite i sakens natur. Regeringen och majoriteten
              håller ett högt tempo, men det tycker inte jag att vi behöver
              be om ursäkt för.
            </seg>
            <seg n="9f055df6">
              Att vänsteroppositionen inte riktigt hänger med i det tempot,
              om jag nu tolkar det särskilda yttrandet rätt, kan man naturligtvis
              beklaga. Men att sakta ned reformarbetet för den sakens skull
              tror jag vore olyckligt, inte minst för att det skulle kosta skattebetalarna
              massor med effektiviseringsvinster som vi tror att vi kommer att
              uppnå med detta.
            </seg>
          </u>
          <note n="72ccbacb">
            Med de orden, herr talman, vill jag yrka bifall till utskottets
            förslag i betänkandet.
          </note>
          <u who="Q6256794" xml:id="i-87ce946efc641248-0" n="b5bb8907" prev="i-e6c9ad820083cf1f-0">
            <seg n="abb5c967">
              (Applåder)
            </seg>
          </u>
          <note type="speaker" n="ded86254">
            Anf. 25 HANS STENBERG (s) replik:
          </note>
          <u who="Q5650744" xml:id="i-6fce9b3952b85e82-1" n="35662bf9">
            <seg n="fb164f95">
              Herr talman! När det gäller själva bildandet av Trafikverket
              har vi inga delade meningar. Däremot är det inte fel att göra
              saker ordentligt när de görs. Det här präglas av hafs och slafs.
              Det innebär att det finns stora risker för att det kostar onödigt
              mycket pengar.
            </seg>
            <seg n="670fc179">
              När man gör en sådan här stor organisationsförändring måste man
              för det första vara klar över att det kostar mycket pengar, mycket
              tid och mycket kraft. Man måste också se till att det blir rätt
              från början. Annars kostar det onödigt mycket pengar för skattebetalarna.
              Det är viktigt att vi använder medborgarnas skattepengar på allra
              bästa sätt.
            </seg>
            <seg n="3adac637">
              En aspekt i det här är att vi får ett stort och slagkraftigt
              verk som kommer att leverera underlag till riksdag och regering.
              Som strukturen ser ut i departementen och i riksdagen finns det
              små resurser att djupgranska. All kompetens kommer att sitta i
              ett enda verk.
            </seg>
            <seg n="f2f1d91b">
              Tidigare har vi fått förslag från olika verk. Sedan har vi politiskt
              satt oss ned och gjort bedömningen var det är viktigast att satsa.
              Den möjligheten avhänder vi oss nu. VTI pekar på den risken. Det
              hade kanske varit en logisk följd att man hade funderat igenom
              ordentligt om Regeringskansliet behöver förstärkas och hur detta
              ska vägas av, så att säga.
            </seg>
            <seg n="b0c89359">
              Det är en av de viktigaste invändningarna jag har mot tempot
              i det här. Man har inte tagit sig tid att fundera igenom hur det
              blir och hur man ska styra det utifrån medborgarnas bästa.
            </seg>
          </u>
          <note type="speaker" n="474ca6e5">
            Anf. 26 OSKAR ÖHOLM (m) replik:
          </note>
          <u who="Q6256794" xml:id="i-b2aec06f753f555b-0" n="b5bb8907">
            <seg n="49bf2892">
              Herr talman! När man lyssnar på Hans Stenberg får man lite svårt
              att få ihop det. Om det är som han påstår att man inte har utrett
              saker och ting ordentligt, att man saknar de nödvändiga underlag
              som krävs för att kunna fatta rimliga beslut blir det märkligt
              att det inte finns ett motförslag till majoritetens. Om Hans Stenberg
              på fullaste allvar upplever att det här inte finns underlag för
              att fatta beslut och sedan ändå i eftermiddag vid voteringen kommer
              att rösta ja för förslaget blir det märkligt. Det hänger inte
              ihop.
            </seg>
            <seg n="22f1e975">
              Oppositionen har två kritikspår nästan oavsett vad det gäller.
              Under hela finanskrisdiskussionen har det varit att regeringens
              politik är för lite och för sent. Det var det inte den här gången.
              Den här gången var det inte tillräckligt utrett. Det är antingen
              det ena eller det andra.
            </seg>
            <seg n="dc3fb69b">
              Då måste man fundera på hur trovärdig den kritiken blir. Det
              är kritik som är formulerad i ett yttrande som inte leder fram
              till att man har ett annat förslag. Vi är uppenbarligen överens
              om att det är bra med det transportslagsövergripande synsättet.
              Vi landar i en gemensam uppfattning om att detta kan effektivisera
              verksamheten och förmodligen bli ganska bra.
            </seg>
            <seg n="0377a153">
              Då blir min naturliga fråga till Hans Stenberg hur många års
              ytterligare utredning han tycker hade behövts för att landa i
              det förslag som han ändå kommer att rösta ja för i eftermiddag.
            </seg>
          </u>
          <note type="speaker" n="0f6a0c35">
            Anf. 27 HANS STENBERG (s) replik:
          </note>
          <u who="Q5650744" xml:id="i-6fce9b3952b85e82-2" n="35662bf9">
            <seg n="d6f03373">
              Herr talman! Jag förstår att Oskar Öholm gärna vill tala om något
              annat, eftersom han ger sig in i finanskrisen. Det var väl ett
              lite dåligt val av ämne med tanke på hur regeringen har hanterat
              den frågan.
            </seg>
            <seg n="6074e031">
              Jag tror inte att det hade behövts några års mer utredande av
              det här. Men man hade kunnat ta fasta på VTI:s yttrande, gått
              in och tittat på det och funderat på hur styrningen ska se ut,
              hur styrelsen ska se ut och hur den ska vara sammansatt.
            </seg>
            <seg n="b7dc03de">
              Det vet vi i dag. Inte är det precis så att man lägger in den
              politiska styrningen där. Det sitter ett par kommunpolitiker där.
              Det är väl de som ska stå för de politiska avvägningarna på infrastrukturområdet
              nu framöver.
            </seg>
            <seg n="c3fc46c5">
              Det här tål att fundera på. Var kommer riksdagen in? Var kommer
              medborgarnas inflytande in?
            </seg>
            <seg n="214cc39b">
              Jag tycker av princip illa om att man flyttar över beslut som
              är politiska, och ideologiska i viss utsträckning, och lägger
              dem i händerna på tjänstemän att själva avgöra. Det beror mycket
              på vilka enskilda tjänstemän som kommer att hamna i de beslutande
              ställningarna. Det är ett bekymmer som man skulle ha ägnat ett
              par tre månader till att fundera över och försöka hitta lösningar
              på.
            </seg>
            <seg n="6b9c11dc">
              Jag tror att det är bra att vi har en sammanhållen syn på det
              här, men det är de här problemen vi skulle ha tittat på också
              innan vi går till beslut. Det känns som att ivern att sätta egna
              avtryck tar över sunda förnuftet. Det här behöver man kanske fundera
              över lite grundligare.
            </seg>
          </u>
          <note type="speaker" n="fe9f9edf">
            Anf. 28 OSKAR ÖHOLM (m) replik:
          </note>
          <u who="Q6256794" xml:id="i-b2aec06f753f555b-1" n="b5bb8907">
            <seg n="ad2fd6bc">
              Herr talman! Jag delar för all del Hans Stenbergs uppfattning
              att när man genomför stora förändringar kan det skapa problem,
              särskilt i ett inledningsskede. Det är fullständigt givet att
              man måste följa upp och se hur politiken fungerar, om man behöver
              göra justeringar och så vidare. Allt detta är en naturlig del
              i det arbetssätt som man har.
            </seg>
            <seg n="5844660a">
              Att riktigt tro på att kritiken är seriös när det ändå är ett
              förslag som Hans Stenberg själv stöder är svårt, tycker jag. Vad
              hade då alternativet varit? Jag gissar när jag läser det särskilda
              yttrandet att det hade varit att ha en mindre styrd utredning.
              Man ska i allmänhet utreda det och sedan kanske en gång till.
              Ytterligare en utredning ska tillsättas för att kanske landa i
              något som man egentligen är överens om.
            </seg>
            <seg n="9ae36d50">
              Låt oss då ta den diskussionen. Har de delarna saknats? Inriktningen
              har legat ganska klar under rätt många års tid. Den har vi varit
              överens om, precis som Hans Stenberg säger. Utredaren har gått
              igenom detta ordentligt. Remissinstanserna är i huvudsak positiva
              till de förändringar som föreslås.
            </seg>
            <seg n="4b815c89">
              Utredaren har varit hos utskottet, redogjort för vilka förändringar
              som föreslås och gett möjlighet till diskussion och frågor. Precis
              som man skriver i det särskilda yttrandet fanns det möjlighet
              att diskutera frågan när regeringen lade fram sin budgetproposition.
              Det fortsätter nu i dag med en behandling av den proposition som
              finns där.
            </seg>
            <seg n="d4daf49f">
              Man kan fundera på vad som mer hade krävts av detta om man ändå
              är överens och tycker att inriktningen är riktig. För min del
              har jag lite svårt att köpa att kritiken är seriös när man ändå
              landar i att rösta ja.
            </seg>
            <seg n="d0c461cd">
              Jag har förståelse för att Hans Stenberg och vänsteroppositionen
              tycker att tempot är lite för högt, men ett starkt reformtempo
              tror jag att Hans Stenberg och resten av oppositionen får vänja
              sig vid, både den här mandatperioden och nästa.
            </seg>
          </u>
          <note n="78f72fbd">
            Överläggningen var härmed avslutad.
          </note>
          <note n="9611f49b">
            7 § Straffrättsliga frågor
          </note>
          <note n="2c3de2c7">
            Föredrogs
          </note>
          <note type="speaker" n="b7b5b54e">
            Anf. 29 KERSTIN HAGLÖ (s):
          </note>
          <u who="Q3372906" xml:id="i-53018b91a10937ad-0" n="f9f6b7aa">
            <seg n="ded83c7c">
              Herr talman! I dagens debatt tar vi upp de 150 motioner om straffrättsliga
              frågor som har lagts fram under allmänna motionstiden och som
              utskottet har behandlat. De behandlade yrkandena tar upp frågor
              som rör bland annat brott, straffmätning och påföljder. Vi socialdemokrater
              står bakom samtliga våra reservationer, men här och nu yrkas bifall
              till reservationerna 7 och 18.
            </seg>
            <seg n="973d1130">
              Frågor om brott och straff bottnar i människors utsatthet. Vi
              vet att kriminalitet slår många enskilda människors liv i spillror.
              Vi vet att människor berörs djupt av konsekvenserna av kriminalitet.
              Därför är kriminalpolitiken en lika viktig som komplex fråga.
              Det är en fråga som handlar om allt, från människors grundläggande
              uppväxtvillkor, samhällets brottsförebyggande arbete och effektiviteten
              hos de rättsvårdande myndigheterna till den praktiska rättshjälpen
              efter en traumatisk brottsupplevelse och rehabilitering.
            </seg>
            <seg n="e6dc57d1">
              Vi socialdemokrater vill att varje del i samhället ska vara stark
              nog att både bekämpa, behandla och förebygga brott. Såväl brottet
              som brottets orsaker ska bekämpas. I dag ser vi ett samhälle,
              ett Sverige som glider alltmer isär. Under de år som den moderatledda
              regeringen har fått just regera har vi sett hur klyftorna har
              ökat och hur otryggheten har ökat. Många människor, unga som gamla,
              känner att de inte är med, dörren är stängd. Ur ojämlikhet, otrygghet,
              missbruk och segregation föds kriminalitet.
            </seg>
            <seg n="4db1329e">
              Herr talman! Rättsväsendet är en viktig del i vårt välfärdssamhälle.
              Den viktigaste och mest grundläggande rättspolitiska frågan är
              människors förtroende och tilltro till rättsväsendet, att människor
              känner att det finns rättssäkerhet och rättstrygghet i vårt demokratiska
              samhälle och att det finns tydliga signaler om vilka normer och
              gemensamma spelregler som gäller. Straffen förväntas ha förebyggande
              och avskräckande effekter.
            </seg>
            <seg n="1b44c7b1">
              Vi socialdemokrater har ett flertal reservationer som rör just
              rattfylleri och drograttfylleri. Frågan om hårdare tag mot alkohol
              och droger i trafiken är en fråga som engagerar och som diskuteras
              av många. Många är de frivilliga organisationer som aktivt bidrar
              till att sätta fokus på frågan att öka trafiksäkerheten och att
              minska antalet dödade och skadade i trafiken. De gör ett fantastiskt
              jobb, inte minst bland våra ungdomar där de bedriver ett förebyggande
              arbete. Dessa frivilliga organisationer deltar också väldigt konstruktivt
              i samhällsdebatten.
            </seg>
            <seg n="f1a58499">
              Undersökningar visar också att allt fler svenskar är beredda
              att ställa upp på en restriktiv alkoholpolitik, helt enkelt därför
              att de flesta vet att det hjälper. Det förebygger våld, misshandel
              och dråp.
            </seg>
            <seg n="a9599e1b">
              Rattfylleri är ett allvarligt brott. Som alkoholpåverkad förare
              utsätter man sig själv och sina medmänniskor för livsfara. Varje
              dag görs i genomsnitt 12 00013 000 rattfyllerikörningar i Sverige.
              Varje år dödas 125 människor i alkoholrelaterade olyckor. Varje
              år dör ca 15 personer i trafiken efter att ha blivit påkörda av
              rattfulla eller drograttfulla förare. Varje år skadas ca 1 000
              människor svårt i Sverige i alkoholrelaterade olyckor.
            </seg>
            <seg n="db221e80">
              Den förra socialdemokratiska regeringen hade långt framskridna
              planer på en lagstiftning redan 2006 i en rad frågor som skulle
              tydliggöra att såväl rattfylleri som sjöfylleri är oacceptabelt.
              Vi socialdemokrater ville se en skärpt lagstiftning om rattfylleri.
              Vårt förslag innehöll några viktiga huvudpunkter som helt enkelt
              kan uttryckas som strängare straff och två helt nya brott: vållande
              till annans död vid fordonstrafik och vållande till kroppsskada
              eller sjukdom vid fordonstrafik.
            </seg>
            <seg n="f731d333">
              De lagarna hade kunnat vara i kraft i dag om inte den borgerliga
              regeringen hade dragit tillbaka förslagen. När utskottet skulle
              behandla propositionen Ökade möjligheter att ingripa mot rattfylleri
              och sjöfylleri år 2007 fanns inte dessa lagförslag med. Kampen
              mot rattfylleri har därmed förlorat flera år.
            </seg>
            <seg n="e31445f0">
              Nu hänvisar utskottsmajoriteten till att regeringen avser att
              lämna en proposition i mars i år som rör skärpt straff för vållande
              till annans död. Det är bra, men i propositionen finns inte något
              förslag till straffskärpning för vållande till kroppsskada eller
              sjukdom. 1 000 människor skadas svårt i Sverige varje år.
            </seg>
            <seg n="b08716b1">
              Man väljer alltså att inte införa två helt nya brott i lagstiftningen
              som i raka ordalag skulle innebära en direkt koppling till vållandebrott
              i trafiken, som vi socialdemokrater vill. Vi vill visa att vi
              menar allvar med nollvisionen. Ingen ska dö eller skadas allvarligt
              i trafiken. Lagstiftning är en del i att visa samhället att vi
              tar politiskt ansvar.
            </seg>
            <seg n="46537ab9">
              Herr talman! Många rattfyllerister har alkoholproblem som kräver
              både vård och behandling, vilket också forskningen vid Karolinska
              Institutet i Solna har visat. Därför är det bra att Samverkan
              mot alkohol och droger i trafiken, som förkortas Smadit, har börjat
              utvecklas runt om i landet för att minska återfallsfrekvensen.
              Det är en arbetsmodell som innebär att ertappade förare ska erbjudas
              vård inom 24 timmar.
            </seg>
            <seg n="b8c9db26">
              Det är också bra att antalet drogtester och utandningsprov ökar.
              Polisen har utvecklat sin praktiska kompetens och sitt taktiska
              arbete mot droger och alkohol i trafiken. Men läget ser olika
              ut beroende på i vilket län du bor. Därför anser vi socialdemokrater
              att mer måste göras. Bra kan bli bättre. Polisen måste utveckla
              en samlad nationell strategi för sitt arbete. Kampen mot alkohol
              och droger i trafiken måste föras både ute i trafiken och genom
              tidiga förebyggande insatser bland våra unga. Kampen måste föras
              inom primärvården och på arbetsplatser, liksom med begränsning
              av öppettider och serveringstillstånd på våra krogar.
            </seg>
            <seg n="099ec5e5">
              Allt detta är bra, liksom att vi har flera utökade drogtester
              och utandningsprov. Det vi också skulle kunna se framöver är kravet
              på införande av alkolås. Där borde Sverige kunna vara ett föregångsland.
            </seg>
            <seg n="4bfb1897">
              Herr talman! Sverige är och har varit ett föregångsland inom
              flera områden. Jag ska nu gå över till ett annat område, där vi
              rödgröna också har en gemensam reservation.
            </seg>
            <seg n="127d53bf">
              I Sverige har vi socialdemokrater tillsammans med Vänstern och
              Miljöpartiet under många år prioriterat bekämpningen av prostitution
              och människohandel för sexuella ändamål. Nu vill vi gå vidare.
              Därför har vi en gemensam rödgrön reservation där vi menar att
              det är dags att skärpa synen på koppleri genom att ersätta det
              begreppet med människohandel för sexuella ändamål.
            </seg>
            <seg n="bdc24a55">
              Koppleribrottet har som grund att det skulle finnas en frivillighet
              i överenskommelsen mellan säljare och köpare. Den frivilligheten
              är fullständigt falsk. Varje köp av någons kropp bygger på ett
              utnyttjande av dennes utsatthet. De kvinnor och flickor som säljer
              sina kroppar befinner sig oftast i vanmakt på grund av drogberoende,
              fattigdom eller annan utsatthet.
            </seg>
            <seg n="b5889088">
              Vi anser också att en sådan brottsrubricering skulle öka skyddet
              för brottsoffret. Skulle de som i dag döms för koppleri i stället
              dömas för människohandel skulle det innebära att brottsoffret
              fick ökade möjligheter till både upprättelse och skadestånd. Dessutom
              ger människohandel ett betydligt högre straffvärde, vilket vore
              mer i överensstämmelse med brottet.
            </seg>
            <seg n="86dda1a1">
              Herr talman! Även om det vi nu debatterar i mycket handlar om
              lagstiftning och straff kan vi socialdemokrater aldrig låta debatten
              enbart handla om hårdare, strängare och tuffare tag. Såväl brottet
              som brottets orsaker måste bekämpas. Här går den viktigaste skiljelinjen
              mellan oss och den moderatledda regeringen.
            </seg>
            <seg n="2a064374">
              Det förebyggande arbetet är A och O. De investeringar som görs
              i förebyggande syfte har stora förutsättningar att tjäna in sig
              själva på kort tid. Då handlar det om insatser mot alkohol och
              droger, åtgärder inom skola, insatser inom bostads- och arbetsmarknadspolitik,
              en rättvis fördelning av våra gemensamma skattepengar och ett
              starkt välfärdssamhälle för att alla ska ha möjligheten att känna
              tryggheten att färdas väl genom livet.
            </seg>
          </u>
          <note n="a330c11e">
            I detta anförande instämde Karl Gustav Abramsson och Margareta
            Persson (båda s).
          </note>
          <note type="speaker" n="d9260be7">
            Anf. 30 LENA OLSSON (v):
          </note>
          <u who="Q4971169" xml:id="i-c9b2fb0212f34752-0" n="09a74463">
            <seg n="8a115732">
              Herr talman! Vi har nu att behandla ett motionsbetänkande om
              straffrättsliga frågor. Jag kan instämma i mycket av det Kerstin
              Haglö har framfört i fråga om att medborgarna ska ha tillgång
              till ett rättsväsen som de har förtroende för. Det är grundläggande.
              Det är också viktigt med det förebyggande arbetet. Det är A och
              O för att förhindra brott.
            </seg>
            <seg n="1d33e5b5">
              Vi står naturligtvis bakom alla reservationer, men för tids vinnande
              vill jag yrka bifall till reservationerna nr 7, 9 och 21.
            </seg>
            <seg n="cb1edd7c">
              Reservation nr 18, Särskilt vållandebrott vid rattfylleri, är
              en fråga som vi i Vänsterpartiet har drivit. Jag tar på mig att
              jag missade reservationen i utskottsarbetet, men vi kommer att
              rösta för reservationen.
            </seg>
            <seg n="8f486c0b">
              Vänsterpartiet har väckt motioner om bland annat tortyr. Det
              finns en lång historia bakom frågorna. S, v och mp har en gemensam
              reservation om tortyrbrott:
            </seg>
            <seg n="97882085">
              Sverige är bundet av FN:s tortyrkonvention sedan 1986. Konventionen
              kräver att staterna definierar tortyr som ett brott i nationell
              rätt detta för att man ska kunna lagföra personer som misstänks
              för tortyr och som befinner sig i landet, om de inte utlämnas.
              Sverige har inte kriminaliserat tortyr. Många former av tortyr
              är dock kriminaliserade som andra brott. FN:s kommitté mot tortyr
              anförde i sitt yttrande att man, trots statens försäkran att alla
              handlingar som kan beskrivas som tortyr är straffbara enligt brottsbalken,
              beklagar att Sverige inte förändrat sin inställning när det gäller
              att införa brottet tortyr i den nationella lagstiftningen.
            </seg>
            <seg n="164510da">
              Utskottet har svarat att man tycker att frågorna är angelägna.
              Utskottet beklagar att det inte har kommit någon lagstiftning
              på området. Jag kan läsa mig till att arbetet bereds aktivt. Det
              brukar stå att man bereder frågan, men nu står det att man bereder
              den aktivt. Jag skulle vilja fråga majoriteten vad som menas med
              detta uttryck. Kan vi förvänta oss att det kommer en lagstiftning
              i dessa båda frågor, det vill säga tortyr samt folkmord och brott
              mot mänskligheten? Jag skulle bli glad om jag kunde få svar på
              det.
            </seg>
            <seg n="ca9ffe26">
              Sedan har vi reservation nr 21. Det är väl lika bra att debatten
              får börja. Vi vill avkriminalisera eget bruk av narkotika. Jag
              vet att frågan kommer att tas upp av majoriteten, men jag vill
              ändå framföra å Vänsterpartiets vägnar följande:
            </seg>
            <seg n="cf76bc7e">
              En avkriminalisering av det egna bruket av narkotika ger inga
              direkta effekter när det gäller antalet intagna i anstalt, eftersom
              eget bruk i allmänhet inte ger fängelsestraff. Däremot skulle
              den få effekter för polisens arbete. Polisen har under senare
              år fokuserat alltmer på den enskilda missbrukaren och minskat
              sitt fokus på langningen. Att vrida tillbaka denna bild bedömer
              vi skulle få en större effekt för att minska narkotikamissbruket.
              Samtidigt stämplas inte den missbrukande automatiskt som kriminell,
              vilket har betydelse för samhällets möjligheter att få kontakt
              med och hjälpa honom eller henne. En person som betraktas och
              behandlas som kriminell stöts ut ur samhällsgemenskapen, och en
              sådan marginalisering har också täta samband med utvecklingen
              av tungt missbruk.
            </seg>
            <seg n="c7633e05">
              Av betänkandet framgår att narkotikapolitiken innebär att det
              är kriminaliserat att ha narkotika i kroppen. Vi menar på att
              man sticker huvudet i sanden. Vi vill komma åt problemet. Det
              blir svårt att komma åt problemet om man inte betraktar det precis
              som det är, nämligen ett missbruk. Det finns massvis med missbruk
              i samhället. Det finns alkoholister. För mig och för Vänsterpartiet
              spelar det ingen roll vad du är beroende av: alkohol eller narkotika.
              Du sitter fast i ett missbruk som du har svårt att ta dig ur.
            </seg>
            <seg n="7d217883">
              Vi har lagt fram en rapport. Jag tror säkert att alla har läst
              den. I rapporten framgår att den mobilisering mot narkotika som
              fanns nu är borta. Den skulle naturligtvis ha fortsatt. Det var
              ett mycket gott arbete, och mycket skedde i förebyggande syfte.
            </seg>
            <seg n="16610e8c">
              Vi skulle vilja se en parlamentarisk utredning med uppdrag att
              följa upp vilka konsekvenser ökade sociala skillnader får för
              narkotikamissbrukets utbredning.
            </seg>
            <seg n="1c097989">
              Vi menar på att människor inte blir hjälpta av att kriminaliseras.
              Vi hjälper människor genom att se deras beroende av en drog och
              genom att se till att de får bättre vård och behandling. Vi som
              sitter här i dag vet hur missbruksvården ser ut. Jag har besökt
              anstalter där de säger att det ska gå så långt att man hamnar
              inom Kriminalvården innan man får relevant hjälp. Så får det inte
              gå till, tycker vi i Vänsterpartiet.
            </seg>
            <seg n="36b2a6cf">
              Vi vill också att det ska finnas en behandlingsgaranti med krav
              på avgiftning inom sju dagar. Vi vill också att fler ska ges möjlighet
              till kontraktsvård och vårdvistelse detta för att aktivt göra
              något åt den utbredning av narkotikaproblemet som finns i dag.
            </seg>
            <seg n="dc897825">
              Kerstin Haglö tog upp reservationer om koppleri och människohandel,
              och jag ställer mig bakom det Kerstin har sagt. Med det som även
              jag har sagt kan debatten säkert börja.
            </seg>
          </u>
          <note type="speaker" n="b714998e">
            Anf. 31 KARIN NILSSON (c):
          </note>
          <u who="Q4969654" xml:id="i-c628a5cacd1f5664-0" n="004fe164">
            <seg n="fb950a99">
              Herr talman! Betänkandet behandlar nästan 150 motionsyrkanden
              från de allmänna motionstiderna 2007, 2008 och 2009. Det innehåller
              allt från hets mot folkgrupp och tvångsgifte till eftersupning
              och avkriminalisering av eget bruk av narkotika, som ni hörde
              här nyss.
            </seg>
            <seg n="1a81e2b2">
              Jag hade förstås förväntat mig att en moderat skulle stå i talarstolen
              och hålla det inledande anförandet med en bred orientering om
              innehållet. Nu fick jag för ett fåtal minuter sedan veta att hon
              dess värre är sjuk. Jag tänker trots detta ta upp de frågor jag
              själv har prioriterat i mitt manus, och jag hoppas att jag ändå
              på något vis ska kunna få med en hel del så att ni förstår hur
              omfattande materialet är.
            </seg>
            <seg n="3f2f9165">
              Jag skulle vilja börja med narkotikafrågan, som Lena Olsson precis
              avslutade med. Först och främst vill jag göra en rättelse när
              det gäller Narkotikakommissionen. Lena Olsson påstod att den har
              tagits bort, men den finns kvar. Den finns under en annan ledning
              och struktur, men den finns kvar.
            </seg>
            <seg n="be350fbd">
              I detta betänkande tycker jag att det är anmärkningsvärt att
              Vänsterpartiet yrkar på att vi ska göra det enklare att bruka
              narkotika i det här landet. Det är en politik som vi i Centerpartiet
              absolut inte kan ställa upp på. Vänsterpartiet talar om att eget
              bruk av narkotika ska avkriminaliseras. Det ska utan urskiljning
              kunna omfatta alla sorters narkotika. Det ska alltså vara fritt
              att röka hasch, injicera heroin eller snorta kokain. När Vänsterpartiet
              säger att eget bruk av narkotika ska vara lagligt säger de också
              att innehav för eget bruk ska vara lagligt eller var dras gränsen?
              Det går ju knappast att tänka sig någon annan följd av förslaget
              eftersom den som använder narkotika måste inneha narkotikan innan
              han eller hon använder den.
            </seg>
            <seg n="6c13e7cc">
              Vänsterpartiet menar att detta förslag skulle underlätta polisens
              arbete. Men var drar man gränserna? Här kan man verkligen tala
              om en omsvängning i svensk narkotikapolitik och en mycket stor
              försämring för den svenska polisens möjligheter att bekämpa narkotikan
              i samhället. Min fråga är hur Miljöpartiet och Socialdemokraterna
              ställer sig till förslaget. Kommer de rödgröna vid en eventuell
              valseger i höst att göra det lagligt att bruka narkotika i Sverige?
              Kerstin Haglö avslutade sitt anförande med att tala om hur viktigt
              det är med förebyggande arbete mot alkohol och droger. Jag vill
              då inte se en sådan utveckling.
            </seg>
            <seg n="db7fc32a">
              Herr talman! Jag vill också ta upp ett antal andra spörsmål där
              oppositionspartierna reserverar sig. När det gäller eftersupning
              är Centerpartiets inställning fortfarande att det borde gå att
              lagstifta mot att dricka alkohol direkt efter en olycka, på samma
              sätt som norrmännen har gjort. Det är en svår lagteknisk fråga,
              men jag är övertygad om att den återkommer, och Centerpartiets
              inställning är klar.
            </seg>
            <seg n="39f45877">
              Miljöpartiet har en reservation där de menar att trafikförseelser
              borde ge dagsböter i stället för fasta bötesbelopp. Det kan jag
              också instämma i det är ett gammalt centerpartistiskt förslag
              som Miljöpartiet nu har tagit upp. Vi menar också att det är rimligt
              att nivån på böter ska avgöras av den enskildes ekonomiska ställning.
              Med dagens system kan boten efter en hastighetsöverträdelse vara
              en svår prövning för den som inte har särskilt mycket pengar,
              till exempel en fattig student, medan en miljonär inte nämnvärt
              bryr sig om små summor och små förseelser. Här ser jag fram emot
              den översyn av påföljder som kommer att presenteras och som utskottet
              hänvisar till.
            </seg>
            <seg n="bb527e2f">
              När det gäller tortyrbrott tycker även Centerpartiet att vi ska
              ha en självständig tortyrbrottslagstiftning i Sverige, men man
              ska samtidigt komma ihåg att alla gärningar som i dag ingår i
              tortyr redan är kriminaliserade. Det gäller exempelvis misshandel,
              olaga frihetsberövande eller fridskränkning. Detta är frågor som
              för tillfället utreds eller bereds på departementet, och därför
              bör riksdagen precis som man uttrycker i förslaget inte vidta
              ytterligare åtgärder just nu.
            </seg>
            <seg n="68f531f3">
              Herr talman! Jag har en fråga till framför allt Socialdemokraterna.
              Socialdemokraterna yrkar på och reserverar sig för att koppleribrottet
              ska avskaffas och i stället läggas in under människohandelsbrottet.
              Det är något som Kerstin Haglö beskrev. I dag är straffskalan
              för koppleri upp till fyra års fängelse, medan människohandel
              har minst två år i straffskalan. Det är alltså mycket stor skillnad,
              och frågan är vilken straffskala deras variant av människohandelsbrott
              ska ha. Ska Socialdemokraterna sänka straffskalan för människohandel?
              I koppleribrott ingår brottslighet som mycket väl skulle kunna
              ta plats i människohandelsbrottet, men det ingår också mindre
              grova koppleribrott. Ett exempel är en hyresvärd som inte hindrar
              att en uthyrd lägenhet används för prostitution. Ska hyresvärden
              dömas för människohandel?
            </seg>
            <seg n="47747781">
              Jag menar att en sammanblandning av det i och för sig avskyvärda
              koppleribrottet med det fruktansvärda människohandelsbrottet innebär
              en försvagning i samhällets syn på människohandel, särskilt om
              alla typer av koppleri ska omfattas av människohandelsbrottet.
              Den nuvarande regeringen har infört flera exempel på graderingar
              av brott, till exempel våldtäkt och grov våldtäkt, med syftet
              att kunna tillämpa flera grader i straffskalan och tydliggöra
              vad som är att betrakta som särskilt grova brott. Förslaget från
              Socialdemokraterna anser jag skulle ge helt motsatt effekt.
            </seg>
          </u>
          <note n="6bfe1b88">
            Herr talman! Med detta anförande yrkar jag bifall till förslaget
            i justitieutskottets betänkande och avslag på samtliga reservationer.
          </note>
          <note type="speaker" n="2671a6a6">
            Anf. 32 LENA OLSSON (v) replik:
          </note>
          <u who="Q4971169" xml:id="i-c9b2fb0212f34752-1" n="09a74463">
            <seg n="9516abf1">
              Herr talman! Karin Nilsson ondgjorde sig mycket över vårt förslag
              att eget bruk ska avkriminaliseras. Jag tyckte att jag i talarstolen
              förklarade ganska bra vilken avsikt vi hade med det, och meningen
              är inte att man ska få använda narkotika hej vilt. Vi vill avkriminalisera
              det man har i kroppen. Det man har i fickan eller det man har
              i rummet ska fortfarande vara kriminaliserat.
            </seg>
            <seg n="2127ff8e">
              Karin Nilsson, du måste väl ändå erkänna att vi har ett gemensamt
              problem? Att bara säga att det är kriminellt och sedan över huvud
              taget inte göra någonting mer gör inte att vi kommer åt problemet.
              Det handlar om människor som är beroende av en drog. Det är precis
              samma sak om man har ett annat missbruk, till exempel missbrukar
              alkohol. Man sitter fast i ett drogberoende, och den största hjälpen
              behöver man naturligtvis med vård och behandling.
            </seg>
            <seg n="335f4858">
              När man kommer till en anstalt och får höra och det är inte bara
              en gång, utan det är nästan varenda gång man besöker en anstalt
              att det ska gå så långt att människor kommer in i kriminalvården
              innan de får relevant hjälp måste det vara något fel, Karin Nilsson.
              Vi måste våga se det, och vi måste också våga göra någonting åt
              det. Vi måste komma med förslag, som vi har gjort i denna rapport
              och som vi är ganska säkra på skulle förebygga på många sätt.
            </seg>
          </u>
          <note type="speaker" n="c8f783f8">
            Anf. 33 KARIN NILSSON (c) replik:
          </note>
          <u who="Q4969654" xml:id="i-c628a5cacd1f5664-1" n="004fe164">
            <seg n="33a8ded7">
              Herr talman! Jag tycker fortfarande att det låter skrämmande
              att det du har i kroppen skulle vara lagligt medan det du har
              i fickan skulle vara olagligt. I en razziasituation går det väldigt
              kvickt att stoppa i sig det man råkar ha i fickan för att inte
              åka fast, vilket verkligen skulle kunna ha en förödande effekt.
              Jag känner alltså att denna gränsdragning är märklig, och jag
              ser nog ändå att det om vi ska kunna ha ett redskap för polisen
              att jobba med måste handla om att behålla kriminaliseringen.
            </seg>
            <seg n="27efe0f8">
              Söka hjälp bör man kunna göra i sammanhang då man inte är under
              rus. Då är man alltså inte olaglig. Det måste finnas möjligheter
              för samhället att hjälpa utan att för den skull göra ett användande
              av droger lagligt här i Sverige. Det handlar om droger som vi
              gör allt för att varna nya generationer för att komma in i. Skulle
              vi då dessutom säga att vi är beredda att godkänna det och inte
              blunda för det, att det är helt okej? Jag förstår över huvud taget
              inte idén, och jag förstår som sagt inte polisens möjligheter
              att jobba med detta på ett förebyggande sätt där man hittar gränserna
              för vad som är möjligt. Det är som sagt lätt att plocka upp det
              ur fickan och stoppa det i sig, och så är man helt plötsligt laglig.
            </seg>
          </u>
          <note type="speaker" n="92fe5353">
            Anf. 34 LENA OLSSON (v) replik:
          </note>
          <u who="Q4971169" xml:id="i-c9b2fb0212f34752-2" n="09a74463">
            <seg n="0f53ea6f">
              Herr talman! Det låter väldigt enkelt, Karin Nilsson. Man sitter
              fast i ett missbruk, vare sig man använder alkohol eller andra
              droger, och så en dag är man spiknykter och söker vård. Men det
              fungerar inte så. En missbrukare är fast i ett beroende. Om missbruk
              dessutom betraktas som kriminellt är det svårare för dessa människor
              att söka vård. Det säger sig självt.
            </seg>
            <seg n="1739c142">
              Man kan inte bara gömma sig bakom att det här är kriminellt och
              sedan inte göra någonting. Man måste inse att vi har ett reellt
              problem med alla möjliga droger i samhället. Vi kan säga att det
              är förbjudet och så gör vi ingenting mer. Även om det är kriminellt
              fortlöper missbruket. Det finns orsaker till det. Det kanske inte
              bara handlar om en som slänger i sig, fast det kan hända att det
              är så, utan det finns människor som är i stort behov av hjälp
              och vård ute i samhället.
            </seg>
            <seg n="daaf3859">
              Ska vi ställa upp och hjälpa dem på ett relevant sätt, eller
              ska vi bara säga att det är kriminellt, och så gör vi ingenting
              mer? Det tycker jag skulle vara oansvarigt, för det här är ett
              stort problem.
            </seg>
            <seg n="93757fff">
              Det kan hända att jag missuppfattade dig, Karin Nilsson, men
              skulle det vara fel att jobba förebyggande? Jag hoppas att jag
              har missförstått dig, men det lät så.
            </seg>
          </u>
          <note type="speaker" n="49314f0e">
            Anf. 35 KARIN NILSSON (c) replik:
          </note>
          <u who="Q4969654" xml:id="i-c628a5cacd1f5664-2" n="004fe164">
            <seg n="2ec4ed37">
              Herr talman! Det är definitivt inte fel att jobba förebyggande.
              Det var inte min avsikt att uttrycka mig så att det kunde missuppfattas.
              Jag ifrågasätter hur detta rimmar med det förebyggande arbetet.
              Jag har väldigt svårt att se att Vänsterpartiets förslag går ihop
              med det förebyggande arbetet. Jag tycker precis tvärtom jag tycker
              att man öppnar för droganvändning i samhället.
            </seg>
            <seg n="598b8192">
              Det finns vårdinstanser i dag, sociala myndigheter och socialkontor
              som givetvis tar emot dem som söker vård. Inte sjutton står det
              en polis på tröskeln och säger: Nehej, det här är olagligt, du
              åker fast bara för att du kommer hit. Visst, det är olagligt,
              men om man söker vård även i ett påverkat tillstånd är man naturligtvis
              välkommen in för att tas om hand om man aktivt söker vård. Det
              man önskar är att många söker och vill ha vård. Att detta skulle
              vara en hindrande tröskel att ta sig över har jag väldigt svårt
              att se.
            </seg>
            <seg n="e1feb7a1">
              Jag har otroligt svårt att se att det skulle förändra situationen
              till det positiva att göra det lagligt.
            </seg>
          </u>
          <note type="speaker" n="7509791f">
            Anf. 36 JOHAN PEHRSON (fp):
          </note>
          <u who="Q6039678" xml:id="i-4e3371ef6ec3ea52-0" n="93eb92d1">
            <seg n="8d003b25">
              Herr talman! Till straffrätten ska vi hålla oss något pragmatiskt.
              Att snöa in på enskilda teorier om allmän prevention eller ren
              vedergällning låter sig inte göras i en modern lagstiftning.
            </seg>
            <seg n="a7d03c89">
              Straffrätten handlar om vilka lagar vi stiftar för att markera
              vad som är rätt och vad som är fel, framför allt det som vi tycker
              är mycket fel, det vill säga hur långt straffet ska vara och om
              det ska avspegla hur avskyvärt vi tycker att brottet är.
            </seg>
            <seg n="f4bd7b2f">
              För de flesta människor i Sverige räcker det med att konstatera
              att något är förbjudet för att man ska avstå från ett visst beteende.
              Det är därför vi har variationer i straffvärdet. Andra människor
              kalkylerar dock med risken för upptäckt och ett eventuellt efterkommande
              straff. Är ekvationen där felaktig är det klart att risken är
              stor att dessa personer struntar i lagar och begår brott för sin
              egen vinnings skull.
            </seg>
            <seg n="ed8a0388">
              Jag vill verkligen vara tydlig med att för Folkpartiet är straffrätten
              inte det enda verktyget för att minska brottsligheten. Vi om några
              är tydliga med att man måste fokusera på brottslighetens orsaker.
              Vi vet att det är jätteviktigt att bekämpa social misär i allmänhet
              och droger i synnerhet. Vi vet att skolor som ger unga chanser
              i stället för chanslöshet är jätteviktiga om vi ska minska kriminalitet
              på lång sikt. Vi vet också att arbete i stället för bidrag och
              understöd är jätteviktigt för att man ska känna gemenskap och
              kunna delta aktivt och med stolthet i samhället.
            </seg>
            <seg n="ac681789">
              Därför måste straffrätten balansera olika sorters brottslighet
              och dess olika drivkrafter. Med detta sagt krävs det dock en relevant
              straffrätt som möter en rätt krass verklighet. Därför är vi glada
              över att man från regeringens sida, och Folkpartiet har varit
              med i det arbetet, har kunnat driva fram ett förslag som nu föreligger
              om mycket skärpta straff när det gäller grov brottslighet, grova
              våldsbrott. Det är orimligt låga straff i dag för grov misshandel
              om man slår ned någon med ett basebollträ. Detta ändrar vi nu
              så att straffet skärps. Det är väldigt få människor som ägnar
              sig åt sådan verksamhet, tack och lov, men de som gör det mår
              bra av en längre tids inlåsning.
            </seg>
            <seg n="81423ce7">
              Vi skärper synen på utpressning, vi skärper synen på organiserade
              brott. Det är mycket värre när människor begår organiserat brott
              med syftet att bara tjäna pengar. En del brott begås av människor
              som är djupt olyckliga, missbrukare, satta under svår fysisk eller
              psykisk press. Dem som endast håller på med brott för att tjäna
              pengar kan vi nu låsa in något längre. De får en sämre brottsekvation
              för sin verksamhet.
            </seg>
            <seg n="b09b814f">
              Vi är också tydliga med att återfall i brott ska ses med skärpt
              allvar. Det är självklart så att den person som begår ett brott
              alltid ska få en ny chans. Det är mycket därför vi på våra fängelser
              och i vårt straffsystem rehabiliterar människor. Men de personer
              som gång på gång begår ibland mycket grova brott, för den delen
              brott som inte har så högt straffvärde, behöver en längre tids
              inlåsning för sin rehabilitering.
            </seg>
            <seg n="3aac40bf">
              Jag var nyligen på ett besök i Skaraborg och träffade poliser
              som jobbar i tuffa och svårt utsatta områden. De kände en väldig
              frustration, och jag fick ett exempel som jag tror att jag har
              fått tusen gånger, men jag tar det exemplet. Där jagar man en
              person som oavbrutet kör bil olovligt, ibland påtänd, ibland kraftigt
              berusad. Personen togs in gång på gång för grov olovlig körning,
              men straffvärdet blir inte särskilt högt. Polisen hade tagit den
              här personen för 23:e gången.
            </seg>
            <seg n="19327144">
              Det fanns någon gång något parti i riksdagen som sade att man
              skulle låsa in folk efter tredje gången, tredje gången gillt.
              Tredje gången man begick ett brott skulle man få ett skärpt straff,
              lite förenklat. Jag ska villigt erkänna att 23:e gången gillt
              är okej för Folkpartiet, för någonstans måste man fundera på när
              man ska markera att personer är farliga. Den här personen kanske
              någon gång kör över en människa, och det är någon som bär ansvar
              för att den personen går ute.
            </seg>
            <seg n="928c630e">
              Här levererar man förslag från regeringen som jag tycker är mycket
              bra. De riktar sig mot den grövsta brottsligheten och den organiserade
              brottsligheten. Där är det bäst att ändra brottsekvationen.
            </seg>
            <seg n="68396014">
              Vi skärper också synen på människohandel. Vi gör det lättare
              att döma för människohandel. Det finns en lagrådsremiss där sådant
              förslag ligger framme. Vi tar bort kravet att människan som styr
              detta ska ha kontroll över offret. Detta ska inte vara avgörande.
              Vi ser till att den dubbla straffbarheten tas bort så att man
              kan döma lättare här i Sverige. Det svarar delvis mot vad som
              anförs i några av reservationerna, och jag tycker att det är väldigt
              bra.
            </seg>
            <seg n="bee3185b">
              Herr talman! För Folkpartiet är det viktigt att vi parallellt
              med straffbarhet och straffvärde fokuserar på pengarna. Det kommer
              vi att prata om senare i dag då vi ska prata om processrätten.
              Det är helt självklart att dessa människor som håller på med grova
              brott inte är sadister generellt. De är värderingslösa människor
              som kränker andra systematiskt och ibland struntar i om de lemlästar
              eller dödar folk. De har ett enda syfte snabba cash. De vill tjäna
              pengar, och de vill göra det på andra människors bekostnad.
            </seg>
            <seg n="5e4c1e6e">
              Därför är det viktigt att vi går hårt åt deras brottsvinster
              och gör det än mer enkelt att beslagta deras resurser. Begår man
              grova brott ska man riskera längre tids inlåsning, och man ska
              också lättare bli av med pengarna. Då drar vi undan den ekvation
              som gör att många ägnar sig åt brottslighet.
            </seg>
            <seg n="fe8d5e6b">
              Herr talman! Det här betänkandet avslöjar vissa inställningar
              hos oppositionen. Jag vill understryka att det är några öppna
              dörrar som slås in. Rattfylleriet tas upp här. Vi har också i
              förslaget, som jag redogjorde för nyss, skärpt synen på grovt
              vållande till annans död, det vill säga att om man kör en bil
              och är berusad innebär det att man faktiskt kan köra ihjäl någon,
              och det är ingen annan än den som kört den bilen som har ansvaret
              för detta. Detta är en skärpning som har efterfrågats.
            </seg>
            <seg n="18f7c6ba">
              I reservationen om organiserad brottslighet efterfrågas skärpt
              syn. Det har jag redogjort för.
            </seg>
            <seg n="b72dbb27">
              Mutbrottet tas upp, det vill säga när människor förstör vårt
              system av ordning och reda i samhället genom att muta sig fram,
              betala pengar under bordet och så vidare. Om detta har vi en utredning
              på gång. Jag hoppas att vi kan återkomma.
            </seg>
            <seg n="c2bc4579">
              Ett intressant förslag som finns i en reservation, som jag tycker
              att vi ska titta närmare på, är om detta med förverkande av bilar.
              Jag nämnde exemplet med mannen som oavbrutet körde bil olovligt.
              Här har vi gjort det lättare att beslagta bilarna. Men det finns
              fortfarande en oskälighetsdel i kravet på att ta hand om detta.
              Är det en person som kör olovligt och bilen är mycket dyr, är
              det svårare att beslagta den därför att det anses som oskäligt.
              Jag tycker inte att det spelar så stor roll. Är man gång på gång
              ute och kör bil utan körkort är det en signal om att man skiter
              i andra människors liv. Då ska bilen förverkas. Detta tycker jag
              att vi ska fundera på om vi kan gå vidare med. Detta är en reservation
              som är värd att tas på allvar.
            </seg>
            <seg n="b81b6e14">
              Herr talman! Om jag får använda någon minut till måste jag nämna
              Vänsterpartiets fantastiska ingångar med att det ska vara tillåtet
              att knarka.
            </seg>
            <seg n="c0b53495">
              Jag träffar rätt många människor runt om i Sverige som jobbar
              inom sjukvård, missbrukarvård och inom kommuner, och alla jobbar
              de med att försöka minska narkotikans skadeverkningar denna narkotika
              som förstör livet för individer, för familjer, för vänner och
              kamrater. Detta är ju någonting som är kriminaliserat för att
              man ska kunna gripa in.
            </seg>
            <seg n="dd271093">
              Med Vänsterpartiets logik, som vi har fått redogjord för här,
              är det mängder av saker som är missbruk. Människor missbrukar
              sex, människor missbrukar sprit, människor missbrukar sin fysiska
              styrka och använder våld. Ska detta också avkriminaliseras? Det
              är häpnadsväckande!
            </seg>
            <seg n="8ff83285">
              Det finns en mjukhet och en otydlighet från oppositionen i synen
              på narkotika, vilket oroar mig. Jag hoppas verkligen att de som
              ingår i oppositionen tillsammans med Vänsterpartiet gör klart
              för Vänsterpartiet att detta inte är ett bra sätt att gå fram
              med politik.
            </seg>
            <seg n="93ad8b0b">
              Beskrivningen att det inte görs någonting i Sverige vad gäller
              missbrukarvård är nästan oförskämd, i alla fall mot alla människor
              som jag har träffat som gör otroliga insatser i landsting och
              kommuner för att se till att människor slutar att använda narkotika.
              Att säga att du får fortsätta att knarka utan att samhället med
              tvång griper in är inget bra svar. Det är ett dåligt svar, ett
              svar som signalerar hopplöshet.
            </seg>
            <seg n="555b1095">
              Herr talman! Folkpartiet står bakom majoriteten i detta betänkande.
              Jag yrkar avslag på de reservationer som finns och på de motioner
              som har lämnats in. Men det finns en hel del här att jobba vidare
              med.
            </seg>
            <seg n="ca4432fd">
              Jag ska bara nämna att om det är någonting som Folkpartiet ser
              att vi måste göra framöver när det gäller straffrätten, så är
              det att vi måste ta tag i olaga hot i alla dess former. Jag ser
              en del av Sveriges framtid på åhörarläktaren här. Ni vet hur det
              ser ut med olaga hot i dag. En hel del används och en hel del
              människor kränks av dessa, till exempel på nätet. Hur möter vi
              i en ny tid och på nya arenor brott i olika former, till exempel
              olaga hot?
            </seg>
            <seg n="5ea343ea">
              Jag tycker att vi ska titta vidare på rånbrottet. För Folkpartiet
              är det alltid svårt att förstå att ett rån som begås mot en butik
              eller bank med ett låtsasvapen, så kallad soft air gun, kan betraktas
              annorlunda än om det är ett riktigt vapen.
            </seg>
            <seg n="dde5275a">
              Tillträdesförbud till butiker för folk som systematiskt stjäl
              tycker jag att vi ska fundera på. Det är ingen mänsklighet rättighet
              att stjäla. Jag tycker att vi ska fundera på snatteribegreppet
              över huvud taget. Stöld är stöld och ska kallas stöld. Jag tycker
              att vi ska titta på olagliga spel. Penningtvätt återkommer jag
              till i nästa debatt.
            </seg>
            <seg n="836778ca">
              Sist men inte minst, herr talman, tror jag att vi måste göra
              en rejäl upprensning i påföljdssystemet. Vi behöver en reform
              som skapar mer adekvata och relevanta påföljder för de brott som
              begås. På så sätt håller jag med Vänsterpartiet i deras tidigare
              inlägg om att man möter många människor i fängelser som man undrar
              vad de verkligen gör där. Varför åker människor in på två tre
              månader, vilar upp sig, äter upp sig, kanske är drogfria några
              veckor eller en månad och sedan åker ut i en situation som är
              helt oacceptabel?
            </seg>
            <seg n="e6899212">
              Herr talman! Med detta avslutar jag mitt inlägg. Ursäkta att
              jag överskred talartiden något.
            </seg>
          </u>
          <note type="speaker" n="7eed739b">
            Anf. 37 KERSTIN HAGLÖ (s) replik:
          </note>
          <u who="Q3372906" xml:id="i-53018b91a10937ad-1" n="f9f6b7aa">
            <seg n="83b22ee1">
              Herr talman! Det är oerhört intressant att höra Johan Pehrson
              berätta om allt som ni ska göra. Ni har knappt ett år på er. Men
              du talar ingenting om det som ni inte har gjort.
            </seg>
            <seg n="ab3e6721">
              Nu ska du och jag tala om eftersupning. Vi socialdemokrater har
              en reservation om detta.
            </seg>
            <seg n="806a52a1">
              I samband med utredning om misstänkt rattfylleri eller grovt
              rattfylleri förekommer det ofta att föraren hävdar att alkoholen
              har intagits efter olyckan. Det kan då skapa oerhörda problem
              i utredningen, att åtal inte väcks eller att det blir en friande
              dom i domstolen. Det innebär också oerhört mycket jobb för Rättsmedicinalverket
              som ska kolla upp allt detta. Det innebär ökade kostnader för
              rättsväsendet. Det är inte rimligt att man ska klara sig undan
              ansvar genom att skylla på förtäring av alkohol i efterhand.
            </seg>
            <seg n="5188d141">
              Vi socialdemokrater hade ett långt framskridet förslag 2006.
              Det försvann någonstans på Regeringskansliet. Tyvärr tog inte
              den moderatledda regeringen stafettpinnen, för när propositionen
              sedan kom om ökade möjligheter att ingripa mot rattfylleri och
              sjöfylleri fanns inte lagförslaget med. Nu svarar ni att förslaget
              bereds på Regeringskansliet. Alltså har ett färdigt lagförslag
              beretts i tre år till.
            </seg>
            <seg n="2ecc99cb">
              Nu ställer jag frågan till Johan Pehrson: Anser Johan Pehrson
              att eftersupning ska kriminaliseras?
            </seg>
          </u>
          <note type="speaker" n="460da02d">
            Anf. 38 JOHAN PEHRSON (fp) replik:
          </note>
          <u who="Q6039678" xml:id="i-4e3371ef6ec3ea52-1" n="93eb92d1">
            <seg n="8dc8fdee">
              Herr talman! Ja, jag skulle vilja att det var möjligt. Orsaken
              till att vi inte har kriminaliserat det är att det framförts rättssäkerhetsaspekter
              från rätt tunga laginstanser. Det finns ganska tunga invändningar
              mot detta.
            </seg>
            <seg n="465d08fc">
              När jag pratar med svenska poliser som jobbar med säkerhet på
              våra vägar pratar de om mängder av saker. Ibland kommer frågan
              om eftersupning upp. De har hört eller själva varit med om att
              detta förekommit.
            </seg>
            <seg n="b176ba4a">
              Senast jag var på en utfrågning om detta rörde det sig om ett
              tjugotrettiotal fall per år där detta påstods. Ofta kan man ändå
              bevisa att personen faktiskt har dragit i sig en sjuttifemma brännvin
              efter att ha kört på någon i en trafikkorsning med förklaringen:
              Jag mådde så dåligt och blev så nervös. Som det funkar med utandningsprov
              och blodprov kan man i regel bevisa att personen har gjort detta
              efteråt, och då blir personen dömd. I något enstaka fall kan en
              person tänkas klara sig undan med detta. Det har funnits några
              sådana exempel.
            </seg>
            <seg n="1f998c2f">
              Slutet på detta långa svar är: Jag kommer inte att ge upp tanken
              på att detta är något som vi eftersöker. Men jag borde också meddela
              Socialdemokraterna att för oss i Folkpartiet är frågorna om rättssäkerhet
              mycket centrala, och vi slarvar aldrig med dessa frågor. Vi kommer
              inte att kunna leverera ett förslag förrän vi har hittat ett förslag
              som får godkänt ur rättssäkerhetsaspekt. Det är orsaken.
            </seg>
            <seg n="c44de7ce">
              Jag är lite förvånad över att Socialdemokraterna ser så lättvindigt
              på detta med rättssäkerhet när det gäller också den här typen
              av brottslighet.
            </seg>
          </u>
          <note type="speaker" n="ea3741eb">
            Anf. 39 KERSTIN HAGLÖ (s) replik:
          </note>
          <u who="Q3372906" xml:id="i-53018b91a10937ad-2" n="f9f6b7aa">
            <seg n="a6bec332">
              Herr talman! Det är intressant, Johan Pehrson, att när vi 2006
              skulle lägga fram lagförslaget och det var ute på remiss stod
              din vän i alliansen, Johan Linander, och talade sig varm för att
              ni var helt överens om det här. Likaså var din partikamrat Tobias
              Krantz ute och sade att eftersupning skulle kriminaliseras. I
              tre år har ni glidit på frågan. Och nu säger Johan Pehrson att
              det handlar om rättssäkerhet.
            </seg>
            <seg n="7622b364">
              I Norge, Johan Pehrson, finns en lag som fungerar alldeles utmärkt.
              Där får en motorfordonsförare inte dricka alkohol eller inta något
              annat berusningsmedel de första sex timmarna efter en körning
              där han eller hon har varit med om en olycka om han eller hon
              förstår eller borde förstå att det kan leda till en polisundersökning.
              Brott mot detta bestraffas med samma påföljd som vid rattfylleri.
            </seg>
            <seg n="fa3ffdcb">
              Vad gäller provtagningen, Johan Pehrson, har Rättsmedicinalverket
              130140 ärenden varje år. I så gott som samtliga fall kan påstående
              om eftersupning betraktas som ett rent påhitt. Denna provtagning
              kostar dock mycket pengar. Med en lagstiftning som den i Norge
              hade vi sluppit denna kostnad inom rättsväsendet.
            </seg>
          </u>
          <note type="speaker" n="630f0da4">
            Anf. 40 JOHAN PEHRSON (fp) replik:
          </note>
          <u who="Q6039678" xml:id="i-4e3371ef6ec3ea52-2" n="93eb92d1">
            <seg n="28fd68bf">
              Herr talman! Jag vill be Kerstin Haglö reflektera över att om
              Socialdemokraterna regerade i tolv år utan att komma fram med
              något förslag kan det tänkas att det hade att göra med att detta
              är lite komplicerat. Den tanken slår i alla fall mig.
            </seg>
            <seg n="ea2ddfb4">
              Den norska lagstiftningen ligger på mitt rum, och jag har tittat
              på den. Den har dock långt ifrån löst problemet med supande och
              bilkörning i Norge. Det här är en detalj, om än viktig.
            </seg>
            <seg n="170f9fc1">
              Rättssäkerhet är alltid en kostnad. Vi kommer att behandla intressekonflikten
              mellan effektivitet och rättssäkerhet i nästa debatt. Om en nykter
              person har varit med om en trafikolycka och blir chockad och häller
              i sig brännvin som ligger i vägkanten, ska den personen ändå dömas?
              Det är en konstig syn på människor som mår dåligt. Jag håller
              med om att de flesta antagligen ljuger men om det är sanning ska
              man ha rätt att bevisa sin oskuld. Du kommer inte runt problemet,
              Kerstin Haglö. Det kommer ändå att bli blodprov som ska prövas
              och så vidare.
            </seg>
            <seg n="20390a2a">
              Jag uppskattar att du begärde replik på mig, Kerstin Haglö, men
              ser man på hela straffrätten och vad vi gör där har du verkligen
              fokuserat på en detalj. Rattfylleri är en viktig fråga, men det
              finns större grepp att ta om man vill komma till rätta med detta.
              Ett är att se till att de som kör ihjäl folk får skärpt straff.
              Sätter man sig i en bil måste man ta ansvar. Att köra onykter
              kan liknas vid att springa runt med en osäkrad pistol och skjuta
              prick. Då kan folk drabbas. Nu skärper vi straffen, och det är
              ett viktigt steg på vägen.
            </seg>
          </u>
          <note type="speaker" n="1ae2d8dc">
            Anf. 41 LENA OLSSON (v) replik:
          </note>
          <u who="Q4971169" xml:id="i-c9b2fb0212f34752-3" n="09a74463">
            <seg n="31d3bfa6">
              Herr talman! I mitt anförande ställde jag en fråga om kriminaliseringen
              i svensk lagstiftning av tortyr, folkmord och brott mot mänskligheten.
              Jag har ännu inte fått något svar. Jag hoppas att Johan Pehrson
              kan lämna besked om varför det här har dröjt så länge. Man skriver
              i betänkandet att det bereds aktivt. Jag tror att det är första
              gången jag ser att något bereds aktivt. Annars brukar det stå
              att det bereds. Jag skulle vara glad om jag fick lite mer information
              om hur nära eller långt borta detta ligger.
            </seg>
            <seg n="9354aa08">
              Herr talman! Alliansen talar ofta om förslag som inte är framlagda
              för riksdagen, till exempel när det gäller straffskärpningar.
              Det blir svårt för oss i oppositionen att bemöta det när vi inte
              har någon proposition. Vi kan därför inte ta ställning till pressmeddelanden
              och så vidare. Det måste ni ha respekt för.
            </seg>
            <seg n="ca746dbc">
              Johan Pehrson raljerar. Det är han ganska duktig på, och ibland
              skrattar även jag. Men frågan om avkriminalisering av eget bruk
              ska man inte raljera över. I förra replikskiftet om eftersupning
              menade Johan Pehrson att om någon vid en trafikolycka känner sig
              trängd och ser en flaska sprit måste man förstå att denne i ren
              förtvivlan kan bli sugen och halsa i sig den. Jag relaterar det
              till avkriminaliseringen av eget bruk. Vi har en drogproblematik
              som vi måste göra något åt. Vad gör ni för att förebygga denna
              problematik?
            </seg>
          </u>
          <note type="speaker" n="0c9e00f1">
            Anf. 42 JOHAN PEHRSON (fp) replik:
          </note>
          <u who="Q6039678" xml:id="i-4e3371ef6ec3ea52-3" n="93eb92d1">
            <seg n="41cbf5f6">
              Herr talman! Frågan om tortyr har funnits på dagordningen sedan
              1986. Brott som att slipa av tatueringar med vinkelslip, sticka
              folk med knivar och bränna folk med cigarretter är förbjudna i
              svensk lag i dag; det är inte straffritt. Frågan är om det ska
              finnas ett särskilt tortyrbrott.
            </seg>
            <seg n="a0556770">
              Vi tar ett steg för att ytterligare markera genom att skärpa
              straffen för mycket grova brott som är organiserade. Vi kommer
              naturligtvis att fortsätta titta på och bereda frågan om tortyrbrott,
              men inom FN tycker man inte att vi tar för lätt på detta framför
              allt inte efter vår skärpning av synen på denna typ av bestialiska
              brott.
            </seg>
            <seg n="ca754a69">
              Vad gäller folkmord hoppas jag att vi kan återkomma ganska snart.
              Samma sak gäller dock här. Det är inte tillåtet att springa runt
              och mörda folk i mängd. Det finns dock komplicerade folkrättsliga
              förbindelser som vi ska bemöta. Vi hoppas som sagt kunna återkomma
              i frågan. Det är det besked du kan få av mig.
            </seg>
            <seg n="e7bb392f">
              Jag gick lite hårt åt Vänsterpartiet när det gällde narkotikan.
              Jag tror inte att det ligger någon knarkromantik bakom ditt engagemang,
              Lena Olsson. Du vill helt säkert också minska narkotikans skadeverkningar.
            </seg>
            <seg n="8ecba5d6">
              Bland dem jag träffar ute i verkligheten som jobbar i frontlinjens
              knarkträsk med dem som drabbas av brotten, begår brotten och skapar
              misären är det ingen som efterfrågar en avkriminalisering av självdrogandet.
              Att det är kriminellt är ett sätt att bekämpa det. Det ser man
              också på straffskalan. Man låser inte in folk på tio år för eget
              bruk. Det gör man om de har smugglat 20 kilo amfetamin. Den som
              tar amfetamin måste hela tiden störas, motiveras och påverkas
              i syfte att kunna delta i behandling. Gör man inte detta redan
              på brukarstadiet slutar bruket i 99 fall av 100 i ett missbruk
              med brott, våld och misär som följd.
            </seg>
          </u>
          <note type="speaker" n="2dc98cc5">
            Anf. 43 LENA OLSSON (v) replik:
          </note>
          <u who="Q4971169" xml:id="i-c9b2fb0212f34752-4" n="09a74463">
            <seg n="9ffeb264">
              Herr talman! Jag fick svar på en del frågor. Jag får väl nöja
              mig med att vi får vänta ett tag till innan det blir en svensk
              lagstiftning mot tortyr, folkmord och brott mot mänskligheten.
            </seg>
            <seg n="e8486d08">
              Johan Pehrson kanske glömde det jag sade om att tala om förslag
              som vi inte har full tillgång till. Det är inte sjyst att stå
              och tala om dessa förslag i talarstolen. Om vi skulle gå i clinch
              med er och ställa konkreta frågor kommer vi till: Vad vet ni?
              Vad vet vi? Då blir det svårt att svara eftersom propositionen
              inte ligger på bordet.
            </seg>
            <seg n="86d208da">
              Det är bra att du inte tror att Vänsterpartiet inte vill göra
              något åt narkotikan. Vi vill att man fokuserar mer på distributionen
              i stället för att hela tiden plocka in missbrukare för provtagning
              för att få upp statistiken. Även vi vill ha en skärpning av narkotikabrotten
              och en översyn av straffskalorna.
            </seg>
            <seg n="76ca0b8b">
              Johan Pehrson, jag vet inte vilken verklighet du möter. Jag möter
              en annan verklighet, nämligen dem som är drabbade. De anser att
              de inte har fått någon relevant hjälp utan att de har hamnat i
              kriminalvården utan att få en bra avgiftning och behandling. Det
              kan jag intyga med stöd av de kommuner och landsting som jag har
              kontakt med. Det är svårt att skicka missbrukare till vård. Man
              får bryta benet två gånger, men man får inte återfalla i missbruk.
            </seg>
          </u>
          <note type="speaker" n="d150a96a">
            Anf. 44 JOHAN PEHRSON (fp) replik:
          </note>
          <u who="Q6039678" xml:id="i-4e3371ef6ec3ea52-4" n="93eb92d1">
            <seg n="3757fa90">
              Herr talman! Det går alltid att göra mer och bättre. Människor
              som är inskrivna på opiatavdelningen på Beroendecentrum vid Universitetssjukhuset
              Örebro får varje dag avancerad hjälp att sluta knarka. Ibland
              är det dock kö till programmet, så det behöver alltid göras mer.
              Det talar jag med de ansvariga på Örebro läns landsting om. Så
              ser det ut oavsett landsting och oavsett politisk färg. Det är
              klart att man alltid kan ge mer vård. Jag har ingenting emot det.
            </seg>
            <seg n="56fb92d9">
              Jag misstror inte Lena Olsson och Vänsterpartiet, men ni är extremt
              naiva. Det finns ingen gräns för hur naiva ni är i er syn på narkotika.
              Ni påstår att avkriminalisering av personligt bruk ska leda till
              en förbättrad situation. Jag är chockad. Jag ser ingenstans där
              det har lyckats.
            </seg>
            <seg n="48cacce5">
              Från Oslo i norr till Lissabon i söder och Dublin i väster har
              vi sett effekten av detta försök till harm reduction och mjukhet
              mot droger. Det blir mycket värre. När jag träffar människor från
              de länderna säger de: Ge inte upp era hårda restriktiva linjer
              när det gäller droger och alkohol! Fortsätt att vara tydliga!
            </seg>
            <seg n="792d20df">
              När det gäller påföljder finns det förslag från Vänsterpartiet
              om att man ska ha halvtidsfrigivning i vissa fall. Vi tycker att
              några straff ska skärpas. Det är inte lösningen på hela brottsligheten,
              men för några personer som är extremt kalkylerande och obehagliga
              är en längre tids inlåsning bra, riktig och försvarbar.
            </seg>
          </u>
          <note type="speaker" n="e3b4603d">
            Anf. 45 INGER DAVIDSON (kd):
          </note>
          <u who="Q4944305" xml:id="i-f263daaf70dc731b-0" n="4102f17f">
            <seg n="0fcae0ec">
              Herr talman! De som något känner till Kristdemokraterna vet att
              det förebyggande arbetet är något som vi alltid lyfter fram när
              vi pratar om kriminalitet. Jag tänker inte göra det i dag. Jag
              ska hålla mig till de frågor som vi diskuterar nu, nämligen de
              straffrättsliga frågorna, eftersom det ena inte utesluter det
              andra.
            </seg>
            <seg n="2715ddce">
              Jag tror att de flesta är överens om att den som begår ett brott
              ska få ett straff som står i proportion till brottet, att alla
              ska behandlas lika inför lagen och att det ska gå att förutse
              vilket straff som kan förväntas.
            </seg>
            <seg n="71019551">
              Vi vet att det inte är så enkelt. Det uppstår situationer när
              effekten av en lag inte blir den som var lagstiftarens intention
              när den stiftades. När straffskalan har ett brett spann kan några
              tycka att den övre delen används för ofta, andra att den nedre
              delen används för ofta. Därför blir det ständigt debatter om straffrättsliga
              frågor. Det är bra att vi har en sådan i gång.
            </seg>
            <seg n="f0267d0b">
              I dag behandlar vi ett motionsbetänkande med 150 yrkanden. Det
              finns motioner både från allianspartiernas företrädare och från
              oppositionens företrädare. Oppositionspartierna har sammanlagt
              24 reservationer, men bara 4 är gemensamma för Socialdemokraterna,
              Vänstern och Miljöpartiet. Det kan var och en dra vissa slutsatser
              av.
            </seg>
            <seg n="17318e6f">
              Att Vänsterpartiet vill göra det lagligt att inneha narkotika
              för eget bruk har redan varit uppe flera gånger. Jag har full
              förståelse för att Socialdemokraterna och Miljöpartiet inte ställer
              upp på den reservationen. Det är bra.
            </seg>
            <seg n="732fe42e">
              När det gäller utvecklat samarbete på EU-nivå, som är så avgörande
              för att bekämpa brottslighet som framför allt terrorism, människohandel
              och barnpornografi, håller Vänstern och Miljöpartiet emot med
              lite olika motiveringar medan Socialdemokraterna är tillskyndare
              av ett utvecklat samarbete och ibland till och med vill gå fortare
              fram än alliansregeringen.
            </seg>
            <seg n="1d8574fc">
              Jag väntar med spänning på oppositionens gemensamma förslag och
              överenskommelse på de här områdena och på hur stora, eller små,
              satsningar ni vill göra på rättsväsendet. Där skiljer det sig
              rätt rejält mellan de rödgröna partierna.
            </seg>
            <seg n="ea665013">
              Alliansregeringen har tagit många initiativ på det straffrättsliga
              området under den tid man har suttit vid makten. En del har lett
              till färdiga propositioner och riksdagsbeslut, andra har utretts
              och bereds i Regeringskansliet. Jag tänker ta upp några av varje
              eftersom jag vill visa hur aktiviteten har varit.
            </seg>
            <seg n="dee39795">
              Det har införts flera nivåer när det gäller straffet för mord.
              Förr dömdes man antingen till fängelse i 10 år eller på livstid.
              Följden var att straffet blev 10 år i alla fallen, utom de allra
              allra grövsta. Det nya är att man också kan döma till mellan 10
              och 18 års fängelse. Det finns grader i helvetet när det handlar
              om hur ett mord har gått till. Nu kan man alltså döma ut ett tidsbestämt
              straff på exempelvis 12 eller 15 år om brottet anses särskilt
              grovt.
            </seg>
            <seg n="8fffbd21">
              Jag tror att det kommer att upplevas som bättre anpassat till
              omständigheterna.
            </seg>
            <seg n="1a63a105">
              Straffnivåutredningen hade som huvudsaklig uppgift att föreslå
              skärpta straff för allvarliga våldsbrott och att öka spännvidden
              mellan straffen för olika brott och skärpa straffen för återfall
              i brott. Resultatet av utredningen kommer i form av en proposition
              i mars. Straffsatserna anpassas också här efter hur en misshandel
              har gått till. I det nya systemet kan man dömas för misshandel,
              grov misshandel och synnerligen grov misshandel. Straffets längd
              anpassas efter hur misshandeln har gått till.
            </seg>
            <seg n="4cebbd8a">
              Försvårande och förmildrande omständigheter kommer också att
              få ökat genomslag när straffets längd bestäms för brott i allmänhet.
              Det är en bra utveckling.
            </seg>
            <seg n="48f888a8">
              Gromninglagen har vi debatterat, och den är genomförd. Den infördes
              i juni förra året. Den bestraffar kontakt med barn för sexuella
              ändamål även om kontakten inte fullföljs. Straffet är böter eller
              fängelse i högst ett år.
            </seg>
            <seg n="08946b49">
              Jag tycker att det är viktigt att följa detta och se vad praxis
              blir och om skärpningen räcker eller om det kommer att behövas
              ytterligare förtydliganden, vilket jag tror, och kanske också
              högre straff. Det är viktigt att lagen har kommit till, eftersom
              den stärker skyddet för barn mot att råka ut för sexuella övergrepp.
            </seg>
            <seg n="7a530009">
              Resultatet hittills, på ett halvår, är att ca 80 fall har anmälts.
              Det första fallet är nu på väg till domstol. Det låter kanske
              inte så mycket, men vi vet inte hur stor den förebyggande, avskräckande,
              effekten av lagen är. Det kan vi ju inte ha någon uppfattning
              om. Att den behövs är helt klart.
            </seg>
            <seg n="e1e6d12b">
              Som ni redan har hört inför vi också skärpta regler för att effektivisera
              bekämpningen av de vidriga människohandelsbrotten. De nuvarande
              reglerna är otydliga och svåra att tillämpa. Därför föreslås en
              ny utformning med tydligare brottsbeskrivning.
            </seg>
            <seg n="20559254">
              Barnpornografilagen skärps genom förlängd preskriptionstid. En
              åldersgräns på 18 år införs, och den som skaffar sig tillgång
              till barnpornografiska bilder ska kunna dömas utan att ha laddat
              ned bilderna till sin dator. Att betala för att se bilder på en
              webbsida räcker för att det ska vara en straffbar gärning.
            </seg>
            <seg n="60078e91">
              Det faktum att det i Sverige görs 50 000 försök varje dag att
              komma in på sidor som är spärrade för barnpornografi tycker jag
              visar att det här är en lag som verkligen behöver skärpas. Det
              handlar om filmer och bilder som visar verkliga övergrepp på barn;
              det får vi aldrig glömma.
            </seg>
            <seg n="a5b349d3">
              Preskriptionstiden beslutade vi om här i riksdagen häromveckan.
              Där var vi eniga. Det är glädjande. Preskriptionstiden för mord
              och andra mycket allvarliga brott tas bort. Det innebär att man
              mycket lång tid efter att ett mord har begåtts kan väcka åtal
              om det kommer fram uppgifter som gör det möjligt att gå vidare
              med utredningen. Bakgrunden är förstås att det med teknikens hjälp
              har skapats nya förutsättningar att lösa gamla brott. Brottsoffer
              kan således få upprättelse även mycket lång tid efter att brottet
              begåtts.
            </seg>
            <seg n="6a6bf37f">
              Det har talats mycket om eftersupning. Jag kan beklaga att det
              inte kom med i den proposition som vi lade fram, men jag tycker
              att vi kunde få ett plus i kanten för att vi nu inför en nedre
              gräns för sjöfylleri. Den blir densamma som för rattfylleri, nämligen
              0,2 promille. Det är inte helt enkelt att komma fram till en sådan
              lagstiftning, men det har vi enats om. Det gäller inte småbåtar,
              men motorbåtar som gör 15 knop och båtar som har ett skrov på
              tio meter eller mer.
            </seg>
            <seg n="851dd351">
              Alkohol och trafik hör inte ihop. Det gäller även sjötrafik.
              Med den nya lagen kan förhoppningsvis många onödiga olyckor och
              incidenter undvikas redan i sommar.
            </seg>
            <seg n="44e9c078">
              Det här är inte en heltäckande beskrivning, men den visar vilken
              stor aktivitet det har varit på straffrättens område under alliansregeringens
              tid. De ekonomiska satsningarna på hela rättsväsendet har också
              varit de största hittills.
            </seg>
            <seg n="c867b2c4">
              Häromdagen fick vi glädjande nog en trygghetsundersökning från
              Brå som görs regelbundet. Den visar att tryggheten hos befolkningen
              har ökat från 2006 till nu, liksom förtroendet för rättsväsendet.
            </seg>
            <seg n="64492ae8">
              Även om det är en undersökning med mycket stort underlag 20 000
              personer kan man naturligtvis inte dra alltför stora växlar på
              den. Det inser jag. Jag tycker ändå att vi gemensamt måste glädja
              oss åt att utvecklingen tycks gå åt rätt håll när det gäller hur
              man upplever tryggheten i samhället.
            </seg>
            <seg n="aee83172">
              Jag vet att oppositionen tycker att vi många gånger har gjort
              fel saker och framför allt att vi har gjort för lite, särskilt
              på de områden där ni har reserverat er. Men så fungerar oppositionen.
              Förhoppningsvis får alliansregeringen minst en mandatperiod till
              för att fullfölja det arbete som man ännu bara har påbörjat.
            </seg>
          </u>
          <note n="d0369b22">
            Kristdemokraterna yrkar bifall till förslaget i betänkandet och
            avslag på samtliga motioner.
          </note>
          <note type="speaker" n="da565b7e">
            Anf. 46 HENRIK VON SYDOW (m):
          </note>
          <u who="Q5716610" xml:id="i-59d6507f39693f2d-0" n="9e86fe2b">
            <seg n="d26d4780">
              Herr talman! Jag vill ge en kort kommentar med anledning av den
              diskussion som har varit mot bakgrund av socialdemokraten Kerstin
              Haglös inledningsanförande där hon tog ut svängarna en aning och
              gick lite grann utanför detta betänkande. Det har jag ingenting
              emot. Det kan till och med vara bra med en bredare debatt om detta.
              Men jag vill göra ett påpekande när det gäller det som hon sade
              om att den stora skiljelinjen i arbetet med att minska brottsligheten
              och öka tryggheten går i synen på förebyggande insatser och bekämpande
              av brottslighetens orsaker.
            </seg>
            <seg n="0f890bdb">
              Vi har skilda synsätt, och vi har skilda betoningar också vad
              gäller de förebyggande insatserna. Det är svårt att referera till
              forskning på detta fält därför att forskning kan visa många olika
              saker när det gäller vad som är verkligt förebyggande insatser
              för att minska riskerna för att människor söker sig till ett kriminellt
              liv.
            </seg>
            <seg n="3a7c2c45">
              Två saker återkommer ofta. Den första är betydelsen av jobb och
              arbetslinje. Ska vi ha insatser mot brottsligheten är fokus på
              mer arbete och mer arbetslinje centralt. Det är en otroligt stark
              förebyggande insats. Vi ser också att där utanförskapet får fäste
              ökar riskerna för kriminalitet och för brottslighet.
            </seg>
            <seg n="6cd522f9">
              Den andra, som vi har varit inne på tidigare, är förstås att
              ha bra skolor och mer än så. Det ska vara bra skolor med fokus
              på kunskap till unga människor så att de får en framtidstro och
              känner att de kan skapa sig en bättre framtid av egen kraft med
              eget arbete och att de inte behöver söka sig till kriminella gäng
              för att bli någon.
            </seg>
            <seg n="f85d7879">
              Detta är två saker som jag tror är centrala: fokus på jobb som
              förebyggande insats och fokus på bra skolor med fokus på kunskap.
            </seg>
            <seg n="9e9d558f">
              Här går också en skiljelinje. Vi vet att det förs en diskussion
              om hur vi ska göra arbete mer lönsamt och hur vi ska bekämpa utanförskapet.
              Det är en diskussion om arbetslinjen mot bidragslinjen. Det går
              en skiljelinje mellan vänster och höger, mellan Allians för Sverige
              och vänsteroppositionen i synen på kunskap i skolor och i synen
              på betyg.
            </seg>
            <seg n="e15c04bd">
              När vi diskuterar detta är det påföljderna som är i fokus. Jag
              vill bara upplysa vänsteroppositionen om att den allra vanligaste
              reaktionen på brott som begås i Sverige alltför ofta är att ingenting
              händer och att vi i praktiken har straffrihet för många brott.
              Detta är någonting som är otroligt angeläget och som alliansregeringen
              har haft fokus på att bekämpa genom att det faktiskt ska bli fler
              poliser och en ökad risk för att bli upptäckt. Men man har också
              haft fokus på de straffrättsreformer som företrädarna för allianspartierna
              mycket tydligt har redovisat. Det har varit mycket viktiga insatser.
            </seg>
            <seg n="cdef8bbd">
              Förebyggande insatser spelar roll. Men vi ska ha tidiga, tydliga
              och ibland tuffa reaktioner. Här har vi en återkommande debatt.
              En central fråga som vänsteroppositionen har att besvara gäller
              synen på straffrätten och hur man gemensamt ser på det som är
              Vänsterpartiets krav på ett återinförande av halvtidsfrigivningen.
              Vi har ställt den frågan så många gånger därför att vi vet att
              väljarna ställer den frågan. Vi får ställa frågan en gång till.
              När kommer ett gemensamt besked om synen på halvtidsfrigivning?
              En sådan innebär i praktiken väsentligt kortare straff för de
              brott som vi har pratat om: misshandelsbrott, kvinnofridskränkning
              och människohandel. Denna frågeställning är central för synen
              på straffrätten och för synen på påföljder. Jag hoppas att vi
              får ett tydligt besked just därför att vi tror att väljarna verkligen
              förväntar sig detta.
            </seg>
          </u>
          <note type="speaker" n="1b06558a">
            Anf. 47 LENA OLSSON (v) replik:
          </note>
          <u who="Q4971169" xml:id="i-c9b2fb0212f34752-5" n="09a74463">
            <seg n="cb4eaae8">
              Herr talman! Man kan säga att vi i dag inte debatterar själva
              betänkandet så mycket utan en politisk helhet. Jag brukar också
              göra det ibland, och då får jag ganska omgående höra vad betänkandet
              handlar om. Men jag tycker att det är bra att man för denna helhetsdiskussion.
              Politik hänger ju ihop med pengar, vad vi föreslår på andra områden
              och så vidare. Det är bra att Henrik von Sydow har snappat upp
              detta också.
            </seg>
            <seg n="41ffcfdf">
              När det gäller att vi ska reagera snabbt och tydligt på brott
              har jag bara en fråga när det gäller unga lagöverträdare där detta
              skulle göra så mycket. Riksdagens revisorer pekar på att det går
              i precis motsatt riktning. Eftersom Henrik von Sydow nu tar upp
              detta har han också möjlighet att svara på detta.
            </seg>
          </u>
          <note type="speaker" n="9a5a18c4">
            Anf. 48 HENRIK VON SYDOW (m) replik:
          </note>
          <u who="Q5716610" xml:id="i-59d6507f39693f2d-1" n="9e86fe2b">
            <seg n="8c5f9634">
              Herr talman! Jag tror att det är viktigt att föra en bredare
              diskussion om dessa frågor. Som har påpekats här spelar straffrätten
              en stor roll. Tidiga och tydliga reaktioner spelar en stor roll
              och att vi ökar risken för upptäckt. Det spelar en stor roll med
              insatser för fler poliser, att gå från 17 000 till 20 000 poliser.
              Det ska vara fokus på jobb som en förebyggande insats. Det ska
              vara fokus på skola, kunskap och betyg. Det är viktiga reformer
              för att stärka de förebyggande insatserna.
            </seg>
            <seg n="11d17117">
              Sedan är det angeläget med just tidiga och tydliga reaktioner.
              Vi gör vad vi kan. Vi väntar på förslag om att polisen nu ska
              få större möjligheter att göra utredningar om unga människor,
              även om unga människor under 15 år, för att på så sätt inskärpa
              allvaret i detta. Lena Olsson vet att insatser har gjorts just
              på detta fält och att det kommer mer under våren för att stärka
              de tidiga och tydliga reaktionerna på detta fält.
            </seg>
            <seg n="401fd5d5">
              Det som Lena Olsson kan passa på att svara på när vi nu har detta
              replikskifte är den fråga som har ställts så många gånger tidigare.
              Det handlar om att försöka ge ett gemensamt svar för hela vänsteroppositionen,
              inte bara för Vänsterpartiet utan också för Socialdemokraterna
              och Miljöpartiet, på den fråga som är helt central på detta fält,
              nämligen: Hur ser de tre vänsterpartierna på det som är Vänsterpartiets
              krav på att återinföra halvtidsfrigivning och därmed i praktiken
              minska straffen också för grova brott?
            </seg>
          </u>
          <note type="speaker" n="b37c8f8c">
            Anf. 49 LENA OLSSON (v) replik:
          </note>
          <u who="Q4971169" xml:id="i-c9b2fb0212f34752-6" n="09a74463">
            <seg n="0b103ce0">
              Herr talman! Jag märkte att jag trampade på en lite öm tå när
              jag tog upp frågan om unga lagöverträdare och den kritik som riktas
              mot den sittande majoriteten från Riksdagens revisorer. Jag fick
              inget svar på vad ni egentligen tänker göra. Ni är så pigga på
              att stå här och berätta om förslag som ska komma och som vi inte
              ens har sett. De finns inte ens på riksdagens bord. Det pratar
              ni om. Men om vi ställer frågor om det som pågår kan ni helt plötsligt
              inte svara.
            </seg>
            <seg n="50963532">
              Henrik von Sydow säger att jag mycket väl vet detta. Det vet
              jag inte alls, utan det är du, Henrik von Sydow, som ska veta
              det.
            </seg>
            <seg n="518d2807">
              Vi vill ha en villkorad halvtidsfrigivning. Det handlar inte
              om att folk bara ska släppas ut efter halva tiden vind för våg,
              utan halvtidsfrigivningen ska vara villkorad. Detta kan man göra
              på många olika sätt, till exempel genom så kallade halvtidshus
              som har föreslagits av oppositionen. Jag vet att till och med
              en partiledare har varit ute och företrätt precis samma linje,
              och det har jag ställt en fråga om här. Det var Centerns partiledare
              Maud Olofsson som sade att man lär sig bara styggheter när man
              sitter inlåst länge. Det har jag också hört att andra har sagt
              i denna kammare. Det är kanske inte så bra att folk sitter inlåsta
              hur länge som helst.
            </seg>
            <seg n="49f100a2">
              Nu föreslår vi också att man i ett första skede ska börja titta
              på halvtidsfrigivningen när det gäller förstagångsdömda. Människor
              ska sona sina brott, men de ska också ha möjlighet att komma igen.
              Då tror vi på detta.
            </seg>
            <seg n="b65561cf">
              Ni är så dåliga på att anslå pengar till detta, men detta lösgör
              faktiskt runt 400 miljoner det har jag talat om förut i denna
              kammare som kan användas i kriminalvården.
            </seg>
          </u>
          <note type="speaker" n="4a9b3fe4">
            Anf. 50 HENRIK VON SYDOW (m) replik:
          </note>
          <u who="Q5716610" xml:id="i-59d6507f39693f2d-2" n="9e86fe2b">
            <seg n="6760e023">
              Herr talman! Riksrevisionens Riksrevisionens, inget annat kritik
              mot detta med unga lagöverträdare tar till stor del sikte på tiden
              före alliansregeringens tillträde. Det är alltså fråga om en kritik
              mot det system som varit. Hänsyn tas inte till de stora resursförstärkningar
              som skett under mandatperioden. Vi ökar ju antalet poliser från
              drygt 17 000 poliser till 20 000 poliser, vid sidan av andra insatser
              för att få till tidigare och tydligare reaktioner.
            </seg>
            <seg n="f15d6a2b">
              Lena Olsson kan läsa propositionslistan och se vilka förslag
              som under våren kommer på riksdagens bord förslag som syftar till
              att också unga människor under 15 år ska kunna träffa polisen
              vid misstanke om ett brott som polisen ska utreda detta just för
              att inskärpa allvaret och för att tydliggöra reaktionen.
            </seg>
            <seg n="231b6ef2">
              Det är intressant att höra Lena Olsson prata om diskussionerna
              om halvtidsfrigivning. Men jag uppfattade inte något gemensamt
              svar där. Vilken är den gemensamma synen på detta hos de tre vänsterpartierna?
              Frågan är särskilt intressant att ställa mot bakgrund av att vi
              vet att resonemang har förts också av Socialdemokraterna under
              förra mandatperioden. Nu är utskottets ordförande, Thomas Bodström,
              inte på plats. Men han har tidigare i tidningsintervjuer öppnat
              för resonemang just om detta.
            </seg>
            <seg n="83c9345a">
              Väljarna får vänta på det som är en central frågeställning och
              en skiljelinje mellan Allians för Sverige och vänsteroppositionen.
              Det gäller alltså synsättet och den fråga som ännu inte fått något
              svar, nämligen: Hur ser vänsteroppositionen på Vänsterpartiets
              krav på ett återinförande av halvtidsfrigivningen?
            </seg>
          </u>
          <note type="speaker" n="b959c67b">
            Anf. 51 HELENA BOUVENG (m):
          </note>
          <u who="Q4940303" xml:id="i-168ab5c2fa2b74da-0" n="d6efe583">
            <seg n="48c1cea7">
              Herr talman! Jag hade inte tänkt gå upp i den här debatten. Men
              eftersom Lena Olsson uppehöll sig så länge vid detta med att vilja
              avkriminalisera eget bruk av narkotika kan jag inte annat än gå
              in i diskussionen. Jag ser att Vänsterpartiet är väldigt ensamt
              i frågan. Varken Socialdemokraterna eller Miljöpartiet är med
              på reservationen från v.
            </seg>
            <seg n="f01f51b5">
              Från Lena har vi i dag fått klartecken: Det vi har i kroppen
              är lagligt men inte det vi har i fickan. Man kan alltid fråga
              sig hur det kom dit. Med andra ord går det att vara ganska snabb
              och ta in narkotikan på inandning om det blir ett ingripande.
              Man kan föreställa sig hur det då går med överdoser och sådant.
            </seg>
            <seg n="22b07643">
              Det är dock inte den frågan jag vill ta upp, utan frågan är hur
              vi förhindrar att unga människor börjar med narkotika. Det är
              kanske den viktigaste frågan. Lena uppehöll sig ganska länge vid
              frågan om dem som redan är i ett missbruk. Vi i alliansen står
              väldigt mycket på förebyggandesidan.
            </seg>
            <seg n="52e07637">
              Jag undrar hur det skulle bli om narkotika för eget bruk avkriminaliserades.
              Vilken signal, vilket tecken, ger inte det till våra ungdomar!
              Frågan är vad jag då säger till min dotter när hon säger: Det
              är helt okej att knarka, mamma. Det är faktiskt lagligt bara jag
              tar knarket på inandning. Det är ungefär vad jag skulle kunna
              säga. Vi vill att ungdomar över huvud taget inte ska använda narkotika.
              Jag är fullständigt övertygad om att vår restriktiva narkotikapolitik
              är en väldigt viktig del i att förhindra att ungdomar går in i
              ett missbruk.
            </seg>
            <seg n="829a0ee1">
              Jag undrar också hur polisen ska arbeta med detta när ungdomar
              kan säga: Det är lagligt. Bara jag är 18 fungerar det.
            </seg>
            <seg n="2b7f6ef6">
              Min fråga i dag blir därför: Tror Lena Olsson att det blir fler
              eller att det blir färre ungdomar som börjar med narkotika om
              narkotika för eget bruk avkriminaliseras?
            </seg>
          </u>
          <note n="78f72fbd">
            Överläggningen var härmed avslutad.
          </note>
          <note n="26124e25">
            8 § Processrättsliga frågor
          </note>
          <note n="2c3de2c7">
            Föredrogs
          </note>
          <note type="speaker" n="62057978">
            Anf. 52 MARGARETA PERSSON (s):
          </note>
          <u who="Q4972552" xml:id="i-834b883dbe72890c-0" n="473b93a7">
            <seg n="48f851eb">
              Herr talman! I detta ärende om processrättsliga frågor har vi
              socialdemokrater ett antal reservationer som vi självfallet står
              bakom. Men vi stannar vid att yrka bifall till reservationerna
              1 och 6.
            </seg>
            <seg n="c70f6989">
              Reservation 1 handlar om frysning av misstänkta penningtransaktioner.
              Reservationen i betänkandet härrör från en folkpartimotion. Men
              vi socialdemokrater samt Vänsterpartiet och Miljöpartiet har i
              årets budgetmotion en rad förslag om att bekämpa skattefusk och
              ekonomisk brottslighet. Ett av de förslagen handlar om just kampen
              mot penningtvätt.
            </seg>
            <seg n="b94529b8">
              Penningtvätt och skattebrott hänger, liksom grov organiserad
              brottslighet, samman med ekonomisk brottslighet. Vi menar att
              penningtvätt ska betraktas som ett separat brott och att transaktioner
              ska kunna frysas under en begränsad tid samt att sekretessformuleringar
              som hindrar Skatteverket att rapportera om misstänkt penningtvätt
              måste ändras.
            </seg>
            <seg n="6aa6891a">
              I betänkandet anges att regeringen arbetar med att ta fram direktiv
              till en utredning om penningtvätt, vilket väl är gott och väl.
              Men behöver det ta så lång tid att få fram sådana direktiv? En
              utredning om penningtvätt har efterlysts under en lång tid och
              av flera instanser av skatteverk, finanspolis och andra. Det hade
              väl inte varit så svårt att titta på Norge där man faktiskt har
              genomfört en frysning av penningtransaktioner.
            </seg>
            <seg n="f391cec8">
              När ni i den borgerliga alliansen var i opposition var det ett
              återkommande krav bland annat på oss socialdemokrater att skynda
              på departementets handläggningstider eller förslag till initiativ.
              Nu sitter ni själva med möjligheten att skynda på så att något
              händer på området.
            </seg>
            <seg n="cf81999a">
              Det finns en rad förslag till åtgärder för att komma åt skattefusk
              och ekonomisk brottslighet. Men vi kan konstatera att väldigt
              lite händer. På andra områden är den borgerliga regeringen oerhört
              snabb med att vidta åtgärder och med att lägga fram förslag som
              drabbar sjuka och arbetslösa. På socialförsäkringsområdet anställs
              fler för att komma åt fusket inom det området. Men när det gäller
              att komma åt ekonomisk brottslighet är det brådskande inte lika
              angeläget. Man hänvisar till att det måste utredas noga.
            </seg>
            <seg n="1359bea6">
              I dag redovisas beräkningar om att staten varje år förlorar 130
              miljarder i uteblivna skatteintäkter. Här finns det en rad förslag,
              också från Skatteverket självt, som syftar till att komma åt detta
              och som skulle ge staten betydande skatteintäkter och samtidigt
              ge samhället välkomna resurser till att utveckla välfärden. Men
              ingenting händer. Man avlövar i stället Skatteverket på resurser,
              något som förhindrar en bättre granskning av misstänkt skattefusk.
            </seg>
            <seg n="5ac2d404">
              När kommer direktivet om penningtvätt, och hur lång tid ska det
              få ta innan den borgerliga majoriteten gör något åt den ekonomiska
              brottsligheten?
            </seg>
            <seg n="f848ba71">
              Reservation 6 handlar om en översyn av rättshjälpslagen. Jag
              vet inte hur många år frågan om behovet av en översyn av rättshjälpslagen
              har tagits upp. Domstolsverket fick 2007 ett uppdrag. Man avlämnade
              ett förslag i mars 2009. Men ingenting händer. När kommer det
              en proposition från regeringen?
            </seg>
            <seg n="f950cb99">
              Nu är ni i majoritet. Har ni möjligheter att påverka? Har ni
              insyn i departementets arbete? Vad händer? Kan ni inte heller
              i denna fråga påverka beredningstiden?
            </seg>
            <seg n="e9c70cac">
              I de motioner som väckts om rättshjälpslagen pekas det på att
              många människor inte har möjligheter att driva sina mål därför
              att till exempel hemförsäkringen inte täcker hela kostnaden och
              på att det finns en rädsla för att inte kunna betala rättegångskostnaderna
              om man skulle förlora målet i rätten.
            </seg>
            <seg n="401d0f73">
              Det är också så att klienter av sin advokat avråds från att driva
              sin sak i rätten. Likhet inför lagen gäller tydligen inte människor
              med små marginaler när det gäller att få sina mål juridiskt prövade.
              Allt fler som är arbetslösa eller sjuka har allt mindre att leva
              på, och allt fler är tvungna att pröva sina utgifter. En sådan
              utgift kan vara hemförsäkringen. Ska det då inte vara möjligt
              för den enskilde att få sin sak prövad i domstol?
            </seg>
            <seg n="37f2dd55">
              Har ni den makten försök då att påskynda handläggningen i departementet!
              Ett sådant krav ställde ju ni på oss socialdemokrater.
            </seg>
          </u>
          <note n="22b11322">
            Ännu en gång yrkar jag bifall till reservationerna 1 och 6.
          </note>
          <note n="92a2da07">
            I detta anförande instämde Karl Gustav Abramsson, Kerstin Haglö
            och Elisebeht Markström (alla s).
          </note>
          <note type="speaker" n="80ce9beb">
            Anf. 53 KRISTER HAMMARBERGH (m):
          </note>
          <u who="Q5786666" xml:id="i-cf973e407012a121-0" n="97908e4d">
            <seg n="a3f5f084">
              Herr talman! Betänkandet är ett så kallat motionsbetänkande.
              Det är ett antal motioner som har lämnats in av olika riksdagsledamöter
              som nu behandlas alltså ingen proposition, inget skarpt lagförslag.
            </seg>
            <seg n="86147d19">
              Alla som brukar närvara i debatter är här. Men Thomas Bodström
              är inte här och brukar heller inte närvara vid arbetsplenum. Anledningen
              till att jag nämner Bodström är att han så fort vi pekar på våra
              stora satsningar, på de stora budgetsatsningar som vi gjort för
              att stärka polisen, brukar föra debatten genom att säga: Ja, vi
              är egentligen överens. Det är inte så mycket som skiljer här.
            </seg>
            <seg n="b84034d3">
              När det gäller betänkandet och reservationerna skulle han nog
              uttrycka sig på samma sätt i den här debatten. Jag förstår svårigheten
              för en oppositionsföreträdare när det gäller att försöka få någon
              form av nerv, kittling, i debatten. Det enda jag kan säga när
              jag läser reservationerna är: Tack för stödet, oppositionen, och
              tack för stödet för regeringens politik!
            </seg>
            <seg n="5a5ab45b">
              Går ni igenom det hela kan ni se att ni håller med. Det enda
              man kan säga är att ni är lite kritiska till att den här majoriteten
              inte genomför sina förslag lite fortare, och ni är särskilt missnöjda
              eftersom ni själva inte gjorde det. Vad ska ni annars säga när
              ni går igenom det?
            </seg>
            <seg n="514a9fab">
              Låt oss titta på reservationen om misstänkta penningtransaktioner.
              Vi har gjort en sammantagen utredning om grov organiserad brottslighet
              där också den ekonomiska brottsligheten finns med. Den har gjorts
              på uppdrag av den här regeringen. Det är regeringens idé. Oppositionen
              har tittat lite grann på gangsterfilmer och pratat om FBI och
              annat, men vi försöker göra någonting konkret på svensk mark.
              Det har gjorts en översyn, och det utarbetas direktiv för att
              titta på hur man kan kriminalisera penningtvätt.
            </seg>
            <seg n="db8f5e34">
              Det är precis samma sak när det gäller processrätten som när
              det gäller straffrätten och den tidigare debatten. Där sade Johan
              Pehrson att vi inte får slarva med rättssäkerheten. De förslag
              som kommer måste vara väl genomarbetade.
            </seg>
            <seg n="1d5d8916">
              Det har ändå hänt saker, och därför vill jag påminna Margareta
              Persson om att redan den 1 juli 2008 antog vi en ny lag om förverkande.
              Det handlar om möjligheten att ta ifrån den som exempelvis har
              tjänat grova pengar på narkotikabrottslighet den egendom man har
              skaffat sig med hjälp av de pengar man har tjänat på sin kriminalitet.
            </seg>
            <seg n="5930d059">
              Vi är uppenbarligen överens när det gäller misstänkta penningtransaktioner.
              Jag tackar för oppositionens stöd.
            </seg>
            <seg n="37acc7b5">
              Sedan lyfter oppositionen fram detta med förundersökning. Även
              där måste jag säga: Tack för stödet! Vi är inne på samma linje.
              Det här är någonting som vi har pekat ut i budgetpropositionen
              nu senast 2009/10. Det finns på s. 26 under utgiftsområde 4 om
              man vill läsa om det. Det finns till och med en sidhänvisning
              i betänkandet.
            </seg>
            <seg n="392c510a">
              Det finns också ett uppdrag som Rikspolisstyrelsen har fått i
              ett regleringsbrev. Vidare finns det uppdrag som både Åklagarmyndigheten
              och Domstolsverket fick i maj 2009 att titta på hur man kan se
              till att polisen tar en större del när det gäller förundersökningar
              så att åklagarna kan koncentrera sig på sin del. Även här vill
              vi ha väl genomarbetade förslag som vilar på rättssäker grund,
              och jag hoppas att det även gäller oppositionen. Jag tror att
              vi är överens. Tack för stödet!
            </seg>
            <seg n="126f0ac0">
              De enda som egentligen sticker av är som vanligt Vänsterpartiet.
              Man lyfter fram en gammal motion om jävsregler när det gäller
              åklagare. Socialdemokraterna och Miljöpartiet var med om att avslå
              deras motion, och ni hade ju regeringsmakten då. Jag tror inte
              att Vänsterpartiet heller tar det på särskilt stort allvar längre.
              Då var det en partimotion, det vill säga att hela Vänsterpartiet
              ställde upp på den. Det gör man inte längre. Nu är det en enskild
              riksdagsledamot som väcker samma motion år efter år. Det kan ju
              vara så att det bättrar på statistiken.
            </seg>
            <seg n="e8df467a">
              Vad tar oppositionen upp ytterligare i sina reservationer? Jo,
              man pratar om åtalsbegränsningar. Det finns en obligatorisk åtalsplikt,
              och då måste man inleda en sammanhängande förundersökning. Det
              kan ibland vara ett bekymmer därför att man ägnar mycket resurser
              åt något som inte kommer att leda någonvart, och många gånger
              vet man det kanske redan från början. Mycket riktigt tar Socialdemokraterna
              upp det i sin reservation. De gör det förmodligen därför att vi
              redan i juni förra året tillsatte en utredare som ska se över
              behovet att förändra de reglerna. Här har Socialdemokraterna återigen,
              i ivern att försöka hitta en egen politik, kopierat regeringens
              politik och sagt att man gärna skulle vilja att vi gjorde det
              lite fortare.
            </seg>
            <seg n="052f4e71">
              Vad innehåller nästa reservation? Det är trots allt lite intressant
              att gå igenom detta. Den handlar om en modernare rättegång. Det
              var faktiskt den socialdemokratiska regeringen som beslutade om
              detta, och vi stödde det. I och för sig har vi varit tvungna att
              rätta till några misstag och lite slarv under den här mandatperioden,
              men all lagstiftning blir ju inte alltid perfekt. Vad vill oppositionen?
              Jo, den vill samma sak som vi. Det är fullständigt självklart
              att ny lagstiftning ska utvärderas efter ett tag, men först måste
              det gå en tid. Det här har utskottet varit helt överens om, och
              justitieministern har sagt ett flertal gånger att det här ska
              göras. Återigen: Tack för stödet!
            </seg>
            <seg n="ffda588b">
              Det har redan getts ett uppdrag till Domstolsverket att se över
              rättshjälpslagen. De har redovisat sitt uppdrag och lagt fram
              förslag på hur man ska kunna stärka rättstryggheten när det gäller
              rättshjälp. De förslagen tittar man nu över. Vi ska få dem rättssäkra,
              och vi ska också se till att det finns en budget som räcker till
              detta. Oppositionen kritiserar gärna regeringen för att den inte
              anslår mer pengar, men det gör ni inte heller själva ens i opposition.
            </seg>
            <seg n="aa560f2d">
              Jag måste fråga Socialdemokraterna om en punkt. Ni lyfter upp
              tvistemål, det vill säga när en person hoppar på en annan person
              och vill ha en rättegång. Ska ni inte ha några begränsningar där?
              Har ni tänkt igenom den delen? Det finns ju en risk att domstolsväsendet
              missbrukas. Man vill inte att en granne som är arg på en annan
              granne väcker talan i onödan så att det går åt domstolsresurser.
              Om någon annan betalar för detta kan det bli så att det väcks
              väldigt mycket onödig talan.
            </seg>
            <seg n="29dcaa64">
              Jag kan hänvisa till en artikel i Haparandabladet. Den var lite
              rolig. Det handlade om en rådman. Det var någon som hade tagit
              tag i och skällt ut någon. Det handlade i och för sig om ett brottmål.
              Det visade sig att detta var en gammal konflikt i Tornedalen.
              Den hade pågått i generationer. Det fanns en mängd delar i detta.
              Rådmannen sade till slut: Jag är ju tvungen att ta upp det här
              i ett brottmål, men hade det varit ett tvistemål hade jag sagt
              åt er att skaka hand och gå hem. Egentligen passar er tillställning
              bäst i Aschbergs program i TV3.
            </seg>
            <seg n="cd73869e">
              Det finns alltid en risk för att domstolssystemet kan missbrukas
              i tvistemål. Margareta Persson kan kanske klargöra var gränsen
              ska gå när det gäller rätten att på skattebetalarnas bekostnad
              få väcka talan mot en annan person utan grund.
            </seg>
            <seg n="69fe7a4b">
              När det gäller medverkan i brottsutredning vill jag säga att
              Påföljdsutredningen är tillsatt. Där finns det även socialdemokratiska
              representanter i referensgruppen. Den tar upp precis det som Socialdemokraterna,
              Vänstern och Miljöpartiet tar upp i sin reservation. Jag tackar
              återigen för stödet. Jag kan inte göra någonting annat. Vi får
              ingen konfliktyta i dag. Oppositionen ger ett bra betyg till regeringens
              politik. Ni stöder oss i allt väsentligt. Ni har inga egna idéer,
              utan ni bekräftar det regeringen nu genomför, förutom att ni säger
              att vi ska skynda på att genomföra det vi genomför.
            </seg>
          </u>
          <note type="speaker" n="6cc5e87e">
            Anf. 54 KARIN NILSSON (c):
          </note>
          <u who="Q4969654" xml:id="i-c628a5cacd1f5664-3" n="004fe164">
            <seg n="c24feb50">
              Herr talman! Nu har turen kommit till de processrättsliga frågorna.
              Det är ett årligt återkommande betänkande som den här gången tar
              upp 35 motionsyrkanden, mestadels från förra årets allmänna motionsperiod.
              Det handlar om allt från rättshjälp till penningtvätt och strafflindring
              på grund av medverkan i brottsutredning. Jag kommer inte att beröra
              samtliga dessa frågor. Det skulle ta alldeles för lång tid, och
              dessutom känns det inte som om det finns några större konfliktytor.
              Jag lägger hellre fokus på de frågor som Centerpartiet länge har
              drivit.
            </seg>
            <seg n="4783e387">
              Herr talman! Centerpartiet har i ett antal år drivit frågan om
              att rättshjälpen måste bli bättre för svenska medborgare som blir
              utsatta för brott utomlands och för svenska medborgare som blir
              misstänkta för brott utomlands.
            </seg>
            <seg n="b191edb6">
              Vem som helst kan råka ut för brott vid en resa till ett annat
              land. Det kan vara ett enklare brott, som en stöld, där det finns
              en begränsad anledning att vara med på en rättegång. Men det kan
              också vara fråga om grova brott, som våldtäkt eller misshandel,
              där det blir rättegång och där du som brottsoffer ska närvara
              som målsägare för att vittna och kanske också i ett senare skede
              få skadestånd.
            </seg>
            <seg n="3aae888d">
              I dag har den som utsätts för sexuella brott tack och lov fått
              bättre möjlighet att få rättshjälp för att kunna delta i rättegångar
              i andra länder, men för den som drabbats av en annan typ av brott
              är det fortfarande betydligt svårare. Vi centerpartister anser
              att det måste förbättras. Även om det är landet där rättegången
              hålls som har huvudansvaret för att ge tolkning, målsägarbiträde
              och liknande har Sverige ändå ett sekundärt ansvar för att hjälpa
              svenska medborgare i svåra situationer.
            </seg>
            <seg n="2a03a539">
              Men det är inte bara som brottsoffer som svenska medborgare kan
              hamna i problem utan även som misstänkta och åtalade för att ha
              begått brott. För att den som åtalas för brott ska få en rättvis
              rättegång krävs det till exempel tolkning, översättning av dokument
              och tillgång till en försvarsadvokat som ger den åtalade möjlighet
              att förstå vad som sker och någon att kommunicera med.
            </seg>
            <seg n="aca2c4c6">
              Även i dessa fall har landet där rättegången ska hållas ansvaret
              för att det blir en rättvis rättegång. Men tyvärr fungerar det
              inte så överallt, inte ens inom EU där vi har överenskommelser
              som gör att vi mellan länderna utlämnar våra egna medborgare.
              Då måste Sverige ha ett sekundärt ansvar för att hjälpa medborgare
              om de inte annars kan få en rättvis rättegång.
            </seg>
            <seg n="b745252f">
              Någon kanske tänker att det bara är att se till att inte begå
              brott, men det är inte alltid så enkelt. Du kan missuppfatta de
              franska trafikreglerna och vålla en olycka. Du kan av helt oförklarliga
              skäl hamna i slagsmål utanför en krog, till exempel i Bryssel.
              Du kan oskyldigt misstänkas för misshandel och dråpförsök när
              du är på semesterresa.
            </seg>
            <seg n="11bb45a8">
              Vem som helst kan hamna i en situation där man misstänks för
              brott om man befinner sig på fel plats vid fel tillfälle, och
              då måste det finnas rätt till en rättvis rättegång. Tänk er in
              i en situation där ni riskerar åratal i fängelse och inte ens
              förstår vad åklagaren säger när han anklagar dig för att ha begått
              ett brott!
            </seg>
            <seg n="2e5ec032">
              Domstolsverket lämnade i mars 2009 en rapport till regeringen
              med förslag till åtgärder som stärker den rättssökandes rätt.
              Regeringen bereder fortfarande den frågan, och jag ser med förväntan
              fram emot att regeringen lägger fram förslag till åtgärder som
              leder till en rättssäkrare situation då svenskar berörs av ett
              annat lands rättssystem.
            </seg>
            <seg n="c1962f80">
              Herr talman! När det gäller penningtvätt tycker vi i Centerpartiet
              att det ska vara ett självständigt brott. Misstänkta penningtransaktioner
              ska kunna frysas under en förundersökning. Just nu håller regeringen
              på att ta fram direktiv till en utredning, och denna bör inte
              föregripas.
            </seg>
            <seg n="4b4ecb9a">
              Vad gäller strafflindring för den som medverkar i en brottsutredning
              motionerade Centerpartiet redan 2004 om att kronvittnessystem
              borde kunna utredas. Ett kronvittne är en person som fälls för
              brott men får sitt straff nedsatt eller vinner någon annan förmån
              till följd av vittnesmål i domstol mot någon med ännu värre brottslighet
              på sitt samvete.
            </seg>
            <seg n="a771b79c">
              Syftet är att förmå personer som annars inte skulle våga vittna
              att träda fram. Inom den organiserade brottsligheten är av naturliga
              skäl de viktigaste vittnena ofta själva inblandade i lagöverträdelserna.
              Att tillåta förhandlingar med kriminella för att dessa ska kunna
              ange andra, tyngre belastade personer är ett stort avsteg från
              svensk rättstradition, men åtgärden bör ändå utredas grundligt.
            </seg>
            <seg n="ca91db6a">
              Herr talman! Med detta vill jag yrka bifall till förslaget i
              justitieutskottets betänkande och avslag på samtliga reservationer.
            </seg>
          </u>
          <note type="speaker" n="19973dbc">
            Anf. 55 JOHAN PEHRSON (fp):
          </note>
          <u who="Q6039678" xml:id="i-4e3371ef6ec3ea52-5" n="93eb92d1">
            <seg n="28cc4565">
              Herr talman! Det verkar som att blodsockernivån har sjunkit hos
              oppositionen. Debattlusten är begränsad, men jag hoppas att jag
              kan få någon replik så att vi kan få lite debatt om dessa viktiga
              frågor.
            </seg>
            <seg n="b789e9f2">
              De processrättsliga frågorna är rätt komplicerade. Det ska göras
              svåra avvägningar mellan viktiga storheter. Vi vill ha ett effektivt
              rättsväsen, men det ska också vara rättssäkert och det ska ta
              till vara viktiga integritetsskyddsaspekter. Dessa tre kolliderar
              och måste vägas mot varandra. Det är en evig process som vi ser
              löpa här i Sveriges riksdag då vi avväger och möter förändringarna
              i verkligheten. Det handlar om integritet och rättssäkerhet men
              också om effektivitet, så att de som begår brott verkligen kan
              fällas och låsas in.
            </seg>
            <seg n="308fbf2a">
              Vi behandlar nu ett betänkande med 35 olika motionsyrkanden från
              två år tillbaka. 22 av dem behandlas förenklat. Med detta för
              ögonen råder det, som tidigare talare har sagt, kanske en enorm
              enighet om detta, och de reservationer som finns är dessutom kraftfulla
              slag i luften eller mot redan öppna dörrar.
            </seg>
            <seg n="403a28b7">
              Jag vill, herr talman, påminna om hur det brukade låta här i
              Sveriges riksdag för några år sedan. Vi har till exempel sett
              till att svensk polis på senare år har fått rätt många nya verktyg
              i verktygslådan för att komma åt den grova och den organiserade
              brottsligheten, den verksamhet som kränker människors liv och
              ibland tar livet av folk. Det sker varje dag. Förlusterna i mänsklig
              livskvalitet är enorma.
            </seg>
            <seg n="ee982117">
              Vi har tillåtit hemlig rumsavlyssning. Detta har kallats buggning.
              Där har Socialdemokraterna trots allt dragits framåt och levererat
              några saker med stöd av andra partier i Sveriges riksdag, till
              exempel Folkpartiet. Men detta har skett under ett enormt liv
              från Vänsterpartiet och Miljöpartiet som säger att detta är helt
              oacceptabelt och att vi inte kan ha det så.
            </seg>
            <seg n="743c686c">
              Detsamma gäller förändrade regler för hemlig telefonavlyssning
              för att kunna komma åt brottsligheten. Här har man också protesterat.
              Dessa åsikter tillsammans med det som gäller det som nyligen nämndes
              om nya regler för förverkande av brottsvinster återspeglas inte
              här, men svenska folket måste med tanke på att det är val i höst
              få upplysning om att den opposition som nu finns och framstår
              som så tyst i båten att man inte ens replikerar här är extremt
              oense. Ingen vet riktigt vart detta experiment tar vägen om de
              skulle få makten om polisen ska avväpnas och kriminaliteten ska
              tillåtas växa. Hur blir det med ett sådant alternativ? Vi vet
              bara att man är emot effektiva verktyg för polisen på flera håll
              inom vänsteroppositionen.
            </seg>
            <seg n="64889c41">
              Jag ska också säga att jag är glad över att ge stöd för att vi
              ska satsa mer på pengarna, för, som jag nämnde i en tidigare debatt,
              grovt kriminella människor är generellt sett inte sadister, utan
              de är ute efter snabba cash. De vill tjäna pengar, och det är
              därför de kränker människor, säljer knark, smugglar människor,
              håller på med vapen, utpressar och förstör livet för andra. Det
              gör de för att tjäna pengar, och tar vi deras pengar minskar intresset.
            </seg>
            <seg n="a591533c">
              Detta kräver dock att vi vågar vara tydliga med rättssäkerhetsaspekten.
              Jag menar att har man inte haft någon taxerad inkomst de senaste
              tio åren och plötsligt har 10 miljoner på kontot är det inte orimligt,
              när vi väger av rättssäkerhet, integritet och effektivitet, att
              den personen faktiskt får förklara var pengarna kommer ifrån.
              Man kan ha ärvt dem, man kan ha tjänat dem eller man kan ha vunnit
              dem. Man kan på olika sätt ha fått dem lagligt, men det är väldigt
              ovanligt i Sverige att tomten kommer med 10 miljoner, och hänvisar
              man till detta finns risken att vi tar pengarna. Pengar ramlar
              inte ned från himlen, utan de kommer någonstans ifrån.
            </seg>
            <seg n="b6f75971">
              Våga gå på pengarna och skärp reglerna för penningtvätt! Där
              håller vi på, och jag hoppas att vi snart kommer med skarpa förslag,
              för detta är ett problem i kampen mot den grova brottsligheten.
            </seg>
            <seg n="a4c0e90d">
              Jag tycker också att vi måste lyfta frågan om provokativa åtgärder.
              I dag är det en allmän sanning att polisen och de brottsbekämpande
              myndigheterna får ägna sig åt så kallad bevisprovokation men inte
              åt brottsprovokation. Det kan man tycka är lätt att förklara i
              sina skolexempel, men i praktiken är gränsen hårfin, och det finns
              många hypotetiska exempel med narkotikaleveranser i blomsterbilar
              eller poliser med den så kallade skyddsidentiteten, som också
              är en sak som vi har genomfört på senare år och som innebär att
              polisen ska få infiltrera i stället för att driva hemliga källor,
              så kallade infiltratörer. En del av dem återses i tv-serier som
              är populära nu för tiden. Att se till att polisen kan nästla sig
              in och avslöja grovt kriminella är också ett viktigt verktyg,
              men det väcker naturligtvis frågor om rättssäkerhet, integritet
              och effektivitet. Provokation tror jag att vi måste återkomma
              till.
            </seg>
            <seg n="7d684e94">
              Ett annat exempel är att Justitieombudsmannen nyligen sade att
              Sveriges kommuner måste sluta anställa skäggiga 17-åringar som
              springer runt och köper folköl i Sveriges livsmedelsbutiker. De
              är alltså 17 år, och man skickar ut dem för att kontrollera om
              butikerna sköter alkoholförsäljningstillståndet. Det är inte oviktigt,
              men detta vill man nu sätta stopp för.
            </seg>
            <seg n="7d798d8e">
              Jag tycker att vi ska se till att vi har ett regelverk som gör
              att polisen när nöd kräver får använda sig av provokativa åtgärder
              för att framför allt provocera fram bevis. Liv är en av insatserna,
              och naturligtvis måste man under en domstolsprövning och åklagarledning
              kunna tänka sig mer provokation för att komma åt den grova brottsligheten.
              Detta tror jag också väntar runt hörnet.
            </seg>
            <seg n="e15285c6">
              Strafflindring nämndes också, och jag tackar för oppositionens
              stöd. Det är självklart så att det måste bli en skillnad. I dag
              får människor rabatt om de begår många brott, men man får ingen
              rabatt om man talar sanning i domstol. Det är naturligtvis en
              jättekonstig ordning. Denna måste vi vända på om vi ska ha sunda
              drivkrafter i vårt rättssystem.
            </seg>
            <seg n="5f5feb42">
              Herr talman! Jag konstaterar att vi har ytterligare saker på
              gång, inte minst när det gäller rättshjälpen. Det tas också upp
              i betänkandet. Det har Folkpartiet talat om i många år, men trots
              allt är den viktigaste delen av rättshjälpen allt det som vi gör
              varje dag för att människor som drabbats av brott ska få en ökad
              uppklaring och ett ökat tillträde till rättvisan. Även här finns
              viktiga reformer att göra.
            </seg>
            <seg n="06b2e909">
              Hur det ska se ut på processrättens område kommer att fortsätta
              att diskuteras i ytterligare några hundra år det har redan diskuterats
              i hundra år eftersom samhället förändras.
            </seg>
          </u>
          <note n="8a41e0f0">
            I detta anförande instämde Helena Bargholtz (fp).
          </note>
          <note type="speaker" n="ca089908">
            Anf. 56 MARGARETA PERSSON (s) replik:
          </note>
          <u who="Q4972552" xml:id="i-834b883dbe72890c-1" n="473b93a7">
            <seg n="db19ceb0">
              Herr talman! Vi är överens om och har också genomfört en hel
              del. Vi väntar bara på att det ska ske lite snabbare eftersom
              det handlar om viktiga frågor. Vi har lagt fram förslag på en
              mängd områden när det gäller att komma åt den ekonomiska brottsligheten
              och penningtvätten; det finns också andra som har gjort det. Det
              går inte framåt särskilt snabbt, trots att det inte kan vara så
              väldigt svårt att ta fram förslag.
            </seg>
            <seg n="7f711b89">
              Vi har gett polisen verktyg. Låt oss ta detta med buggning som
              Johan Pehrson nämnde. Ni var väl inte riktigt ense i den frågan,
              Johan Pehrson. Det har också funnits andra frågor som ni inte
              varit riktigt ense om. Under den förra mandatperioden lade ni
              fram olika förslag. Ni hade olika reservationer i olika frågor.
              Ni var inte överens. Jag vet inte varför ni ställer de kraven
              på oss. Kommer ni att gå till val på samma frågor i allianspartierna?
              Det finns frågor som skiljer partierna åt, och den respekten måste
              man visa utan att ställa krav på att vi ska redovisa det här.
              I så fall tycker jag att ni också ska redovisa det som ni är överens
              om.
            </seg>
            <seg n="d48f3ab2">
              Vad händer med polisdatalagringen? Vad händer med polisutbildningen?
              Vad händer med frågan om en myndighet? Kommer ni att ta upp de
              frågorna? Är ni ense i de frågorna? Det vill jag fråga Johan Pehrson.
            </seg>
          </u>
          <note type="speaker" n="63400c1e">
            Anf. 57 JOHAN PEHRSON (fp) replik:
          </note>
          <u who="Q6039678" xml:id="i-4e3371ef6ec3ea52-6" n="93eb92d1">
            <seg n="8a8274fe">
              Herr talman! Jag är glad att Margareta Persson lyfte upp frågan
              om samarbete, för vi har samarbete på rättsområdet. Vi formulerar
              just nu detta tillsammans. Vi har möten om inte dagligen så i
              alla fall veckovis för att processa och se vad som ligger på agendan
              på rättsområdet för de kommande åren. Vi vill öppet och ärligt
              redovisa för väljarna vad vi vill göra om de röstar på oss.
            </seg>
            <seg n="c3376420">
              Jag kan konstatera att detta inte finns hos oppositionen. Jag
              ska inte påstå att jag står Margareta Persson nära men jag har
              förståelse för och vet att vi på detta område har rätt mycket
              samsyn. Margareta Persson har dock här lierat sig med personer
              som har naivitet som bärande kännetecken när det gäller att bekämpa
              grova brott.
            </seg>
            <seg n="2f8c1e76">
              Jag ska inte agera äktenskapsmäklare, men Margareta Perssons
              samarbete med dessa partier försvagar på lång sikt kraften i den
              svenska brottsbekämpningen, om de mot förmodan skulle få väljarnas
              förtroende. Det är alltså där problemet ligger. Jag vill inte
              demonisera detta utan bara understryka att några av våra kolleger
              framställde det som att vi var eniga men under ytan finns det
              personer som är mycket avogt inställda till en effektiv brottsbekämpning,
              alltså för att möta en ganska grov brottslighet. Margareta Persson
              är det dock inte, och jag tror att vi även fortsatt kommer att
              ha en samsyn på en del områden.
            </seg>
            <seg n="db521bf4">
              Sedan ligger det i oppositionens roll att tycka att det ska vara
              mer och att det ska gå fortare. Man bortser alltid från det som
              faktiskt levereras varje dag, inte minst när det gäller att skapa
              effektivitet i rättsväsendet.
            </seg>
            <seg n="fe2645a4">
              Vi återkommer. Vi kommer att tillsammans redovisa vad det är
              vi vill. Det vore en välgärning om vänsteroppositionen också gjorde
              det.
            </seg>
          </u>
          <note type="speaker" n="08a3c341">
            Anf. 58 MARGARETA PERSSON (s) replik:
          </note>
          <u who="Q4972552" xml:id="i-834b883dbe72890c-2" n="473b93a7">
            <seg n="a49f97e0">
              Herr talman! Vi kommer säkert att alldeles snart redovisa var
              vi står i de olika frågorna. Jag tycker att Johan Pehrson ger
              en mycket falsk bild av vad Miljöpartiet och Vänsterpartiet står
              för i dessa frågor. Vi får återkomma och ha en debatt i valrörelsen
              om vilken politik vi vill föra på detta område och vilken politik
              alliansen vill föra.
            </seg>
            <seg n="ba6d8642">
              Johan Pehrson svarade inte på frågan om var de står beträffande
              polisdatalagringen och den akademiska utbildningen. Detta har
              utretts och det har också lagts fram förslag, men ingenting händer.
              Det tar lång tid och därför förefaller det som om alliansen inte
              är särskilt ense i dessa frågor. I andra frågor har de varit oerhört
              snabba, till exempel beträffande arbetslöshetsförsäkringen och
              sjukförsäkringen. Då har det rullat fram snabbt utan att de tänkt
              efter, och sedan har de fått backa några steg.
            </seg>
            <seg n="02b13c0e">
              Varför kommer inte dessa frågor fram, Johan Pehrson?
            </seg>
          </u>
          <note type="speaker" n="070ed356">
            Anf. 59 JOHAN PEHRSON (fp) replik:
          </note>
          <u who="Q6039678" xml:id="i-4e3371ef6ec3ea52-7" n="93eb92d1">
            <seg n="caa0628c">
              Herr talman! Vi står inte direkt handfallna på det här området.
              Det kommer mängder av propositioner. Om man lyssnar på personer,
              som man gör ibland, och tar del av vad Lagrådet gör visar det
              sig att de har en överhettning som de inte upplevt på 150 år.
              De är helt överbelamrade, vilket beror på att vi levererar så
              många förslag på det här området. Det gör vi eftersom vi känner
              att det finns mycket att göra.
            </seg>
            <seg n="2f0c24c1">
              Jag hoppas att vi kommer fram till förslag dels vad gäller polisutbildning,
              alltså kompetensinnehåll hos svensk polis samt organisation, dels
              att vi snart får regler för teledatalagen. Nu är Vänsterpartiet
              och Miljöpartiet inte närvarande i kammaren, men för mig som liberal
              innehåller lagförslaget integritetsöverväganden som är rätt substantiella.
              Jag tycker inte att det är en lätt fråga. Jag förstår att polisen
              i bekämpningen av grova brott måste kunna gå in och kolla telefonlistor
              för att se hur samtal har gått till. Jag höll dock på att sätta
              kaffet i vrångstrupen när jag såg att Vänsterpartiet och Miljöpartiet,
              enligt ett pressmeddelande från Socialdemokraterna eller vad det
              var, är överens om detta. De har varit emot förslaget sedan EU
              uppfanns. Det hela är mycket märkligt.
            </seg>
            <seg n="1a561b83">
              Jag vill se samlade förslag. Sedan kan varken Margareta Persson
              eller Johan Pehrson göra sina liv ogjorda och inte sina politiska
              historier heller. Jag tycker att det är bra att vi under den förra
              mandatperioden hade en bred samsyn. Vi såg till att en i riksdagen
              svagt förankrad s-märkt regering fick stöd från oppositionen i
              viktiga frågor när Socialdemokraternas nuvarande kompisar redovisade
              en naivitet, som jag berättade om tidigare, och framför allt var
              helt hjälplösa när det gällde att bekämpa brott.
            </seg>
          </u>
          <note type="speaker" n="b2040212">
            Anf. 60 OTTO VON ARNOLD (kd):
          </note>
          <u who="Q5559774" xml:id="i-1bafde12cb65c067-0" n="e7459138">
            <seg n="ef73f433">
              Herr talman! Processrätten är ett viktigt ramverk för polis,
              åklagarmyndighet och domare för att få effektivitet i hela rättskedjan.
              Vi behöver opartiska domare och åklagare. Givetvis måste processrätten
              vara proportionell, rättssäker, förutsägbar och framför allt innehålla
              ett integritetsskydd.
            </seg>
            <seg n="b7c30ec1">
              Det här är en återkommande debatt. Den varierar lite grann jag
              jämförde med föregående år men det är trots allt glädjande att
              se vilken samsyn som finns, åtminstone från delar av oppositionen,
              gällande de förslag som regeringen har lagt fram.
            </seg>
            <seg n="1c23f1c9">
              Låt mig börja med frågan om penningtvätten. Där är vi ganska
              överens om att vi vill se en kriminalisering av den. Vi får emellertid
              inte glömma bort att vi har haft en förstärkning av lagstiftningen
              kring hela den ekonomiska brottsligheten. EBM har utvecklats.
              Vi har de regionala underrättelsecentrumen där finanspolisen går
              in, stärker upp och följer pengarna. Att följa pengarna är nämligen
              oerhört viktigt i bekämpningen av den grova, organiserade brottsligheten.
              Sedan har vi också frågan om förverkande vid grov brottslighet.
              Även det har vi fått igenom.
            </seg>
            <seg n="25df7df7">
              Förundersökningsprocessen måste bli effektivare. Vi har tittat
              på den och är överens.
            </seg>
            <seg n="44e3a47c">
              Något som jag däremot tycker är lite märkligt är den återkommande
              motionen från Vänsterpartiet om åklagarjäv. Låt mig ägna en stund
              åt det. Vad är jäv? Jo, det är en relation mellan en opartisk
              person och en tilltalad; i domarfall är det den tilltalade och
              de som agerar i rätten. Man kan alltså använda i stort sett samma
              regler. Jag har mycket svårt att se att den motionen har något
              berättigande fortsättningsvis.
            </seg>
            <seg n="342b9219">
              Våra domstolar har genomgått en stor förändring. Vi har flyttat
              över den viktiga hanteringen till första instans, tingsrätterna,
              som i dag har en väldigt stor och viktig roll. Givetvis är det
              här ett förändringsarbete som har varit stort och som vi har varit
              överens om. Vi från alliansen har lagt en hel del krut på slutet
              för att få en bra lagstiftning. Givetvis måste vi få tid att utvärdera
              detta, precis som justitieministern har sagt. Kanske kommer hon
              att debattera just den här saken på fredag med den i dag frånvarande
              ordföranden i justitieutskottet.
            </seg>
            <seg n="6de073a4">
              Jag vill komma in på rättshjälpslagen också. Det är en viktig
              lagstiftning som ligger till grund för att säkra rättssamhället
              och förtroendet för det. Vi ska inte glömma bort att det genomfördes
              en reform 1997 under den socialdemokratiska tiden där det främsta
              målet var att spara 200 miljoner kronor. Samtidigt ville man då
              låta den vara underställd försäkringarna och att det skulle vara
              en sociallagstiftning.
            </seg>
            <seg n="93207c40">
              Domstolsverket har tagit fram en bra rapport om de förändringar
              som behöver göras. Detta bereds nu i Regeringskansliet, som så
              mycket annat. Det är ett par saker som jag tycker att det är viktigt
              att trycka på där, framför allt att de allra mest utsatta ska
              kunna få rättshjälp i förvaltningsmål. Oftast är det någon som
              kommer i ett förvaltningsmål och där inte har bra stöd. Det är
              någonting som är viktigt för människor som ska få LSS-stöd etcetera.
              Det är också viktigt för näringsidkare att kunna få ökning och
              framför allt att försäkringsbolagen tar sitt ansvar.
            </seg>
          </u>
          <note n="c294b286">
            Herr talman! Med dessa ord yrkar jag bifall till förslaget i
            utskottets betänkande och avslag på motionerna.
          </note>
          <note n="78f72fbd">
            Överläggningen var härmed avslutad.
          </note>
          <note n="a37ce706">
            9 § En strategi för ungdomspolitiken
          </note>
          <note n="2c3de2c7">
            Föredrogs
          </note>
          <note type="speaker" n="b60d30f3">
            Anf. 61 LEIF PETTERSSON (s):
          </note>
          <u who="Q3373346" xml:id="i-9637285bc3eb917a-0" n="43365c45">
            <seg n="d02f4f6a">
              Herr talman! Vi ska under den kommande debatten diskutera ungdomars
              möjligheter till ett bra liv. Låt mig först som sist slå fast
              att det är underbart att vara ung. Då finns hela livet framför
              en. Då finns alla möjligheter i livet som ännu inte riktigt uppenbarat
              sig. Då finns drömmar och visioner. Det är kort sagt en tid när
              livet i mångt och mycket formas.
            </seg>
            <seg n="6ed882f2">
              Men det är samtidigt svårt att vara ung. Kraven kan upplevas
              som alltför stora. Alla valmöjligheter kan upplevas som förvirrande
              och omöjliga. Vuxenvärlden kan upplevas som oförstående och begränsande.
              Ungdomstiden kan för många vara en tid av sökande utan att hitta
              några svar.
            </seg>
            <seg n="e3639a73">
              Det är de många ungdomarna med problem som ungdomspolitiken måste
              ta sikte på. Det kan inte vara politikens uppgift att ytterligare
              jämna vägen för dem som det redan går bra för.
            </seg>
            <seg n="f561ceda">
              Det är mot den bakgrunden man ska se regeringens skrivelse En
              strategi för ungdomspolitiken . Det blir då tydligt att det inte
              är någon strategi för området som regeringen torgför. Det är i
              stället en sammanställning av framför allt regeringens tidigare
              framförda förslag kring utbildningsfrågor. Det är en mycket tunn
              politisk soppa som regeringen här försöker framföra som något
              nytt.
            </seg>
            <seg n="627731a8">
              Herr talman! Jag vill peka på ett antal områden där skrivelsen
              är långt ifrån tillräcklig.
            </seg>
            <seg n="f8b322e8">
              Vi har Europas näst högsta ungdomsarbetslöshet. Ändå vidtas inga
              konkreta åtgärder.
            </seg>
            <seg n="c507c4c0">
              Unga tvingas bo hemma hos sina föräldrar därför att det inte
              finns bostäder. Ja, för ungdomarna i Täby och Danderyd finns det
              säkert bostäder att köpa, om inte annat för de pengar familjen
              fått genom sänkningen av fastighetsskatten. Men för vanliga ungdomar
              finns inte dessa alternativ. Återigen: Inga konkreta åtgärder
              vidtas av regeringen.
            </seg>
            <seg n="11136e7c">
              Ungdomars hälsa är ett annat problem. Ungdomar är på många sätt
              mer utsatta i dag än tidigare. Inte minst gäller det ungdomar
              med psykiska problem. Med en rejäl satsning kan mycket av detta
              förebyggas. Men inga konkreta åtgärder vidtas av regeringen.
            </seg>
            <seg n="768dfb47">
              Ungdomar får allt sämre ekonomi. Vi har i dag en situation där
              allt fler ungdomar blir beroende av försörjningsstöd. Flera myndigheter
              rapporterar att ungdomars ekonomiska situation har försämrats.
              I en rapport från riksdagens utredningstjänst visas att ungdomar
              som grupp har förlorat på regeringens politik jämfört med andra
              åldersgrupper. Det har också skett en rejäl ökning av antalet
              ungdomar som tvingas försörja sig på försörjningsstöd, vilket
              märks vid en jämförelse mellan första kvartalet 2009 och samma
              tid året dessförinnan. Av det totala antalet biståndsmottagare
              var 39 procent i åldern 1829 år. Ändå vidtas inga konkreta åtgärder.
            </seg>
            <seg n="369fb14e">
              När det gäller utbildning tvingas ungdomar genom regeringens
              politik till allt tidigare livsavgörande val. Det kan inte vara
              rätt att de ungdomar som går i femte eller sjätte klass ska tvingas
              göra val som begränsar deras möjligheter i vuxen ålder. Men så
              ser regeringens politik ut på utbildningens område.
            </seg>
            <seg n="d00eaf92">
              Herr talman! Alla barn och ungdomar har rätt till kultur och
              fritidsaktiviteter på sina egna villkor och efter egna förutsättningar.
              Det gäller att få utöva såväl konstnärlig verksamhet som idrott
              utan att uttrycket begränsas. Barns och ungdomars rätt till kulturella
              upplevelser och eget skapande är ett krav i FN:s barnkonvention,
              och det måste vara en självklarhet för ett rikt land som Sverige
              att leva upp till det. Det är viktigt att skapande kultur bland
              ungdomar bejakas oavsett uttrycksform.
            </seg>
            <seg n="5502f3a2">
              För att man ska kunna ta till vara det egna skapandets kraft
              gäller det att samhället ger utrymme för detta. Det kan handla
              om replokaler, skapande verkstad, teaterlokaler, plats för spontanidrott
              och mycket annat. Även alternativa uttrycksformer som idrott ska
              bejakas. Det behövs lokaler både för arrangemang och för eget
              skapande. Det behövs också utrymme för verksamhet som inte är
              organiserad. Det finns gott om vittnesmål om ungdomar som hittat
              sin verksamhet genom att just de givits utrymme för idéer.
            </seg>
            <seg n="c5f09fa3">
              Den nedläggning av fritidsgårdar som ägt rum under de senaste
              årtiondena visar sig nu få negativa följder. Visst finns det positiva
              undantag, men som helhet saknas det fysiska mötesplatser som är
              icke-kommersiella och drogfria och där de unga själva är med och
              påverkar innehållet. Det måste helt enkelt tillskapas fler icke-kommersiella
              och drogfria mötesplatser där flickor och pojkar ges lika stort
              utrymme att utvecklas och växa.
            </seg>
            <seg n="ec264065">
              Ingen ska heller stängas ute på grund av höga avgifter eller
              bristande tillgänglighet. Musik- och kulturskolorna kan fånga
              upp talanger och utveckla dem. Genom dessa skolor finns bra och
              mindre dyra alternativ i hela Sverige, men skillnaderna i tillgänglighet
              och avgifter mellan kommunerna är stora. Det vill vi arbeta för
              att förändra. Musik- och kulturskolan ska utvecklas, inte avvecklas.
              Här spelar samarbetet med studieförbunden en mycket viktig roll,
              inte minst i de mindre kommunerna. Vi vill också värna de estetiska
              ämnenas ställning i skolan. Det handlar i förlängningen också
              om nya generationer engagerade medborgare i vår demokrati, om
              nya generationer professionella kulturverksamma och om deras framtida
              publik.
            </seg>
            <seg n="a5219564">
              Det finns ett starkt klass- och tillgänglighetsperspektiv i denna
              fråga. Inga barn och ungdomar ska utestängas från kulturupplevelser
              på grund av ekonomiska hinder. Därför är det viktigt med fri entré
              på museer, viktigt med låga avgifter i musik- och kulturskolan
              och viktigt att det finns tillgång till kultur i närområdet, oavsett
              om man bor på landet, i storstädernas förorter eller i små orter
              på landsbygden.
            </seg>
            <seg n="81e03a6e">
              Det blir alltmer ont om platser där människor kan mötas. Det
              råder brist på samlingslokaler, både för ungdomar och för äldre.
              Särskilt för ungdomar är det viktigt att det finns lokaler där
              man kan samlas för att repa i band, ha möten eller bara umgås.
              Samlingslokaler är också en förutsättning för att upprätthålla
              demokratin. De fria biblioteken är också en resurs att slå vakt
              om, inte minst för ungdomars skull. Där kan de fritt söka kunskap
              och till exempel plugga om de har det trångbott hemma.
            </seg>
            <seg n="ea371e5a">
              Herr talman! Ökad ungdomsarbetslöshet slår hårt mot ungdomarnas
              möjligheter att etablera sig på bostadsmarknaden. Samtidigt har
              regeringens bostadspolitik havererat. Genom regeringens mål för
              bostadspolitiken avsäger sig regeringen det övergripandet ansvaret
              för detta politikområde. Bostadsmarknaden har blivit ett område
              där marknaden själv ska råda utan politiskt och samhälleligt inflytande.
              Det som saknas helt är sociala ambitioner om bra bostäder till
              rimliga kostnader för alla. Likaså saknas ambitioner om långsiktigt
              hållbar boendemiljö.
            </seg>
            <seg n="16f894a3">
              Vi ser bostadspolitiken som ett viktigt inslag i den generella
              välfärdspolitiken, en social rättighet och en given del i samhällsbyggandet
              för en långsiktigt hållbar utveckling. Vi har därför föreslagit
              ett nytt bostadspolitiskt mål med tydliga sociala ambitioner och
              som särskilt ska främja en god uppväxt för barn och ungdomar.
            </seg>
            <seg n="8930e395">
              Vi vet att många unga i dag efterlyser hyresrätter, både därför
              att det är en attraktiv boendeform för ungdomar och därför att
              de ofta saknar kapital eller lånemöjligheter för att kunna efterfråga
              en bostadsrätt eller en bostad med äganderätt. Den moderatstyrda
              regeringen har tagit bort stöden för nyproduktion av hyresrätter.
              Bostadsbyggandet har därmed sjunkit kraftigt år från år och är
              nu nere på mycket låga nivåer. Byggandet av hyresrätter har mer
              än halverats jämfört med åren 20042006. Andelen hyresrätter i
              det svenska bostadsbeståndet har sjunkit. Prognoserna för bostadsbyggandet
              är fortsatt dystra.
            </seg>
            <seg n="1738e7cb">
              Det är helt nödvändigt att öka takten för bostadsbyggandet och
              inte minst hyresrätter. Stora ungdomskullar står på tröskeln och
              är på väg in på bostadsmarknaden. Ca 70 procent av Sveriges kommuner
              uppger att det är brist på hyresrätter och inte minst bostäder
              som ungdomar efterfrågar. Antalet högskolekommuner med bostadsbrist
              för studenter ökar.
            </seg>
            <seg n="67b75ed4">
              Bristen på bostäder riskerar att bli ett allvarligt hinder för
              Sveriges möjligheter att bekämpa arbetslösheten och öka sysselsättningen.
              Tillgången på bostäder påverkar rörligheten på arbetsmarknaden
              och det lokala näringslivets möjligheter att rekrytera medarbetare
              med rätt kompetens. Vi inom det rödgröna samarbetet är övertygade
              om att Sverige behöver en aktiv bostadspolitik där staten gör
              mer, inte mindre, för att öka bostadsbyggandet. Sverige behöver
              fler hyresrätter, inte färre.
            </seg>
            <seg n="c524ba31">
              Regeringen saknar en politik för att öka bostadsbyggandet. De
              få bostadspolitiska insatser som gjorts har inte kommit de unga
              till del. Detta gäller inte minst de kommunala hyresgarantierna
              och införandet av förvärvsgarantier. Regeringen skriver att det
              ännu är för tidigt att utvärdera insatserna. Det står dock klart
              redan nu att hyresgarantierna inte nått de unga. Endast ett fåtal
              garantier har gått till ungdomar i åldern 1824 år sedan stödet
              infördes för över två år sedan, för att vara mer specifik 34 stycken.
              Detsamma gäller för förvärvsgarantierna. Regeringens passiva inställning
              till de ungas svåra bostadssituation är mycket beklaglig.
            </seg>
            <seg n="119e65b2">
              Herr talman! Jag står naturligtvis bakom samtliga reservationer
              i ärendet men yrkar för tids vinnande bifall till reservationerna
              1 och 2.
            </seg>
          </u>
          <note n="39cc82e1">
            I detta anförande instämde Göran Persson i Simrishamn (s).
          </note>
          <note type="speaker" n="cdfcf5f9">
            Anf. 62 AMINEH KAKABAVEH (v):
          </note>
          <u who="Q3675519" xml:id="i-2bb7a4586491f71a-0" n="f9b06cb3">
            <seg n="d2f7fa29">
              Herr talman! Sverige måste inse värdet av att investera i framtiden,
              det vill säga i ungdomarna. På så sätt skapar vi en bättre framtid
              för alla. Dagens unga bär morgondagens samhälle på sina axlar
              då människor står för en stor och positiv kraft i vårt samhälle.
            </seg>
            <seg n="45e19f93">
              Ungdomar har moderna lösningar på de nya utmaningar som finns
              i samhället. Att skapa hopp och framtidstro hos dagens unga generation
              är en framtidsinvestering och politikens viktigaste uppgift. Vi
              måste mobilisera alla goda krafter i samhället för att skapa möjligheter
              till en ljusare framtid för dagens ungdomar.
            </seg>
            <seg n="8656fe9c">
              Det behövs ett ledarskap som kan skapa legitimitet och förtroende
              hos de unga. Vi i det rödgröna samarbetet vill erbjuda en politik
              som gör att ungdomar, såväl flickor som pojkar, ges lika möjligheter
              att växa och utvecklas och därmed bidra med sin fulla potential.
            </seg>
            <seg n="9efa8426">
              Vi vill visa på en modern väg in i framtiden. En förutsättning
              för att unga människor ska kunna skapa en egen tillvaro och ta
              steget in i vuxenlivet är att de får möjlighet att skaffa sig
              utbildning och kan försörja sig för att bli självständiga och
              oberoende individer.
            </seg>
            <seg n="21909b52">
              Oavsett klass, etnicitet eller könstillhörighet måste ungdomarna
              ges samma möjligheter att söka sig ut på arbetsmarknaden. Det
              måste finnas villkor som skapar utrymme för ekonomisk trygghet,
              personlig utveckling och framtidstro.
            </seg>
            <seg n="495170c4">
              Herr talman! Tyvärr är situationen för dagens ungdomar olika.
              I olika områden har det försämrats med segregation och utanförskap.
              Till och med regeringen själv erkänner att politiken helt har
              misslyckats med de aspekterna. De är ungdomarna i förorterna,
              arbetarklassens Svenssons eller Ahmed och Mahmoud, som i dag har
              förlorat på regeringens politik.
            </seg>
            <seg n="c9baef55">
              Det handlar om flickorna som inte har utrymme att gå till fritidsgårdarna.
              Det är många ungdomar som inte kommer in på den arbetsmarknad
              som i dag är nästan obefintligt för de ungdomarna. I Tensta och
              Rinkeby är enligt de senaste utsagorna från Metro mer än 37 procent
              av ungdomarna arbetslösa. I många områden är mer än 60 procent
              beroende av socialbidrag.
            </seg>
            <seg n="9ed60cb4">
              Hur ska man tolka regeringens politik för att bekämpa utanförskapet?
              Detta är ett resultat av en orättvis och orättfärdig politik som
              har påverkat många ungdomar i många förorter i Malmö, Helsingfors
              och Göteborg. I andra förorter är det också ungdomar som inte
              har samma möjligheter, som till exempel tillgänglighet till kultur.
            </seg>
            <seg n="4626692a">
              Vi ska också komma ihåg att man har satsat mer resurser på andra
              aspekter i samhället. Det behövs faktiskt inte mer poliser för
              att bekämpa brottslingar bland ungdomar. Ungdomarna behöver ett
              värdigt liv och en fritidslokal där det finns utbildad personal
              och möjlighet att utvecklas. Det behövs samlingslokaler för att
              både deras föräldrar och de själva ska ha möjlighet att kunna
              prata och helt enkelt ha en plan för sin framtid.
            </seg>
            <seg n="3ab1db74">
              Det är viktigt i politiken också när vi talar om ungdomar att
              se att ungdomarna inte är en grupp i sig. De är olika grupper
              beroende på kön, klass och etnicitet. I dag vet vi att klass har
              kön och också färg. Det är människor med en annan bakgrund än
              svensk som är mest utsatta.
            </seg>
            <seg n="dfbfb3e4">
              Ungdomarna protesterar genom att bränna bilar och på olika sätt
              hävda sin egen rättighet, men det är fel väg. Jag vill säga till
              de ungdomarna att deras kraft kan användas till en konstruktiv
              kamp för deras rättigheter. Det handlar om deras möjligheter att
              utvecklas, ha ett arbete och en framtid i det svenska samhället.
              Det är viktigt att komma ihåg.
            </seg>
            <seg n="69356326">
              Tyvärr finns det inte så mycket i skrifterna vare sig från det
              ena eller det andra partiet om de utsatta områdena som i dag är
              ett samhällsproblem. Inom högerpolitiken har man tänkt sig att
              om man satsar på poliser i de områdena blir det bättre och ungdomarna
              kommer att lugna ned sig. Man borde i stället satsa på lärare,
              skolpersonal och fritidsledare.
            </seg>
            <seg n="25112672">
              Det gäller också att satsa på utbildningar, framtidstro och bostäder.
              Det är många människor med annan bakgrund som bor med upp till
              sju syskon i en två- eller trerumslägenhet. Hur ska de kunna ha
              en framtid och kunna studera vidare när de är flera syskon? Jag
              har själv vänner och bekanta, och jag är bekant med detta från
              socialarbetare som arbetar i förorterna.
            </seg>
            <seg n="cef6353e">
              De beskriver att fyra syskon sover i en dubbelsäng för att de
              är så trångbodda. Hur skulle de ungdomarna kunna ha ro att verkligen
              kunna studera eller tänka sig att gå vidare? För flickorna finns
              inga möjligheter att gå till fritidsgårdarna. Oavsett om man har
              svensk bakgrund eller invandrarbakgrund är i dag ungdomsgårdarna
              väldigt få, och de som besöker dem är killarna.
            </seg>
            <seg n="623c147b">
              Det är få kvinnor och flickor som besöker fritidsgårdarna. Det
              måste vi verkligen tänka på. Var finns jämställdhetsaspekten i
              fråga om kultur och fritid? Det är viktigt att komma ihåg att
              möjligheterna ser väldigt olika ut utifrån var man bor, hur tjock
              plånboken är, hur fattig man är, om man har ett arbete och vad
              man arbetar med. Det handlar också om vad ens egen förälder arbetar
              med, och i de här förorterna är föräldrarna ofta hemma och vårdar
              barn på grund av att vårdnadsbidraget har införts. De här ungdomarna
              har tyvärr ingen som verkligen ser dem. De kan inte säga: Det
              här är min idol! Det här är mina föräldrar! De kommer att utvecklas,
              och det är en framtidstro för oss också!
            </seg>
            <seg n="0e73fda7">
              Nu har man med politiken gjort så att även föräldrarna, inte
              bara ungdomarna, sitter fast i den situation som de befinner sig
              i. De kan inte komma ur den. När man satsar på ungdomar får man
              inte glömma klass- och könsaspekten. Det är det som är viktigt
              i dag, och detta är ett stort problem.
            </seg>
            <seg n="2f45969c">
              Vi behöver satsa på ungdomarna och satsa på att ge dem arbete
              och utbildning. Högerregeringen har helt enkelt satsat på elitungdomar
              och elitklasser. Ungdomar med en lägre klassbakgrund och lägre
              utbildningsbakgrund kommer ingen vart. Det är inte bara matematik
              och de andra vetenskapliga ämnena som är viktiga. Samhällskunskap
              är viktigt och språk är viktigt. Det handlar om internationell
              solidaritet, och där är de olika samhällsämnena viktiga om man
              ska kunna utvecklas i sina före detta hemländer och här i Sverige.
            </seg>
            <seg n="d525b7b5">
              Därför behöver vi på olika sätt satsa på ungdomar i de olika
              aspekter där de utvecklas. Vi ska bekämpa både klass- och könsförtryck
              men också lyfta fram de kulturella aspekterna. Vi ska till exempel
              satsa på biblioteken. Vänsterpartiet har drivit frågan om fria
              bibliotek i alla skolor. Vi vill ha fri entré till museerna för
              att folk ska kunna besöka dem och billigare kollektivtrafik för
              att ungdomar helt enkelt ska kunna gå på bio och besöka centrum
              där det finns fler möjligheter för dem. Man kan inte betala 100
              spänn för tunnelbana och 100 spänn för en biobiljett; det är omöjligt
              för många familjer med flera barn och ungdomar. Det är därför
              viktigt att komma ihåg de här betydelsefulla aspekterna.
            </seg>
            <seg n="fd1dc394">
              Jag kommer helt enkelt att säga ja till samtliga motioner, men
              på grund av tidsbrist yrkar jag bifall endast till den första
              och andra reservationen som är gemensamma.
            </seg>
          </u>
          <note type="speaker" n="a5da9d8d">
            Anf. 63 ULF HOLM (mp):
          </note>
          <u who="Q520956" xml:id="i-9db9276997b5fec6-0" n="48c3c13a">
            <seg n="0ac02e09">
              Herr talman! Vi ska nu behandla regeringens skrivelse om ungdomspolitiken,
              som bygger på en uppföljning av den tidigare ungdomspolitiska
              propositionen Makt att bestämma rätt till välfärd.
            </seg>
            <seg n="bd6a1579">
              Men makt att bestämma och rätt till välfärd har regeringen nog
              strukit från ungdomspolitiken. Det märks tydligt när man går igenom
              skrivelsen, som inte utgår från någon självkritisk analys: Hur
              har samhället utvecklats? Hur har vår politik slagit mot gruppen
              ungdomar i stort? I stället försöker man i strategin bara leda
              i bevis att den politik man har fört också har gynnat ungdomar
              punkt. Jag tycker att det är en svaghet i hela skrivelsen.
            </seg>
            <seg n="2fd1fef1">
              Vi ska också tänka på att ungdomar inte är en homogen grupp.
              Det finns stora skillnader inom ungdomsgruppen. Många har det
              väldigt bra. Många klarar skolan. Många går också vidare till
              högskolor och universitet. Många får ett jobb. Många har chansen
              att förverkliga sig själva om det nu gäller ett halvår i Asien
              som backpacker eller att göra någonting annat. Många har den möjligheten,
              men inte alla. Det är där politiken måste komma in. Politiken
              ska skapa förutsättningar för alla, oavsett bakgrund och oavsett
              var man kommer ifrån. Oavsett hudfärg, sexuell läggning etcetera
              ska politiken skapa förutsättningarna.
            </seg>
            <seg n="393ec3ef">
              Här har regeringen misslyckats. Man har inte skapat förutsättningar
              för ungdomar att få möjligheten att bli vuxna i Sverige. Man har
              inte gett förutsättningar för personlig utveckling, och man har
              inte skapat de förutsättningar som jag anser är grundläggande
              för svensk politik att skapa möjligheter att förverkliga sig själv.
            </seg>
            <seg n="b48e1e63">
              Den första grunden är givetvis skolpolitiken. Den tänkte jag
              lämna lite därhän. Jag ser att det första steget här, som är det
              viktigaste och det absolut största misslyckandet, gäller rätten
              till arbete. När man har gått ut skolan ska man kunna få ett arbete
              så fort som möjligt. Det är ett viktigt steg för många. Man har
              suttit i skolbänken i kanske tio femton år och sedan kommer man
              ut och möts av precis ingenting. Man får ingen hjälp från Arbetsförmedlingen
              när man går dit, utan det första man blir hänvisad till är att
              gå och söka försörjningsstöd. Vad ger det för signal till ungdomar
              i dag att det är detta som är den första möjligheten i livet?
              Jag tror att det ger en dålig stämpel.
            </seg>
            <seg n="b3382213">
              Därför är det så viktigt att vi ger de här förutsättningarna.
              Från oppositionens sida har vi socialdemokrater, vänsterpartister
              och miljöpartister lagt fram flera förslag om en sorts jobbstart
              för unga. Vi måste ta ansvaret. Vi måste skapa nya arbetstillfällen
              i en rödgrön omställning av samhället där vi satsar på framtiden.
              Vi måste se till att genom politiska beslut också skapa de förutsättningarna.
            </seg>
            <seg n="9f9baa6a">
              När det gäller ungdomsarbetslösheten har vi lagt fram ett fempunktsförslag
              som vi har redovisat i den motion som vi har väckt med anledning
              av skrivelsen. Jobbstart för ungdomar innebär att Arbetsförmedlingen
              från första dagen ska börja kartlägga och ta sig an ungdomar och
              försöka få in dem antingen i praktik eller i vidareutveckling
              på annat sätt.
            </seg>
            <seg n="51883d7f">
              Ungdomslyftet är ett särskilt program för 10 000 nya platser
              för ungdomar för att de ska kunna komplettera den utbildning som
              de har gått. De kanske har varit studietrötta och inte gått klart
              utbildningen, och då måste de få möjligheter att komplettera.
            </seg>
            <seg n="fae0762e">
              Vi ska ge fler möjligheter till jobb, utbildning och praktik.
              Det absolut bästa sättet att komma in på arbetsmarknaden är via
              lärlingssystem eller praktikplatser. Då får man bevisa och visa
              vad man kan. Som ung har man starka drivkrafter att visa detta.
            </seg>
            <seg n="544ff56b">
              Jag ställer inte upp på den beskrivning som vissa debattörer
              gör om att ungdomar är lata och inte vill. Jag tror inte alls
              på det. Det är inte sådana ungdomar jag möter. Tvärtom har de
              en fruktansvärt stark drivkraft att vilja göra någonting och gå
              vidare. Jag tror att praktikplatser och lärlingsutbildning är
              ett bra sätt för dessa.
            </seg>
            <seg n="4671a1bb">
              Vi måste skapa fler platser i kvalificerad yrkesutbildning och
              högskola och mer resurser för studie- och karriärsrådgivning för
              att kunna gå vidare. Det första steget för ungdomar ska inte vara
              ett steg in på socialbidragskontoret. Det är inte den start ungdomar
              ska få.
            </seg>
            <seg n="23d3e73c">
              Den andra delen handlar om bostad. Där har regeringen misslyckats
              katastrofalt, för det byggs i dag nästan inga hyreslägenheter.
              Det är inte många ungdomar som har föräldrar som kan ställa upp
              med pengar; det är bara några få förunnat. Men det ska inte få
              vara avgörande. Därför är det så viktigt att det finns hyreslägenheter
              att tillgå på fler ställen. I dag byggs det väldigt få.
            </seg>
            <seg n="5c98e0c8">
              Därför har vi rödgröna tagit fram ett förslag om hur vi kan öka
              byggandet av hyreslägenheter för framtiden. Vi tror att det är
              väldigt viktigt att man sätter i gång ett sådant stöd så att man
              kan börja med detta arbete.
            </seg>
            <seg n="b70082d2">
              Tyvärr var en av den borgerliga regeringens första åtgärder,
              med bostadsminister Mats Odell i spetsen, att avveckla det stöd
              som fanns tidigare, och då upphörde också byggandet av hyreslägenheter.
            </seg>
            <seg n="7354bb1a">
              Situationen i dag är den att fler och fler bor hemma allt längre.
              Det är inte den start man vill ha därmed inget ont sagt om föräldrahemmet.
              Det betyder ganska mycket för ungdomars självkänsla och steg ut
              i vuxenlivet att ha ett eget boende och att kunna börja ta ansvar
              också för det vardagliga.
            </seg>
            <seg n="96bf99a7">
              Som jag sade tidigare är det väldigt många ungdomar som det går
              bra för och som klarar sig. Men en oroande utveckling är att den
              psykiska ohälsan tycks öka alltmer bland ungdomar, och vi får
              inte några förslag från regeringen om hur man ska gå vidare. Vi
              tycker att det är väldigt märkligt.
            </seg>
            <seg n="91661e61">
              Det kom en rapport senast i dag från Ungdomsstyrelsen gällande
              bland annat hbt-personers situation som är ganska skrämmande läsning
              om hbt-personers utsatthet. Vi fick också i höstas rapporter från
              RFSL Ungdom som tyvärr har en liknande beskrivning av hur situationen
              ser ut. Jag tror att vi måste jobba mycket mer med det.
            </seg>
            <seg n="967b8d20">
              Just i detta betänkande har vi lyft fram transpersonernas särskilda
              utsatthet och unga transpersoners situation, som regeringen inte
              tycks vilja göra någonting åt i dagsläget utan skjuter på framtiden
              och säger att man måste titta mer på detta längre fram. Det har
              man sagt i ganska många år nu, och vi börjar bli lite trötta på
              den argumenteringen. Det är väl bättre att ta tag i problemen.
            </seg>
            <seg n="b4cfdf49">
              För ungdomar såväl som för vuxna är det inte bara arbete och
              bostad som är det viktiga. Det är också fritid, kultur och de
              värdena. Företrädare för Socialdemokraterna och för Vänsterpartiet
              har i sina anföranden här lyft fram väldigt bra att vi måste satsa
              mer på kultur och fritid.
            </seg>
            <seg n="730e4987">
              Jag är orolig för att vi står i en liknande situation som vi
              hade på 90-talet, under 90-talskrisen, då kommunerna skar ned
              mer och mer på kultur- och fritidsverksamheten och därmed gav
              ungdomar en väldigt dålig start. Regeringen får inte denna gång
              göra om det misstag som gjordes i början av 90-talet. Därför tror
              vi i Miljöpartiet och de rödgröna partierna att vi måste lägga
              mer resurser på kultur och fritidsanläggningar för att skapa förutsättningar.
            </seg>
            <seg n="131f5fa3">
              Den sista punkten som jag skulle vilja ta upp gäller jämställdhetsaspekten,
              som har blivit mycket bättre men där det fortfarande återstår
              väldigt mycket att göra. Det gäller mycket fritidsverksamhet.
              Men när man går vidare till exempel till Arbetsförmedlingen är
              det insatser för pojkar eller män i första hand och väldigt få
              insatser som rör kvinnors yrkesval och vad man vill göra framöver.
              Flera utvärderingar har gjorts av Arbetsförmedlingen av var man
              lägger resurserna och de stora pengarna i Arbetsförmedlingens
              utbildningskostnader, och det ligger en dominans på manliga yrken.
              Vi tror inte att det är bra, utan vi vill slå ett slag för att
              jämställdheten måste genomsyra all politik, såväl arbetsmarknadspolitik
              som ungdomspolitik.
            </seg>
          </u>
          <note n="1214781b">
            Därmed yrkar jag bifall till reservation 1 och reservation 3.
          </note>
          <note type="speaker" n="61db2fc3">
            Anf. 64 OLOF LAVESSON (m):
          </note>
          <u who="Q1593545" xml:id="i-fd37e310c7050046-0" n="eb39e799">
            <seg n="e3f48a79">
              Herr talman! Vi har i dag att debattera och fatta beslut om regeringens
              skrivelse En strategi för ungdomspolitiken . Precis som sades
              är det ett led i uppföljningen av den senaste ungdomspolitiska
              propositionen Makt att bestämma rätt till välfärd . Det handlingsprogram
              som där presenterades har genomförts, och i dagens skrivelse presenteras
              ett nytt handlingsprogram inom ungdomspolitikens fem områden.
            </seg>
            <seg n="326b4fe5">
              Ungdomspolitiken är ett spännande område, detta för att den verklighet
              som ungdomspolitiken berör är så föränderlig. De mentala generationsskiftena
              kommer allt tätare. Ungdomar har i dag helt andra möjligheter
              och förutsättningar än vad någon annan ungdomsgeneration tidigare
              haft. De som i dag växer upp möter en helt annan verklighet än
              den som bara är fem tio år äldre. Synen på kunskap, fakta, information
              och omvärld omvärderas ständigt. Möjligheterna att resa, arbeta
              eller studera utomlands har aldrig varit större. Genom Internet
              erbjuds digitala rum där unga hämtar information, konsumerar och
              skapar musik och film, skriver, spelar spel och umgås.
            </seg>
            <seg n="13f7ec05">
              Även tillgången till utbildning på alla nivåer och inom alla
              områden är större i dag än någonsin tidigare. Informationen är
              alltid tillgänglig, oavsett vad det gäller. Kunskap skapas här
              och nu. Genom en tangenttryckning kan man läsa dagens New York
              Times, följa kriget i Afghanistan och se den senaste musikvideon
              allting samtidigt. Valfriheten för individen har ökat dramatiskt,
              och i dag har unga goda möjligheter att själva välja sin framtid.
            </seg>
            <seg n="274ab6d4">
              Men detta innebär också utmaningar. Alla områden har inte en
              lika positiv utveckling. De problem som många vuxna kan möta blir
              än större för barn och unga. Allt större ungdomskullar innebär
              fler unga i skolan och på arbetsmarknaden. Detta ställer krav
              på samhället, krav som inte alltid kan mötas inom det ordinarie
              systemet utan kräver särskilda insatser med fokus på just barn
              och unga.
            </seg>
            <seg n="d0b448c4">
              Herr talman! Det går inte att komma ifrån att de två största
              utmaningarna rör utbildning och arbetsmarknad. Har man ingen utbildning
              är det också svårt att etablera sig på arbetsmarknaden. Därför
              måste fler ungdomar fullfölja en gymnasieutbildning med antingen
              teoretisk inriktning för att leda till fortsatta studier eller
              med yrkesinriktning för att leda till arbete. Fler elever måste
              lämna gymnasieskolan med godkända betyg och ha bättre förkunskaper
              inför yrkesliv och fortsatta studier.
            </seg>
            <seg n="295a4d09">
              Grunden läggs dock långt tidigare. Fler elever kan nå skolans
              kunskapsmål om kraven görs tydliga, om elevernas kunskaper följs
              upp och utvärderas kontinuerligt, om resultaten kommuniceras med
              hemmen, om föräldrarna görs delaktiga och om de elever som behöver
              särskilt stöd får det i ett tidigt skede.
            </seg>
            <seg n="f1c3552b">
              Många viktiga beslut är redan fattade. Nämnas bör regeringens
              läsa-skriva-räkna-satsning, med fokus på de tidiga åren, nya kurs-
              och läroplaner för grundskolan, fler nationella prov, stöd till
              lärares fortbildning och en sexgradig betygsskala.
            </seg>
            <seg n="af40b3ef">
              Propositionen om en ny skollag är aviserad till den 23 mars,
              och där tar vi ytterligare viktiga steg för att anpassa skolan
              efter den omvärld vi lever i.
            </seg>
            <seg n="c2bf1605">
              Allt handlar dock inte bara om kunskaper utan också om den miljö
              i vilken de förmedlas. Den värdegrund på vilken skolan vilar kan
              inte nog betonas. Skolan ska inte vara värdeneutral, utan den
              ska ta tydlig ställning för de mänskliga rättigheterna och våra
              gemensamma demokratiska värden. Vi har ökat insatserna för fler
              åtgärder mot alla former av kränkande behandling, mobbning och
              diskriminering.
            </seg>
            <seg n="4e3fd346">
              En annan fråga är den om jämställdhet. En jämställdhetsdelegation
              för skolan är tillsatt som ska analysera könsskillnaderna i utbildningsresultat,
              se hur vi kan bryta traditionella könsroller och föreslå lämpliga
              insatser. Resultatet ska redovisas senast den 31 augusti i år.
              En liknande delegation har införts för högskolan.
            </seg>
            <seg n="874a237a">
              En antal åtgärder har också vidtagits för att bättre koppla skola
              och utbildning till ett steg in på arbetsmarknaden. Förra våren
              fattade vi beslut om en ny gymnasieskola med såväl en högskoleförberedande
              examen som en yrkesexamen. Samtidigt som kunskapskraven för att
              bli behörig till de högskoleförberedande utbildningarna skärps
              ökas tiden för yrkesämnen på yrkesprogrammen. Till detta ska läggas
              en gymnasial lärlingsutbildning.
            </seg>
            <seg n="aa07f285">
              Vägarna från utbildning till arbetsmarknad måste vara lika många
              som de unga som ska vandra på dem.
            </seg>
            <seg n="282772a4">
              För att underlätta för unga att komma in på arbetsmarknaden och
              få arbetslivserfarenhet har regeringen i princip halverat de sociala
              avgifterna för personer under 26 år. Det gäller alla unga, inte
              bara de arbetslösa. Därmed har kostnaden för att anställa en ungdom
              minskat markant kostnader som kommer att återinföras vid ett eventuellt
              maktskifte i höst.
            </seg>
            <seg n="03f9614d">
              I den föreliggande handlingsplanen aviseras flera viktiga steg
              vidare. Det blir inom ramen för jobbgarantin möjligt att få arbetslivsinriktad
              rehabilitering för unga, att ta del av såväl stöd till start av
              näringsverksamhet som den nya aktiveringsinsatsen Lyft.
            </seg>
            <seg n="1e190ef8">
              Det blir också möjligt att ta del av jobbgarantin på deltid för
              att kunna kombinera den med komvux och studier i svenska för invandrare.
              Även för ungdomar som saknar slutbetyg från grund- eller gymnasieskolan
              ökas möjligheterna genom att de i folkhögskolornas regi får chans
              att gå en studieförberedande utbildning.
            </seg>
            <seg n="76aa64ee">
              Generellt har unga en positiv syn på sin egen framtid, och de
              upplever sin hälsa som god. I relation till den vuxna befolkningen
              är ungas hälsa bättre än alla andras. Det innebär inte att det
              inte finns problem och utmaningar, framför allt när det gäller
              ungdomars psykiska hälsa.
            </seg>
            <seg n="69941024">
              Unga kvinnor rapporterar en större ohälsa än unga män. Ungdomar
              som uppger att de är homosexuella, bisexuella eller transpersoner
              mår betydligt sämre än andra ungdomar. Även detta gäller i synnerhet
              för unga kvinnor.
            </seg>
            <seg n="c77bccdd">
              Så sent som i dag visade en kartläggning av Ungdomsstyrelsen
              den har redan nämnts här en överrepresentation av självmordstankar,
              misstänksamhet och känsla av svek bland homo-, bi- och transsexuella
              ungdomar. Många känner att de saknar socialt stöd och har blivit
              utsatta för våld och trakasserier. Så mycket som var femte ung
              homo- eller bisexuell person har på grund av sin läggning blivit
              utsatt för någon form av våld eller allvarlig kränkning från sina
              egna familjemedlemmar. Den rapporten har nu lämnats till regeringen.
            </seg>
            <seg n="c2ed1987">
              I handlingsplanen redovisas flera steg för att öka kunskapen
              om och möjligheten att förbättra arbetet med barns och ungas hälsa.
              Som exempel kan nämnas den stärkta vårdgarantin inom barn- och
              ungdomspsykiatrin och den rikstäckande kartläggningen av barns
              och ungdomars psykiska hälsa som Statistiska centralbyrån nu genomför.
            </seg>
            <seg n="3b47bb46">
              Herr talman! Ungdomspolitiken ligger under kulturutskottets ansvarsområde,
              och det känns ganska naturligt.
            </seg>
            <seg n="6a61299d">
              Anders Carlberg, portalfigur för verksamheten Fryshuset i Helsingfors,
              talar gärna om berättelsens makt. När den äldre generationen för
              över sina kunskaper till den yngre genom en berättelse, en liknelse
              eller något självupplevt, sätts informationen i ett perspektiv.
              Vi tar den till oss och kan genast sätta den i sammanhang. Genom
              att läsa om vad som har hänt människor före oss drar vi lärdom
              för egen räkning. Vi undviker att upprepa historiens misstag och
              får inspiration att träffa goda val för vår framtid. Berättelsen
              blir bäraren av kunskap och förutsättningen för det vi kallar
              bildning.
            </seg>
            <seg n="746a5eb6">
              Det är här kulturen kommer in. Genom kulturen samlas berättelserna
              och återkommer i olika former, oavsett om det är genom litteraturen,
              konsten eller teatern. Kulturen hjälper oss att bearbeta och hantera
              den information vi möter i vardagen. I ett eskalerande informationssamhälle
              blir kulturen allt viktigare.
            </seg>
            <seg n="98194289">
              Barns och ungas rätt till kultur står högt på regeringens agenda
              och har så gjort under hela mandatperioden. Det gäller såväl tillgången
              till professionell kultur av hög kvalitet som möjligheten att
              utveckla sitt eget skapande. En av de viktigaste insatserna är
              Skapande skola, som nu har ökat möjligheten för alla elever i
              årskurs 49 att ta större del av kulturlivet och knyta samman konsten
              och kulturen med skolan.
            </seg>
            <seg n="7aa963e0">
              Oppositionen vill ofta försöka koka soppa på den gamla spiken
              om fri entré till statliga museer. Här vill jag erinra om att
              alliansen alltid har värnat fri entré för barn och unga. Så ser
              det också ut vid de flesta länsmuseer och kommunala museer.
            </seg>
            <seg n="9301af0e">
              I skrivelsen redovisas att regeringen avser att ta initiativ
              till en dialog i kulturfrågor med kommuner och landsting samt
              med den ideella sektorn. Statens kulturråds uppdrag när det gäller
              samordning och kunskapsspridning ska förtydligas. Ungdomsstyrelsen
              kommer att ges i uppdrag att genomföra en analys av ungas kulturutövande
              allt i syfte att stärka ungas möjligheter till eget skapande och
              deltagande i kulturlivet.
            </seg>
            <seg n="2e1a596d">
              Herr talman! Jag ber om ursäkt för att jag har dragit över min
              talartid något, men jag avslutar här. Jag vill yrka bifall till
              kulturutskottets förslag.
            </seg>
          </u>
          <note type="speaker" n="720e47bf">
            Anf. 65 ULF HOLM (mp) replik:
          </note>
          <u who="Q520956" xml:id="i-9db9276997b5fec6-1" n="48c3c13a">
            <seg n="ca380d1f">
              Herr talman! I sitt försvarstal för skrivelsen pratade Olof Lavesson
              om nedsättning av sociala avgifter för unga upp till 25 år. Jag
              skulle bara vilja ställa en enkel fråga: Kan Olof Lavesson redovisa
              hur många nya jobb för arbetslösa ungdomar och hur många anställda
              som denna reform har gett?
            </seg>
            <seg n="344a6b9a">
              Olof Lavesson sade också att det hade gjorts satsningar för att
              fler ska klara gymnasiet. Såvitt jag vet är det ganska stabilt
              runt 2024 procent som inte går ut gymnasiet med tillräckliga betyg.
            </seg>
            <seg n="44fd4bb3">
              Jag har inte sett några direkta insatser från regeringen för
              att höja kvaliteten i skolan. Där tycks det i stället mest vara
              en diskussion om kepsar och mobiler. Man måste ju koncentrera
              sig på skolans innehåll och kvalitet, och där saknar vi förslag
              från regeringens sida.
            </seg>
            <seg n="3b882b8a">
              Jag tror att Olof Lavesson får läsa på lite om arbetsmiljösituationen
              i skolan. Arbetsmiljöverket har ansvar för detta och ska göra
              inspektioner för att se till att det systematiska arbetsmiljöarbetet
              fungerar även på skolorna så att det blir en bra skolmiljö, vilket
              är väldigt viktigt. Alliansen har dragit ned med 160 miljoner
              på Arbetsmiljöverket, vilket innebär att det blir färre och färre
              inspektioner också i skolan. Därmed blir hela arbetet med att
              se till att det finns en bra arbetsmiljö eftersatt.
            </seg>
            <seg n="36000cb3">
              Vi kallar skolan för en arbetsmiljö för unga, och vi har också
              fått ganska många rapporter om att skolorna är ganska nedslitna.
              Det är också därför som vi från den rödgröna oppositionen har
              föreslagit ett särskilt skol-ROT just för reparation och underhåll
              av skolorna. Där saknar vi några som helst initiativ från regeringens
              sida.
            </seg>
          </u>
          <note type="speaker" n="9d83cba4">
            Anf. 66 OLOF LAVESSON (m) replik:
          </note>
          <u who="Q1593545" xml:id="i-fd37e310c7050046-1" n="eb39e799">
            <seg n="35a24f0b">
              Herr talman! Ulf Holm inledde sitt anförande med att säga att
              han tänkte lämna skolpolitiken därhän. Det är väl ganska symtomatiskt
              för Miljöpartiet. Hade Ulf Holm läst på om det området hade han
              nog hittat svar på många av sina frågor.
            </seg>
            <seg n="fcd6951c">
              Det kan inte vara okänt för Ulf Holm att vi har gjort några av
              de största utbildningspolitiska förändringarna i modern tid under
              den här mandatperioden. Inte minst Ulf Holms partikamrater har
              kritiserat detta här i talarstolen vid ett antal tillfällen.
            </seg>
            <seg n="813344cd">
              Det handlar om betydligt mer än bara det som Ulf Holm så raljant
              kallar för kepsar och mobiler. Ta bara det att vi nu satsar på
              yrkesförberedande utbildning i betydligt större utsträckning än
              någonsin tidigare. Det handlar inte bara om högskoleexamina utan
              om att komma ut på en arbetsmarknad och koppla utbildningen till
              den arbetsmarknaden. Det handlar om att införa praktikplatser
              och lärlingsplatser. Jag tycker att detta är fantastiskt stora
              steg som Ulf Holm uppenbarligen totalt bortser från.
            </seg>
            <seg n="3b871031">
              När Ulf Holm var med och styrde Sverige var det en tredjedel
              som slogs ut från gymnasieskolan varje år. Ulf Holm vet precis
              som jag att om man genomför förändringar på skolområdet så tar
              det ett antal år innan de får genomslag, men att bara vänta ytterligare
              löser inga större problem.
            </seg>
            <seg n="fcd8355c">
              Sedan tar Ulf Holm upp de halverade sociala avgifterna för unga.
              Där vet både Ulf Holm och jag att vi har gått igenom en ganska
              stor finanskris. Att värdera exakt vilka jobb som tillkommit eller
              försvunnit på grund av olika reformer är fullständigt omöjligt.
              Men jag konstaterar att det i det förslag som Ulf Holm går till
              val på handlar om att dubbla de sociala avgifterna för ungdomar.
              Jag skulle vilja fråga Ulf Holm hur många nya jobb ni har beräknat
              att det kommer att ge för unga människor när det blir dubbelt
              så dyrt att anställa dem med er politik. Vilken signal är det
              till dem som befinner sig i utanförskap? Jag tänker på dem som
              bor i storstädernas ytterområden och kanske har lyckats få in
              en fot på arbetsmarknaden men som nu får reda på att det kommer
              att bli dubbelt så dyrt att ha dem anställda. Hur många fler jobb
              ger det, Ulf Holm?
            </seg>
          </u>
          <note type="speaker" n="89dd8764">
            Anf. 67 ULF HOLM (mp) replik:
          </note>
          <u who="Q520956" xml:id="i-9db9276997b5fec6-2" n="48c3c13a">
            <seg n="cd990baf">
              Herr talman! När det gäller skolan skulle jag egentligen hålla
              mig utanför. Det är helt sant som Olof Lavesson påpekade, för
              det är inte mitt specialområde. Men så mycket vet jag att andelen
              som går ut gymnasieskolan utan tillräckliga betyg fortsatt ligger
              på en hög nivå. Visst, vi har olika strategier för hur vi ska
              komma till rätta med det, men jag menar att regeringens politik
              mer inriktar sig på mobiler och kepsar än på innehållet och kvaliteten
              i utbildningen. Se bara på komvux, där ni har skurit ned så att
              det inte längre ger förutsättningar för att den som inte lyckas
              i skolan ska kunna läsa in det han har missat. De möjligheterna
              har ni tagit bort.
            </seg>
            <seg n="12ebeccd">
              Från Miljöpartiets sida är vi mycket positiva till fler lärlingsplatser,
              traineeplatser och praktikplatser. Vi tror att det är en bra möjlighet.
              Det har vi också lagt fram ett rödgrönt förslag om som finns i
              Ungdomslyftet som har presenterats.
            </seg>
            <seg n="c4c4621a">
              När det gäller nedsättningen av arbetsgivaravgifterna för ungdomar
              är problemet att alliansen inte kan säga hur många arbetslösa
              ungdomar som har fått jobb tack vare den. Det går inte att säga
              men reformen kostar 11,9 miljarder! Det är en otroligt stor reform,
              och då måste man väl ändå kunna få en utvärdering av hur den har
              fungerat. Det är klart att de företag som redan tidigare hade
              många unga anställda är jätteglada, för de har plötsligt fått
              mycket lägre kostnad och därmed också större vinst. Det är självklart.
            </seg>
            <seg n="d74953c7">
              Om man nu har 11,9 miljarder menar vi att det är bättre att satsa
              dem på åtgärder för att försöka få in arbetslösa på arbetsmarknaden.
              I Miljöpartiet vill vi, som företagsvänligt parti, använda de
              11,9 miljarderna till att sänka arbetsgivaravgifterna för småföretagen,
              för de har stor utsatthet i dag just på grund av finanskrisen.
            </seg>
          </u>
          <note type="speaker" n="abc0d441">
            Anf. 68 OLOF LAVESSON (m) replik:
          </note>
          <u who="Q1593545" xml:id="i-fd37e310c7050046-2" n="eb39e799">
            <seg n="47f964e0">
              Herr talman! Ulf Holm vet lika väl som jag att antalet platser
              på komvux är något som minskar i högkonjunktur och ökar i lågkonjunktur.
              Så är det även i det här fallet. Det stämmer att vi i början av
              mandatperioden minskade platserna med 12 000, vilket är ungefär
              en tredjedel av vad ni minskade platserna med mellan 2001 och
              2004. Vi kanske ska ha lite perspektiv på de siffror vi pratar
              om.
            </seg>
            <seg n="f8aaa408">
              Nu byggs platserna ut. Framför allt satsar vi på yrkesvux återigen
              för att koppla det till dem som väljer en yrkesinriktad utbildning.
            </seg>
            <seg n="777ece62">
              Det som Ulf Holm fortsätter att kalla för kepsar och mobiler
              skulle jag vilja kalla för en trygg kunskapsmiljö. Det handlar
              om att det faktiskt är ordning och reda i skolan och att man får
              studiero. Jag tror inte att man nog kan betona det när det gäller
              möjligheten att tillgodogöra sig kunskaper.
            </seg>
            <seg n="8fb92c88">
              Slutligen kan jag konstatera att vi inte fick något svar på frågan
              om hur många jobb Ulf Holm beräknar att en straffskatt på ungdomar
              ska ge. 11,9 miljarder, säger Ulf Holm, som om de miljarderna
              bara kunde plockas in någonstans ifrån.
            </seg>
            <seg n="88be5d1f">
              De ska betalas av någon. De ska betalas av dem som har anställt
              en ung människa och som nu får reda på att det blir dubbelt så
              dyrt att ha den personen anställd. Ulf Holms besked till dem i
              valrörelsen är att detta kommer att genomföras med honom vid makten.
              Det blir dubbelt så dyrt att anställa ungdomar. Vi får se hur
              många jobb det ger, Ulf Holm.
            </seg>
          </u>
          <note type="speaker" n="7f290dee">
            Anf. 69 LEIF PETTERSSON (s) replik:
          </note>
          <u who="Q3373346" xml:id="i-9637285bc3eb917a-1" n="43365c45">
            <seg n="76bee389">
              Herr talman! McDonalds behövde väl 60 miljoner ytterligare i
              sin kassa. Det var väl därför som de behövde få de här sänkningarna
              av arbetsgivaravgifterna för de unga som de redan hade anställda.
              Jag konstaterar bara att pengarna används på ett mycket, ska vi
              säga, slösaktigt sätt. Det är väl bättre att satsa pengarna på
              de ungdomar som är arbetslösa i stället för att i största allmänhet
              satsa på alla ungdomar.
            </seg>
            <seg n="290f6527">
              Sedan förbigick Olof Lavesson helt bostadspolitiken. Han pratade
              inte bostäder för fem öre. Jag kan förstå det med tanke på den
              bostadspolitik som regeringen företräder.
            </seg>
            <seg n="19107b44">
              Marknaden ska lösa alla problem, inte politiken. Innerstaden
              i Helsingfors ska göras hyresfri, det vill säga inga hyresrätter
              ska finnas kvar i innerstaden i Helsingfors. Det är den krassa
              politik som regeringen står för.
            </seg>
            <seg n="c0054d73">
              Jag undrar bara: Varför det? Varför vill inte den borgerliga
              majoriteten i utskottet eller den borgerliga majoriteten i riksdagen
              satsa mer pengar på hyresrätter? Ni måste ju se att detta bär
              alldeles åt skogen fel.
            </seg>
            <seg n="572b6d35">
              Sedan måste jag fråga Olof Lavesson hur han får ihop det här
              med skolan. Han pratar om att skolan ska göra en massa saker.
              Den kommunala skolan ska göra det och det. Men samtidigt satsar
              ni inga mer pengar på kommunerna.
            </seg>
            <seg n="61cff29c">
              Ni ger dem lite grann i ett engångsbidrag i år. Samtidigt utarmas
              kommunernas ekonomi, vilket gör att kommunerna får mycket svårare
              att satsa på skolan.
            </seg>
            <seg n="4bb402cc">
              Jag bor i en kommun som säger upp lärare därför att man inte
              har ekonomi för det hela längre. Det är i och för sig en moderatledd
              kommun, så det kan bero på det. Inte vet jag. Men det här går
              i alla fall inte ihop.
            </seg>
          </u>
          <note type="speaker" n="417205b3">
            Anf. 70 OLOF LAVESSON (m) replik:
          </note>
          <u who="Q1593545" xml:id="i-fd37e310c7050046-3" n="eb39e799">
            <seg n="95080ae1">
              Herr talman! När man hör Leif Pettersson får man lite flashback
              från förr. Vi är tillbaka i transfereringssystemens tid.
            </seg>
            <seg n="342e995c">
              11,9 miljarder ska man dra in. Och så säger Leif Pettersson:
              Vi ska i stället satsa på de ungdomar som inte har något jobb.
              Det innebär att det för alla dem som har någon anställd som är
              ung helt plötsligt ska kosta dubbelt så mycket. Är det så att
              de inte längre har dem anställda får de nya pengar av Leif Pettersson
              för att anställa dem. Det är fram och tillbaka och fram och tillbaka.
              Ni tar med den ena handen. Ni ger med den andra handen.
            </seg>
            <seg n="71028fad">
              Beskedet är fortfarande till alla dem som har anställt någon
              att det kommer att bli dubbelt så dyrt om Leif Pettersson får
              bestämma.
            </seg>
            <seg n="a3042d05">
              Återigen undrar jag, Leif: Hur många nya jobb anser Leif Pettersson
              och Socialdemokraterna att det ger att straffbeskatta unga? Hur
              många nya jobb blir det av att det blir dubbelt så dyrt att ha
              unga anställda? Och det rör betydligt fler än McDonalds, som Leif
              Pettersson lite nedlåtande nämnde.
            </seg>
            <seg n="978e2be7">
              Sedan togs bostadspolitiken upp. När jag lyssnade på Leif Pettersson
              var det ibland lite svårt att avgöra om det var ungdomspolitik
              eller bostadspolitik i stort som vi diskuterade. Det var en väldigt
              generell debatt.
            </seg>
            <seg n="167d5e39">
              Jag ska försöka hålla mig till de frågor som rör ungdomspolitiken.
              Vi kommer ju inte det vet Leif Pettersson också genom nyproduktion
              av hyresrätter att bygga bort problemen för unga människor. Jag
              tänker framför allt på våra storstäder där problemen är som störst.
              Där handlar det om helt andra insatser, och vi ser nu en helt
              ny kreativitet när det gäller till exempel studentbostäder.
            </seg>
            <seg n="c2e3be6a">
              Jag kan se det i min egen stad jag kommer från Malmö. Där ser
              vi nu ett helt nytt område när det gäller hur studentbostäder
              växer fram, och det handlar inte om nyproduktion av hyresrätter.
            </seg>
            <seg n="ea7ee0d7">
              Jag är också bekymrad över hyresrättens framtid i Sverige. Jag
              för gärna den debatten med Leif Pettersson. Men det är en generell
              bostadspolitisk debatt, och den tycker jag inte hör hemma i den
              ungdomspolitiska debatten.
            </seg>
          </u>
          <note type="speaker" n="5b7a4cf9">
            Anf. 71 LEIF PETTERSSON (s) replik:
          </note>
          <u who="Q3373346" xml:id="i-9637285bc3eb917a-2" n="43365c45">
            <seg n="807a2ec2">
              Herr talman! Jo, den hör hemma i den ungdomspolitiska debatten
              därför att fler hyresrätter skapar en positiv kedja, en positiv
              spiral. Äldre människor som har sina villor kan då flytta till
              nyproducerade hyresrätter inne i stan. Sedan kan villorna efterfrågas
              av unga familjer som i sin tur lämnar en billig hyresrätt som
              ungdomar kan efterfråga.
            </seg>
            <seg n="7172459a">
              Det är det samband som finns på hela bostadspolitikens område.
              Därför är också byggandet av hyresrätter viktigt när det gäller
              ungdomars möjligheter att få bostad, ungdomars möjligheter att
              flytta hemifrån. När äldre människor, de som skulle behöva ha
              ett annat boende, sitter kvar i sina gamla hyresrätter kommer
              inte den här positiva spiralen i gång.
            </seg>
            <seg n="beff634f">
              Men återigen: Jag förstår inte hur du får det att gå ihop på
              skolans område. Jag har en fru som är lärare dessutom, ska jag
              säga. Hon märker dag efter dag att hon får färre arbetskamrater,
              att skolan utarmas på personer som inte är lärare utan elevassistenter,
              kuratorer och så vidare. Hon märker dag efter dag att hon får
              det betydligt besvärligare att få tiden att räcka till.
            </seg>
            <seg n="d88a4efd">
              Alltihop beror på att kommunerna får mindre resurser. De kommunala
              resurserna skulle kunna garanteras med ett betydligt bättre statsbidrag
              från statsmakternas sida. Men regeringen vill bara lämna ett litet
              engångsbidrag i stället, och det är inte tillräckligt.
            </seg>
            <seg n="79fa6a5d">
              Det är inte tillräckligt att ge ett engångsbidrag. Det kan man
              inte bygga en verksamhet på under en längre tid. Men vi får väl
              se. Vi får hoppas på en ny regering och bättre bidrag till kommunerna
              från den regeringens sida.
            </seg>
          </u>
          <note type="speaker" n="54846eb7">
            Anf. 72 OLOF LAVESSON (m) replik:
          </note>
          <u who="Q1593545" xml:id="i-fd37e310c7050046-4" n="eb39e799">
            <seg n="cb1155ef">
              Herr talman! Det har inte undgått någon att när det gäller att
              lova nya pengar är oppositionen fullständigt oöverträffad. Det
              är när man ska finansiera dem som det blir lite värre.
            </seg>
            <seg n="c8e6d303">
              Det är bland annat straffbeskattning av ungdomar som tydligen
              ska finansiera åtminstone tolv av miljarderna.
            </seg>
            <seg n="f8a8e56e">
              Återigen, Leif Pettersson: Även kommunerna har gått igenom en
              ganska tuff ekonomisk period. Av den anledningen har vi ökat de
              bidrag som går till kommuner och landsting. Det vet Leif Pettersson
              lika väl som jag.
            </seg>
            <seg n="bd490ffa">
              När det gäller vad staten kan göra håller vi på med en helt ny
              gymnasieskola. En ny skollag är på väg framöver. En ny lärarutbildning
              håller på att genomföras. Det är alltså väldigt mycket som görs.
              Men det verkar inte som att Leif Pettersson noterar detta över
              huvud taget.
            </seg>
            <seg n="ec1cc7ee">
              När det gäller utbildningsplatserna har vi föreslagit ett antal
              nya utbildningsplatser på både högskola och yrkeshögskola. Men
              det bryr sig inte Leif Pettersson heller om. Det enda besked han
              ger är att det med honom vid makten kommer att bli dyrare och
              dyrare att anställa ungdomar. Det är det krassa beskedet i dag.
            </seg>
          </u>
          <note type="speaker" n="ab619062">
            Anf. 73 AMINEH KAKABAVEH (v) replik:
          </note>
          <u who="Q3675519" xml:id="i-2bb7a4586491f71a-1" n="f9b06cb3">
            <seg n="b73e619a">
              Herr talman! Olof Lavesson nämnde regeringens satsning på skolorna
              och på komvux och dylikt. Tyvärr, Olof, jag sitter i utbildningsnämnden
              och har koll på situationen för de ungdomar som inte är gymnasiebehöriga.
              Det är många som inte kan gå vidare. Och din regering eller den
              borgerliga regeringen har helt enkelt skurit ned jättemycket när
              det gäller komvux och de olika skolor där ungdomarna kan gå vidare
              med studier efter gymnasiet, så att de kan vara behöriga och få
              ett arbete.
            </seg>
            <seg n="3f9961e2">
              Det är lätt att säga en massa vackra ord här i talarstolen, men
              när man kommer till handling är det faktiskt väldigt annorlunda.
              Situationen är annorlunda, och förutsättningarna för ungdomarna
              är annorlunda.
            </seg>
            <seg n="aa2c945d">
              Vi rödgröna har i alla fall 10 000 fler platser till komvux och
              de olika KY-utbildningarna. Det handlar om satsningar på dem.
              Och det är 400 miljoner kronor för satsningar på högskolor och
              universitet. Det är satsningar på ungdomar. Men min fråga är:
              Vad har regeringen för satsningar när det gäller den frågan?
            </seg>
            <seg n="bae555bc">
              Sedan har du och vi alla nämnt psykisk ohälsa och den nyaste
              rapporten från Ungdomsstyrelsen. Det har faktiskt också kommit
              en annan rapport från Ungdomsstyrelsen. Det handlar om 70 000
              barn med invandrarbakgrund, 70 000 ungdomar. Gift mot sin vilja
              heter den rapporten.
            </seg>
            <seg n="43c3fb08">
              Det är 70 000 ungdomar. Vad säger man om detta? Varför nämner
              man inte det någonstans?
            </seg>
          </u>
          <note type="speaker" n="08c59af5">
            Anf. 74 OLOF LAVESSON (m) replik:
          </note>
          <u who="Q1593545" xml:id="i-fd37e310c7050046-5" n="eb39e799">
            <seg n="e4964839">
              Herr talman! När det gäller komvux sjunker antalet platser i
              högkonjunktur, och de ökar i lågkonjunktur. Om man ser på vad
              vi gör nu kan vi konstatera att under 2009 ökar platserna på yrkesvux
              och komvux med 7 000 platser, 2010 med 23 000 platser och 2011
              med 24 000 platser. I början av mandatperioden sjönk de med 12
              000 platser, ungefär en tredjedel av det som den rödgröna regeringen
              på sin tid drog in platserna med.
            </seg>
            <seg n="73f23ae9">
              Kom inte och påstå att regeringen ingenting gör! Det görs fantastiskt
              mycket. Det finns siffror som visar det också.
            </seg>
            <seg n="54a42569">
              Amineh Kakabaveh tar upp ungdomars hälsa. Då vill jag ta upp
              den satsning som är gjord med ungdomsmottagning på nätet. Det
              tycker jag är en viktig del när det gäller vad man kan göra för
              ungdomars hälsa. Det tog man initiativ till redan 2007. Den så
              kallade umo.se lanserades i november 2008.
            </seg>
            <seg n="4e3153b7">
              Det innebär att unga kan få information och råd i frågor som
              rör sex, hälsa och relationer. Man har haft en miljon besök av
              unga mellan 13 och 25 år i hela landet, och hela 40 procent känner
              till satsningen.
            </seg>
            <seg n="4bfb40b4">
              Jag tycker att det är en viktig del av den här politiken. Jag
              skulle vilja se att man breddar den till fler områden.
            </seg>
            <seg n="b9d468ba">
              Jag känner väl till Amineh Kakabavehs engagemang för unga som
              råkar ut för hedersrelaterad brottslighet. Jag delar den oron
              och de bekymren. Jag skulle gärna se att det görs mer satsningar
              framöver och att man kan fortsätta med de goda erfarenheterna
              med anonyma kontaktmöjligheter för dem som har drabbats av den
              typen av brottslighet.
            </seg>
            <seg n="bc971b3d">
              Det finns ett initiativ som RFSL Rådgivningen Skåne driver som
              heter heder.nu dit unga som drabbas av hedersrelaterad brottslighet
              kan vända sig anonymt. Det är ett strålande initiativ. Jag skulle
              gärna se att det kan utökas på något sätt framöver.
            </seg>
          </u>
          <note type="speaker" n="59e83161">
            Anf. 75 AMINEH KAKABAVEH (v) replik:
          </note>
          <u who="Q3675519" xml:id="i-2bb7a4586491f71a-2" n="f9b06cb3">
            <seg n="5ae22021">
              Herr talman! Jag har inte påstått att ni inte gör någonting,
              men det ni gör är helt otillräckligt. Jag gav exempel i mitt anförande.
              I Skärholmen där jag bor är mer än 50 procent av ungdomarna med
              invandrarbakgrund arbetslösa. I Tensta och Rinkeby är 37 procent
              av ungdomarna arbetslösa. Mer än 60 procent av befolkningen är
              beroende av socialbidrag.
            </seg>
            <seg n="1e637079">
              Vad är satsningen? Det är så i Rosengård, i Botkyrka och i många
              andra områden. Ni har skurit ned på komvux. Ni har försämrat situationen
              för ungdomar när det gäller att kunna komma vidare med karriär
              och utveckling och helt enkelt bli behörig.
            </seg>
            <seg n="6054ebad">
              Det är anställningsstopp inom olika kommuner. De ungdomar som
              inte klarar sig behöver fler lärare, utbildade och behöriga lärare.
              De får inte ens det. Hur ska de kunna ta sig fram till ett arbete
              och en bostad? Har man inte ett arbete kan man inte heller få
              en bostad. Då är man kvar som mina vänner och bekanta. Man är
              upp till 30 år och bor fortfarande hemma, för man har inte råd
              att bo själv.
            </seg>
            <seg n="68ff3c30">
              Visst har trenden vänt när det gäller ungdomars möjligheter.
              Jag pratar inte om alla ungdomar. Jag pratar om ungdomarna från
              arbetarklassen. De flesta av dem har invandrarbakgrund i förorterna.
              Det handlar om ensamstående föräldrar och psykiskt sjuka. Det
              finns många med funktionsnedsättningar. Hur många ungdomar med
              funktionsnedsättning har fått jobb med den här regeringens politik?
              Tyvärr är verkligheten så.
            </seg>
          </u>
          <note type="speaker" n="1a4a4a79">
            Anf. 76 OLOF LAVESSON (m) replik:
          </note>
          <u who="Q1593545" xml:id="i-fd37e310c7050046-6" n="eb39e799">
            <seg n="19b84778">
              Herr talman! Amineh Kakabaveh frågar vad vi gör när det gäller
              skola, utbildning och arbetsmarknad för dem som växer upp i våra
              utanförskapsområden. Jag tror att grunden för det hela är en skola
              som tidigt satsar på kunskap, trygghet, ordning och reda och gör
              det för alla. Det handlar om att se att det går att kombinera
              med att hitta en plats i det svenska samhället och känna att man
              är en del av det svenska samhället. Även om man är född och uppvuxen
              här ska man inte känna att man lever i utanförskap.
            </seg>
            <seg n="d3c669d1">
              Det handlar också om att öppna jobbgarantin för unga, göra det
              på deltid och kombinera det med undervisning i till exempel svenska
              för invandrare. Jag tror att det är av stor betydelse för dem
              som inte lyckas få slutbetyg från grund- och gymnasieskolan att
              vi har en satsning på utbildningsplatser på folkhögskolorna.
            </seg>
            <seg n="cd220d15">
              Jag har tidigare nämnt utbyggnaden av komvux som vi ser nu, även
              den av yrkesvux och yrkeshögskolorna. Jag tror att det är viktiga
              bitar för att komma in i samhället. Det handlar om att få in foten
              på arbetsmarknaden, framför allt för dem som kommer från utanförskapsområden.
              De gynnas av att det är enkelt och billigt att anställa unga människor.
            </seg>
            <seg n="22b7e04b">
              Hela oppositionens, även Amineh Kakabavehs och Vänsterpartiets
              besked, till dem som har lyckats i utanförskapsområden att få
              in en fot på arbetsmarknaden är att det plötsligt blir dubbelt
              så dyrt att anställa och ha anställda. Det är även Amineh Kakabavehs
              besked till dem. Det blir dubbelt så dyrt att ha dem anställda
              med er politik.
            </seg>
            <seg n="9ad61f32">
              Vi har inte fått några svar i dag, och vi lär väl inte få det
              heller fram till valet. Men det finns ingen större tveksamhet.
              Det görs enormt stora insatser. Det kommer att behöva göras betydligt
              fler insatser, men alternativet som erbjuds från den rödgröna
              oppositionen är inte särskilt smickrande.
            </seg>
          </u>
          <note type="speaker" n="0165a06d">
            Anf. 77 PER LODENIUS (c):
          </note>
          <u who="Q5962258" xml:id="i-c7633bde2741d3f5-0" n="3d386c5f">
            <seg n="1d71feee">
              Herr talman! Under förra året hade jag förmånen att få leda en
              arbetsgrupp i mitt partidistrikt i Helsingforss län. Det var en
              grupp som arbetade med frågor kring ungdomar och ungdomars hälsa.
              Arbetet i gruppen bestod i huvudsak av dialoger med personer som
              på olika sätt arbetar med ungdomar, i skolan, inom skolhälsovården,
              i barn- och ungdomspsykiatrin liksom polisen och Socialstyrelsen.
            </seg>
            <seg n="aa345875">
              Hälsan är bättre, men fler är sjuka var en kommentar från en
              skolläkare som vi träffade. Han menade att allvarligare infektioner
              är färre numera, men allergier och smärtproblem ses oftare än
              förr. Det är en större andel i alla ålderskategorier av ungdomar
              som söker vård för olika problem. Huvudvärk och magont är vanligt
              och kopplas ofta till spänningstillstånd.
            </seg>
            <seg n="2fdf919e">
              Att sömnproblem rapporteras ofta kom också fram i de dialoger
              som vi hade med personer som arbetar inom skolhälsovården. Sömnproblemen
              har av allt att döma samband dels med att ungdomar har hektiska
              liv, dels att en del föräldrar synes ha alltför lite av vad vi
              kan kalla resurser för att motsvara barnens behov av gemenskap
              och därmed det stöd som är knutet till gemenskapen med föräldrarna.
            </seg>
            <seg n="0bcb619e">
              Föräldrarna är benägna att söka hjälp för sina barn i fråga om
              somatisk, kroppslig ohälsa eller misstankar om somatisk ohälsa.
              Den psykiska ohälsan verkar dock vara svårare för föräldrar att
              tackla.
            </seg>
            <seg n="0a1f2d6c">
              Vid några av dialogerna framhölls att föräldrarna skulle behöva
              ha mer värdetid med sina barn som att äta frukost och middag tillsammans
              för att få tid att prata om vad som händer runt barnen och ungdomarna.
              Här kan jag nämna den nationella strategi för ett utvecklat föräldrastöd
              som regeringen har lagt fram som en del i det här.
            </seg>
            <seg n="94f46326">
              Många ungdomar tycker ändå att det är härligt att leva. Man skulle
              kunna säga att det är inne att må bra. Många ungdomar mår faktiskt
              bra. Vi kunde få fram en del undersökningar där 80 procent av
              ungdomarna uppger att de mår bra.
            </seg>
            <seg n="85fd1260">
              Skolsköterskorna som vi träffade beskrev att de kunde se ändringar
              utifrån vad som var populärt eller inne. Just nu är trenden att
              vara frisk och sund. Då sprids den bilden och känslan bland många
              ungdomar.
            </seg>
            <seg n="8656bd1d">
              Men det finns självklart ungdomar som inte har samma känsla.
              I flera av de dialoger vi genomförde växte bilden fram att kraven
              ökat på tonåringarna i en takt som de inte alltid är mogna att
              hantera. Samtidigt omges de av allt färre vuxna som skulle kunna
              balansera dessa krav. Ungdomar blir mer hänvisade till sig själva,
              kompiskretsen och de digitala medierna.
            </seg>
            <seg n="f21c9a5f">
              När det gäller de digitala medierna framhöll flera av dem vi
              träffade möjligheterna till stöttning via nätet. Vi har här hört
              om satsningar på nätet att få stöttning.
            </seg>
            <seg n="8489495c">
              Med mobiltelefoner och Internet kan man också ha en bredare vänkrets
              än tidigare. Man blir sedd. Man kan lättare hitta vänner som man
              känner tillhörighet med.
            </seg>
            <seg n="02a71951">
              Men Internetkontakterna kan också vara skadliga med mobbning
              och stöttning i skadlig riktning. Att man finns med på bilder
              på nätet som man själv eller någon annan har lagt ut är ett ökande
              problem.
            </seg>
            <seg n="92226f21">
              Vid flera av dialogerna framkom det också att ungdomarna tidigare
              än för några år sedan har lärt sig avarter av vuxenbeteende. Deras
              självständighet, initiativ och kamratliv är numera som om de blev
              vuxna tidigare. Det inbegriper också konsumtion, klädvanor och
              sexuell aktivitet.
            </seg>
            <seg n="ed18525f">
              Ungdomar utsätter sig också för mer drogrisker än förut. Flickorna
              har blivit mer utagerande, och runt 15 års ålder har många flickor
              det besvärligt som mottagare av en mängd förväntningar av olika
              slag.
            </seg>
            <seg n="72c57e1f">
              Vid några av dialogerna togs det också upp att man sett en tydlig
              ökning av alkoholkonsumtion bland ungdomarna under de senaste
              åren.
            </seg>
            <seg n="819ea56f">
              Ungdomar upplever heller aldrig tystnad, passivitet eller att
              umgås med sig själva, alltså tid för att, som man brukar uttrycka
              det, ladda sina egna batterier. De har mycket aktiviteter, och
              det ska vara häftigt eller full fart. Tv- och datortid kan för
              en del uppgå till tiotolv timmar per dygn, ibland mer. Man skulle
              kunna likna det här vid någonting som skulle kunna kallas informationsstress.
            </seg>
            <seg n="d1e5acdf">
              Ofta är det också många aktiviteter efter skolan. Det blir lätt
              för mycket som ska pressas in. Man drabbas av det vi skulle kunna
              kalla aktivitetsstress. Man vill inte missa något. Man ska prestera
              och vara bra, kanske helst bäst, också på fritiden.
            </seg>
            <seg n="dd99b42f">
              Herr talman! Skolan är en viktig infrastruktur för framtiden,
              om kanske inte den viktigaste. Fortsatt förbättring och uppbyggnad
              av skolan med genomtänkta arbetssätt för eleverna och fortbildning
              för lärarna är en generell åtgärd som kommer hela landets befolkning
              till godo, dels genom att eleverna och deras föräldrar oroas mindre,
              dels genom att utbildningsresultaten så klart blir bättre. I förlängningen
              kan vi faktiskt se att den ekonomiska bärkraften i landet stärks.
            </seg>
            <seg n="96dafc0c">
              Här har regeringen tagit initiativ till en ny skollag, och förslaget
              kommer till riksdagen under våren, liksom till den nya gymnasieskolan
              där fler elever kommer att få chansen att uppnå målen och gå vidare
              till arbete eller vidareutbildning efter sina gymnasieår.
            </seg>
            <seg n="6d4041db">
              Ledarskapet, har det visat sig, är en viktig del för framgångsrika
              skolor och skolmiljöer. Varje klass kan man också kalla en arbetsgrupp.
              Ju mer genomtänkt och medvetet arbetsledarens, alltså lärarens
              roll är, desto bättre blir också arbetsklimatet och prestationerna.
            </seg>
            <seg n="769ae700">
              En skolledning som förmår dela ut ansvar till arbetslagsledare
              och pedagoger som sedan också är beredd att ta ansvaret att driva
              sina arbetsområden och grupper på ett genomtänkt sätt ger en välfungerande
              skola. Därför är också den obligatoriska befattningsutbildningen
              för nyanställda rektorer en viktig del, liksom den kommande nya
              lärarutbildningen. Även den satsning på fortbildning för lärare
              som har genomförts inom Lärarlyftet bidrar till detta.
            </seg>
            <seg n="1ebca0dc">
              Det här är åtgärder som ger effekt på längre sikt, men också
              för de ungdomar som har lämnat skolan och gymnasiet kan insatser
              behövas, inte minst nu när vi är inne i den största globala ekonomiska
              kris vi har sett på mycket länge. Satsningen på yrkesutbildningen
              genom förstärkningen med minst 10 000 platser inom yrkesvux, 3
              000 platser till yrkeshögskolan och 10 000 platser inom högskolan
              är exempel på åtgärder för att ge ungdomar möjlighet att gå vidare
              till en framtid, en framtid för den unge själv liksom för Sverige.
            </seg>
            <seg n="e2c7e952">
              Med det, herr talman, vill jag yrka bifall till utskottets förslag.
            </seg>
          </u>
          <note type="speaker" n="b4f52ffa">
            Anf. 78 LEIF PETTERSSON (s) replik:
          </note>
          <u who="Q3373346" xml:id="i-9637285bc3eb917a-3" n="43365c45">
            <seg n="86d598cf">
              Herr talman! Inte ett ord om ungdomsarbetslösheten! Mycket märkligt,
              måste jag säga.
            </seg>
            <seg n="667c625e">
              Jag håller i min hand en rapport från TCO. TCO granskar , heter
              den här serien. Det är TCO som undersöker hur saker och ting förhåller
              sig på arbetsmarknaden. Just den här granskningen heter LAS gör
              inte unga arbetslösa .
            </seg>
            <seg n="ca2525dd">
              Rapporten visar följande:
            </seg>
            <seg n="3ffc6747">
              Ändå framhärdar Centerpartiet i att kräva att lagen om anställningsskydd
              ska luckras upp. Varför det, Per Lodenius?
            </seg>
          </u>
          <note type="speaker" n="ac443b3c">
            Anf. 79 PER LODENIUS (c) replik:
          </note>
          <u who="Q5962258" xml:id="i-c7633bde2741d3f5-1" n="3d386c5f">
            <seg n="de1a106b">
              Herr talman! Nej, jag nämnde ingenting om arbetslösheten eftersom
              jag i mitt anförande koncentrerade mig på skoldelen och ungdomars
              hälsa, som du kanske hörde.
            </seg>
            <seg n="4c389b39">
              Det är viktigt för ungdomar att få in minst en fot på arbetsmarknaden.
              Med den politik som ni förordar inom Socialdemokraterna vill ni
              hellre ställa ungdomarna med två fötter utanför och sedan med
              olika åtgärder få in dem tillfälligt på arbetsmarknaden. Att ungdomar
              också har möjlighet att vara kvar på arbetet, att vi ser styrkan
              hos ungdomar, är en viktig del just för att de ska kunna vara
              kvar på arbetet.
            </seg>
            <seg n="c224d540">
              Jag kan också undra varför ni vill höja arbetsgivaravgiften för
              ungdomar med den politik ni vill föra. Vi ser i stället vikten
              av att flera ungdomar ska kunna komma ut på arbete, också genom
              utbildning på olika sätt. Yrkesutbildningen är en viktig del,
              som jag nämnde också i mitt anförande. Vi satsar på yrkesvux,
              men också det nya gymnasiet ger möjligheter till en tydligare
              yrkesutbildning, vilket Socialdemokraterna inte tycks vilja ha.
              Det framgår av er utbildningspolitik.
            </seg>
            <seg n="e94d532e">
              Jag vill passa tillbaka på det sättet. Varför vill ni inte satsa
              på en yrkesutbildning för ungdomarna? Varför är yrkesutbildningen
              inte en prioriterad fråga för Socialdemokraterna?
            </seg>
          </u>
          <note type="speaker" n="05383c32">
            Anf. 80 LEIF PETTERSSON (s) replik:
          </note>
          <u who="Q3373346" xml:id="i-9637285bc3eb917a-4" n="43365c45">
            <seg n="9a9c8a51">
              Herr talman! Det är den visst. Vi har i vårt gemensamma rödgröna
              förslag lagt fram sådana idéer.
            </seg>
            <seg n="006dc4f2">
              Det var inte det som jag frågade Per Lodenius om. Jag konstaterade
              att rapporten visade att färre än 2,5 procent av de arbetslösa
              ungdomarna har blivit arbetslösa efter driftsinskränkning, alltså
              situationer där turordningsreglerna har kommit till användning.
              Ändå håller du på och pratar om en fot in och två fötter utanför.
              Det är ju svammel. Det finns ingenting som stöder tesen att LAS
              skulle hindra ungdomar från att komma ut på jobb. De ungdomar
              som har blivit arbetslösa efter driftsinskränkningar hittar snabbt
              nya jobb, konstaterar TCO. Det är inte Socialdemokraterna som
              konstaterar detta. Det är TCO. Lagen om anställningsskydd lämnar
              stort utrymme för arbetsgivare att behålla kompetens i företaget
              eller organisationen, konstaterar TCO.
            </seg>
            <seg n="cfe6ccfe">
              Jag måste bara konstatera att Centerpartiets liberalisering,
              eller vad man ska kalla det, Centerpartiets ökenvandring när det
              gäller den här frågan är monumental. Det finns ingenting som stöder
              att LAS skulle göra fler ungdomar arbetslösa. Det finns ingenting
              som visar att lagen om anställningsskydd skulle hindra arbetsgivare
              att anställa ungdomar.
            </seg>
            <seg n="2cab9a8c">
              Tvärtom är det så att många arbetsgivare, exempelvis de som anställer
              de allra flesta ungdomarna, telemarketingföretag, efterfrågar
              att ungdomarna ska vara kvar längre tid i deras företag därför
              att de erbjuder dem utbildning för att de ska klara sina uppgifter.
              Men ungdomarna går vidare. Det kan man inte hindra dem från att
              göra, men de här företagen skulle vilja att ungdomarna stannade
              kvar längre. LAS är inget problem. Varför framhärdar Centerpartiet
              med detta förslag, Per Lodenius?
            </seg>
          </u>
          <note type="speaker" n="3af10f20">
            Anf. 81 PER LODENIUS (c) replik:
          </note>
          <u who="Q5962258" xml:id="i-c7633bde2741d3f5-2" n="3d386c5f">
            <seg n="b7f5896b">
              Herr talman! Jag vill fortfarande hävda att det viktiga är att
              ungdomarna får in en fot och inte står med två fötter utanför,
              som en stor del av Socialdemokraternas politik riktar in sig på.
            </seg>
            <seg n="8b213025">
              När det gäller telemarketingföretagen kan man väl säga att det
              är upp till företagen att se till att de har en sådan arbetsmiljö,
              sådana löner och sådant arbete att de får ungdomarna att stanna
              kvar. Det vet jag inte hur jag ska kommentera i det här fallet.
            </seg>
            <seg n="96cdad30">
              Herr talman! När det gäller ungdomars möjlighet att komma ut
              på arbetsmarknaden har jag förstått att jag från Leif Pettersson
              inte får något svar vad det gäller Socialdemokraternas egentliga
              tankar kring yrkesutbildningen. Man motsätter sig ett gymnasium
              där vi ska ha tydligare yrkesutbildning, där det blir en bättre
              och starkare yrkesutbildning och där vi också ger en bättre och
              tydligare lärlingsutbildning. Detta har Socialdemokraterna vänt
              sig emot.
            </seg>
          </u>
          <note type="speaker" n="65b3dbf9">
            Anf. 82 DAN KIHLSTRÖM (kd):
          </note>
          <note n="a61e9f01">
            Herr talman! Jag yrkar bifall till förslaget i betänkandet och
            avslag på reservationerna.
          </note>
          <u who="Q5213808" xml:id="i-380e825c3edfe7dc-0" n="2e977329">
            <seg n="14badeaa">
              När Leif Pettersson inledde debatten gjorde han en återblick
              till ungdomens tid. Även jag var ung en gång i tiden. Även om
              det är länge sedan är det några saker som jag bär med mig från
              ungdomstiden som betydde mycket för mig. Jag ska nämna tre saker.
            </seg>
            <seg n="268f46ca">
              För det första är det folkbildningen. Ganska tidigt fick jag
              möjlighet att gå en studiecirkel i något så enkelt som foto. Det
              betydde mycket för mig i mina tidiga tonår att inom folkbildningens
              ram få en hobbysysselsättning och träffa andra ungdomar. Vi hittade
              på projekt av olika slag. Det betydde mycket för min personliga
              utveckling.
            </seg>
            <seg n="7e9edc84">
              För det andra är det ett tidigt engagemang i ett politiskt ungdomsförbund,
              nämligen KDU, Kristdemokratiska Ungdomsförbundet. Jag fick där
              tidigt en demokratisk skolning och ett fördjupat samhällsintresse,
              vilket sedan har följt mig hela livet. Det är något från ungdomstiden.
            </seg>
            <seg n="3ae6b6f1">
              För det tredje vill jag nämna kyrkans betydelse. Jag var kyrkligt
              aktiv som ung. Även där fick jag en skolning i att umgås med andra
              människor, att förstå andra människor, att engagera mig för andra
              människor och en demokratisk skolning där jag faktiskt kunde påverka
              det som skedde i den församling jag var engagerad i.
            </seg>
            <seg n="399979ce">
              Det var en liten återblick från min egen ungdom, som faktiskt
              har betytt mycket och som kan vara relevant i sammanhanget när
              vi diskuterar ungdomspolitik.
            </seg>
            <seg n="d6b87b0f">
              Ungdomar har i dag, precis som många har sagt, helt andra möjligheter
              och förutsättningar än vad tidigare ungdomsgenerationer har haft.
              Möjligheten att resa, arbeta och studera utomlands har aldrig
              varit större än nu. Med ett klick på tangentbordet erbjuds digitala
              rum där unga hämtar information, konsumerar och skapar musik och
              film, skriver, spelar spel och umgås. Utbildning finns på alla
              nivåer, inom alla områden och i större omfattning än någonsin
              tidigare. Valfriheten för individen har ökat dramatiskt, och i
              dag har unga goda möjligheter att själva välja sin framtid.
            </seg>
            <seg n="9f479d94">
              Trots alla dessa möjligheter finns det fortfarande unga som inte
              känner sig trygga och säkra. I dag handlar inte ungas etablering
              i vuxenlivet om en kort övergångsperiod, utan den har bland annat
              på grund av stigande utbildningskrav, situationen på arbetsmarknaden
              och bostadsbrist med mera förlängts till att omfatta många år,
              kanske tio år. I flera rapporter från organisationer och insatser
              från Bris, Rädda Barnen, Socialstyrelsen och Barnombudsmannen
              har vi kunnat följa utvecklingen av ungdomars hälsotillstånd i
              Sverige. Samtidigt visar rapporterna att majoriteten av ungdomar
              i Sverige mår bra och är nöjda med sina liv.
            </seg>
            <seg n="2ddb726d">
              Detta ställer krav på ett tydligt ungdomsperspektiv i politiken.
              Det är viktigt att politiken skapar förutsättningar för ungdomar
              att utvecklas och kunna gå in i vuxenlivet som starka och självständiga
              individer. Utgångspunkten för en kristdemokratisk ungdomspolitik
              bygger på en bred helhetssyn. Ungdomspolitiken har kanske fokuserat
              alltför ensidigt på ungdomars självständighet, deras rätt till
              inflytande och deras rätt till makt. Vi vill se ett bredare perspektiv
              på ungdomsfrågorna där ungdomarna ses som individer i ett socialt
              sammanhang.
            </seg>
            <seg n="cc999c47">
              Självständighet i positiv mening är när en ung människa får och
              kan ta ansvar för sig själv och skapa sitt eget liv. Att flytta
              hemifrån och skaffa sig en egen bostad och kunna försörja sig
              själv är exempel på en sådan självständighet som det offentliga
              har en viktig uppgift att skapa goda förutsättningar för. Men
              självständighet får aldrig förväxlas med känslomässigt och socialt
              oberoende. Familj, vänner och andra människor i de gemenskaper
              som omsluter en ung människa är oerhört viktiga. Den strategi
              som regeringen har presenterat är ett viktigt verktyg för att
              öka ungas trygghet. Under ett antal avsnitt i betänkandet som
              handlar om utbildning och lärande, arbete och försörjning, hälsa
              och utsatthet, inflytande och representation samt kultur och fritid
              presenteras regeringens pågående och kommande insatser. I många
              fall handlar insatserna om just det vi kristdemokrater gärna lyfter
              fram, nämligen betydelsen av närhet och små gemenskaper och hur
              viktigt det är att skapa sammanhang där ungdomar blir sedda.
            </seg>
            <seg n="62093cf3">
              Jag ska bara kort lämna några kommentarer också från mitt håll.
              Först är det utbildningen. Vi har inte sänkt kunskapskraven i
              gymnasieskolan. Vi anser att det är viktigt att gymnasieskolan
              är utformad på ett sådant sätt att så många elever som möjligt
              fullgör sin utbildning och får de kunskaper som utbildningen är
              avsedd att ge dem. Det beslut vi har fattat innebär att gymnasieskolan
              framöver avsevärt bättre än i dag kommer att svara mot de krav
              som ställs från elever, samhälle och arbetsmarknad på gymnasieutbildningens
              kvalitet. Av det skälet står vi kristdemokrater bakom en tydligare
              uppdelning mellan yrkesprogram och teoretiska program som tar
              till vara individens möjligheter och drömmar fullt ut samt ett
              ombildande av KY till yrkeshögskola.
            </seg>
            <seg n="f3bac155">
              Inom området arbete och försörjning presentar regeringen tolv
              åtgärder som har vidtagits eller inom kort kommer att vidtas till
              stöd för unga. Boende, ekonomi samt hälsa och sjukvård är frågor
              som engagerar oss alla. Jag delar uppfattningen att ungdomar har
              rätt till en egen sund ekonomi och att barn inte ska kunna skuldsättas
              av sina föräldrar. Det är därför tillfredsställande att regeringen
              har överlämnat en proposition om betalningsansvaret för underårigas
              avgifter inom hälso- och sjukvården och tandvården till riksdagen.
            </seg>
            <seg n="f5731c05">
              Jag är också glad för regeringens och de kristdemokratiska ministrarnas
              arbete inom hälso- och sjukvården i vidare mening. Den nationella
              strategin för kvalitetsutveckling genom öppna jämförelser inom
              både socialtjänsten och hälso- och sjukvården möjliggör en bättre
              uppföljning på lokal och nationell nivå av de verksamheter som
              riktas till ungdomar. Även den nationella strategin för ett utvecklat
              föräldrastöd är ett led i regeringens långsiktiga satsning på
              att främja psykisk hälsa och förebygga psykisk ohälsa bland barn
              och ungdomar. Bris har fått ekonomiskt stöd i arbetet att skapa
              en interaktiv webbplats för att ge råd och stöd till föräldrar.
            </seg>
            <seg n="ef93222b">
              När det gäller boende har regeringen med hjälp av olika avregleringar
              och skattelättnader successivt skapat ett större handlingsutrymme
              såväl för de enskilda bostadskonsumenterna som för bostadsförvaltare
              och bostadsbyggare. Regeringen har även initierat en rad förändringar
              i syfte att underlätta för privatpersoner att hyra ut den egna
              bostaden. Därmed kan hyresmarknaden utvecklas och det befintliga
              bostadsbeståndet utnyttjas bättre. Detta gynnar i hög grad ungdomar.
            </seg>
            <seg n="38b98ee6">
              Det finns mycket att säga, och det händer oerhört mycket. Till
              slut ska sägas att det finns all anledning att fortsätta debatten
              och ta nya initiativ när det gäller barns och ungdomars villkor
              i vårt samhälle.
            </seg>
          </u>
          <note type="speaker" n="9baa2bfe">
            Anf. 83 AMINEH KAKABAVEH (v) replik:
          </note>
          <u who="Q3675519" xml:id="i-2bb7a4586491f71a-3" n="f9b06cb3">
            <seg n="a9fef4e9">
              Herr talman! Jag tänkte först inte gå upp i en replik, men sedan
              hörde jag att det är bara ett påstående att regeringen har sänkt
              kraven på utbildningsnivån när det gäller gymnasiet och yrkesutbildningar.
              Självklart är det så. Det är inte påstående från oss. Man sänker
              kraven i engelska, samhällskunskap och svenska i yrkesutbildningarna.
              Det sker också genom att helt enkelt skapa elitklasser. För minoriteten
              är det okej, men för majoriteten blir det sänkta krav. Självklart
              ger det förödande konsekvenser. Det är viktigt att komma ihåg.
              Det är inte bara en tolkningsfråga. Det är inte bara vi från oppositionen
              som påstår detta, utan på andra håll ser man en fara. Till och
              med studentkårerna är oroliga. Alla nivåer i utbildningväsendet
              i samhället har på sätt och vis försämrats.
            </seg>
            <seg n="82a33cd7">
              Jag säger inte att allt är dåligt. Men genom att ha elitklasser
              och genom att sänka kraven i vissa ämnen för dem som går vidare
              i yrkesutbildningarna blir det självklart en försämring.
            </seg>
            <seg n="75eb3156">
              Vi pratar om rättvisa för alla. Vi pratar om utbildning för alla.
              Det är fråga om att föra ut hela folkhemmet och den socialdemokratiska
              välfärdens Sverige till andra delar av världen. Det bygger på
              rättvisa och välfärd för alla.
            </seg>
            <seg n="4f673874">
              Detta stämmer inte i dag. Vi måste erkänna detta här i talarstolen.
              Det ska vara klart och tydligt för alla ledamöter som står här.
              Vi har inte sagt att det bästa gjordes förr och nu är det sämst,
              men man måste erkänna att det har blivit sämre i utbildningsväsendet.
            </seg>
          </u>
          <note type="speaker" n="82135061">
            Anf. 84 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-0" n="2e977329">
            <seg n="08db4079">
              Herr talman! Sanningen är väl att det i dagens situation är ganska
              dåligt. Jag tycker att det är bra att vi pratar om utbildning,
              och låt mig säga att jag inte pratar om elitklasser eller att
              det skulle vara en inriktning. Men situationen som har varit och
              som är i dag är faktiskt att väldigt många barn och ungdomar blir
              utslagna tidigt. Målen är satta någonstans högt upp i skyn, och
              idealistiskt tror man att alla ska kunna uppnå dem. Verkligheten
              är dock att ungdomarna aldrig uppnår målen utan faller av på vägen.
            </seg>
            <seg n="83d61ed9">
              Då är det väl bättre att ordna ett utbildningsväsen där det finns
              plats för alla och där det finns lite olika inriktningar. Det
              är därför jag pratar om den nya inriktning vi får på gymnasieskolan,
              där det finns en mer yrkesinriktad väg och en teoretisk väg. Kraven
              på de teoretiska delarna i den yrkesinriktade utbildningen kanske
              sänks, men man får mycket mer utbildning för det som väntar. Det
              är en anpassning för att man ska kunna uppnå de mål och krav som
              finns i arbetslivet.
            </seg>
          </u>
          <note type="speaker" n="f2e3a8e0">
            Anf. 85 AMINEH KAKABAVEH (v) replik:
          </note>
          <u who="Q3675519" xml:id="i-2bb7a4586491f71a-4" n="f9b06cb3">
            <seg n="1a81c08a">
              Herr talman! Det är självklart att vi i dag inte pratar om utbildningsutskottets
              förslag, utan det handlar om kultur. Det nämns inte, eftersom
              hela det kulturpolitiska systemet enligt min mening har avpolitiserats.
              Därför pratar man inte heller här i talarstolen om kulturen och
              dess konsekvens för ungdomar i samhället. Det är ett redskap som
              enar och utvecklar oss. Vi borde prata om det i dag. Den diskussionen
              saknar jag, och jag hoppas att Dan Kihlström under sina få replikminuter
              skulle kunna prata om vad det är för kulturpolitik högerregeringen
              har. Vilka möjligheter finns?
            </seg>
            <seg n="e2298edc">
              De fritidsgårdar och samlingsplatser som man har skurit ned på
              under de senaste 20 åren och som blir färre och färre hur ska
              man göra med dem? Det är valår, och det är bra att många kommer
              att prata om detta och komma med vallöften hit och dit. Man har
              också haft vallöften om detta för drygt tre och ett halvt år sedan,
              men vad händer nu? Hur ska dessa ungdomar få tilltro och känna
              att detta är sant och att de kommer att kunna rösta på denna politik
              eftersom den motsvarar deras egna behov?
            </seg>
            <seg n="7fe9cdb3">
              I dag vet vi att det hojtas från både höger och vänster att situationen
              på alla möjliga sätt har försämrats, och kulturarbetarna och alla
              människor som på ett eller annat sätt är ute i samhället är kritiska
              till den kulturpolitik som råder i dag. Det vore alltså bra att
              prata lite grann också om det. Vad har ni för kulturpolitik när
              det gäller ungdomar? Det är nämligen många vackra ord, men på
              många områden är det tomt på innehåll.
            </seg>
          </u>
          <note type="speaker" n="feb0f906">
            Anf. 86 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-1" n="2e977329">
            <seg n="73e082d5">
              Herr talman! Jag tycker att det var bra att Amineh Kakabaveh
              förde in frågan på kulturområdet. Alldeles riktigt det är kulturutskottets
              förslag vi diskuterar i dag, och då behöver vi också ha lite kulturella
              aspekter i denna debatt även om nu har diskuterat både utbildning,
              arbetsmarknad, boende och allt vad det är. Låt oss alltså komma
              in på kulturområdet ett litet ögonblick!
            </seg>
            <seg n="a75fa61e">
              Jag inledde faktiskt mitt anförande med att berätta om mina egna
              erfarenheter från folkbildning. Jag tror att den har en fortsatt
              stor betydelse, och mycket av folkbildningssatserna jag vet att
              Amineh Kakabaveh är medveten om att vi har förstärkt det området
              har betydelse för ungdomar. Jag är själv engagerad i ett folkbildningsarbete
              där det handlar om att skapa möjligheter för ungdomar att jobba
              med musik, inte minst i förorter. Det betyder mycket, och det
              kommer vi att fortsätta med.
            </seg>
            <seg n="90550415">
              Skapande skola är ett annat exempel som jag tycker är väldigt
              viktigt och som vi i alliansregeringen har satsat på. Vi har byggt
              ut Skapande skola, och ambitionen är att fortsätta utbyggnaden.
              Där får alla barn och ungdomar möjlighet att möta kultur, inte
              bara som konsumenter utan genom att vara med och skapa. Jag tror
              att det har en stor betydelse också för fortsättningen av livet,
              alltså upp i ungdomsåren och i vuxen ålder, att man har fått börja
              arbeta med kultur i skolan.
            </seg>
            <seg n="de53c6ab">
              Sedan kan jag inte låta bli att ta ett exempel. Just nu pågår
              det så kallade Idrottslyftet, som betyder att idrottsrörelsen
              får en extra satsning. Häromdagen hörde jag om väldigt positiva
              rapporter från Helsingforss Idrottsförbund som har hittat nya
              former för att jobba tillsammans med föreningar, fritidsgårdar
              och andra, inte minst i förorter här i Helsingfors. Detta skapar
              nya möjligheter för ungdomar som förut kanske inte har sysslat
              med någonting. Tillsammans med idrottsrörelsen kan de få komma
              till en fritidsgård eller in i en idrottshall och skapa mycket
              fler och spontana aktiviteter. Det vill jag vara med och arbeta
              för.
            </seg>
          </u>
          <note type="speaker" n="64421f17">
            Anf. 87 LEIF PETTERSSON (s) replik:
          </note>
          <u who="Q3373346" xml:id="i-9637285bc3eb917a-5" n="43365c45">
            <seg n="767aa852">
              Herr talman! Jag har lite liknande erfarenheter av folkbildning
              som Dan Kihlström. Min studiecirkel hette Vi i SSU eller någonting
              sådant. Det kan vara intressant att ha gemensamma utgångspunkter
              i denna diskussion.
            </seg>
            <seg n="c8f7bf2a">
              Du sade dock något som jag tyckte var väldigt anmärkningsvärt.
              Du sade att för mycket av politiken har inriktat sig på inflytande
              och makt för unga inflytande och makt över vad då? Jo, det är
              inflytande och makt över sitt eget liv det handlar om. I dag ser
              vi att utanförskapet, som ni själva definierade och räknade på
              i valrörelsen 2006, har ökat med 70 000 människor. Många av dem
              är unga människor som tvingas gå på försörjningsstöd därför att
              de inte får någon annan möjlighet.
            </seg>
            <seg n="89539d8c">
              Jag får en känsla av att dem ni diskuterar så mycket är de som
              det redan går bra för, alltså de som redan har mattan utrullad.
              De kommer att kunna tillgodogöra sig denna förändring i skolan,
              och de kommer att kunna tillgodogöra sig elitklasser och vad det
              nu handlar om. Men det är inte dem vi pratar om, utan vi pratar
              om de ungdomar som behöver lite extra hjälp och stöd. Vilket stöd
              får ungdomar att gå vidare längre fram i livet när man stänger
              dörren till vidare studier för dem som är skoltrötta i nian? Det
              gör ni. De kommer att välja praktiska utbildningar därför att
              de inte orkar med det teoretiska just då, och sedan stänger ni
              dörrarna för dem. Jag förstår inte den politiken, och jag förstår
              inte logiken i att hela tiden stänga dörrar för ungdomar.
            </seg>
          </u>
          <note type="speaker" n="ff3215af">
            Anf. 88 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-2" n="2e977329">
            <seg n="550b93ad">
              Herr talman! Det är viktigt att påpeka att jag aldrig har pratat
              om några stängda dörrar. Sedan vet nog Leif Pettersson om att
              vi också har ett antal förslag om att ge möjlighet att komma igen.
              I detta betänkande finns det någonstans mellan 35 och 40 olika
              förslag från regeringen på olika områden, även möjligheten att
              få återkomma det har redan varit uppe i debatten kombinerat med
              stöd av olika slag, att man får komplettera betyg och annat. Det
              är förslag som vi har.
            </seg>
            <seg n="56a01cbb">
              Leif Pettersson tog upp detta med inflytande och makt, och det
              är jätteviktigt. Jag står bakom det helt och hållet; vi ska skapa
              möjligheter på alla de sätt. Ungdomarna är en oerhört viktig resurs,
              och det handlar om att investera i våra ungdomar. Det jag försökte
              lyfta fram är att vi i Kristdemokraterna tror att det också finns
              en annan sida. Jag pratar om den sociala sidan, gemenskapen, och
              att det ändå titt som tätt kommer fram att många upplever ensamhet.
              Man upplever osäkerhet och att det inte finns någon fast hand.
              Många är utsatta för mobbning.
            </seg>
            <seg n="7524200d">
              Det handlar alltså om betydelsen av nära gemenskaper, bra kontakt
              med sin familj och att få stöd inom psykiatrin och på annat sätt.
              Det var det jag försökte antyda i mitt anförande. Jag tycker att
              det är oerhört viktigt när man är ung och även för resten av livet.
            </seg>
          </u>
          <note type="speaker" n="d48a3aba">
            Anf. 89 LEIF PETTERSSON (s) replik:
          </note>
          <u who="Q3373346" xml:id="i-9637285bc3eb917a-6" n="43365c45">
            <seg n="7adf1610">
              Herr talman! Din politik leder ju till stängda dörrar. Det är
              det som är hela poängen. Även om du inte pratar om dem eller vill
              det leder din politik till stängda dörrar för ungdomar. När man
              rycker undan möjligheten för ungdomar att senare i livet gå vidare
              till högre studier, vad är det man gör om inte stänger dörren?
            </seg>
            <seg n="a7716ad4">
              Sedan säger du att ni lägger fram en massa förslag på åtgärder
              för att man ska kunna komma igen senare i livet. När det gäller
              satsningen på komvux började ni med att dra bort väldigt många
              platser.
            </seg>
            <seg n="26a48f14">
              Sedan har ni successivt lagt tillbaka en del så att det nästan
              kommer upp i hur det var innan ni började nedmonteringen. Det
              är verkligheten.
            </seg>
            <seg n="7e506d2f">
              En annan fråga som vi har haft uppe tidigare i kammaren till
              debatt är sms-lån. Det är en verklighet för många ungdomar i dag
              att de tvingas ta sms-lån för att livet ska gå runt ekonomiskt.
              Men regeringen kommer inte med några som helst åtgärder på området.
              Man väntar och ser. Man pratar om något EU-direktiv som eventuellt
              ska komma någon gång. Sedan väntar man och ser.
            </seg>
            <seg n="9d0ece64">
              När det gäller sms-lånen är min bestämda uppfattning att här
              måste åtgärder vidtas snabbt för att vi inte ska få ytterligare
              ungdomar som hamnar i den skuldfällan.
            </seg>
            <seg n="f11bec3c">
              Slutligen kan jag konstatera att det enda sättet att få fram
              fler hyresrätter och få fram fler bostäder till unga är att bygga
              mer. Allt annat är slag i luften, ingenting som betyder någonting
              egentligen på det stora hela. Det måste byggas fler hyresrätter.
            </seg>
          </u>
          <note type="speaker" n="02da68e0">
            Anf. 90 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-3" n="2e977329">
            <seg n="98ff21e6">
              Herr talman! Jag håller helt med det måste byggas fler hyresrätter
              i Sverige.
            </seg>
            <seg n="1797802f">
              Leif Pettersson tar upp många saker i sitt sista inlägg. Vår
              politik leder inte till stängda dörrar. Det finns alltid möjligheter
              att återkomma, och i betänkandet föreslås en rad åtgärder. Men
              det är viktigt, och vi har varit inne på det, att man från början
              får rätt stöd och hjälp, både i grundskolan och i gymnasieskolan.
              Sanningen är den att väldigt många ungdomar redan är utslagna
              när de går ut nian och lämnar grundskolan utan betyg. De får gå
              vid sidan om gymnasieskolan och kan inte gå vidare. Det försöker
              vi åtgärda genom att förändra gymnasieskolan.
            </seg>
            <seg n="430f256c">
              Leif Pettersson vet att ni också har ökat och minskat komvux
              beroende på konjunktursituationen.
            </seg>
            <seg n="e2f3adf6">
              Sms-lån fördömer jag. Jag tycker inte om dem, och där ska vi
              naturligtvis jobba på alla sätt så att vi slipper dem.
            </seg>
            <seg n="31dc9269">
              Beträffande bostadspolitiken var jag under förra mandatperioden
              i riksdagens bostadsutskott, och det gjordes utvärderingar av
              det som ni då föreslog som subventioner för att bygga lägenheter.
              På vilket sätt kom det dem som ska bo där till nytta? Det var
              någonting som gjorde att byggkostnaderna hölls på en hög nivå.
              Det var inget som gjorde att det blev några förbättringar eller
              rationaliseringar, utan kostnaderna hölls på en väldigt hög nivå.
              Det föreslår ni nu igen. Jag tror att det finns andra och bättre
              sätt. Vi har föreslagit bland annat åtgärder på skatteområdet,
              ägarlägenheter, statliga kreditgarantier, byggkedjor och annat
              som jag tror är en bättre väg.
            </seg>
          </u>
          <note type="speaker" n="dbd9c70a">
            Anf. 91 ULF HOLM (mp) replik:
          </note>
          <u who="Q520956" xml:id="i-9db9276997b5fec6-3" n="48c3c13a">
            <seg n="674b305f">
              Herr talman! Det var intressant att höra din tillbakablick i
              ungdomen, framför allt när du sade att du i din kyrkliga aktivitet
              engagerat dig för andra människor, Dan Kihlström. Lite längre
              fram i anförandet kom det fram att ungdomar måste ses som individer
              i ett socialt samhälle. Lite ännu längre fram började du prata
              om den osäkerhet som många ungdomar fortfarande känner, om ungdomars
              ohälsa, mobbning, bristande stöd etcetera.
            </seg>
            <seg n="76bdac21">
              Då kan jag inte låta bli att fundera på Kristdemokraternas politiska
              diskriminering av hbt-personer. Det har kommit en rapport från
              Ungdomsstyrelsen om hbt-personers särskilda utsatthet. De känner
              att de inte har något stöd, de känner sig mobbade, de känner sig
              utanför. Samtidigt står Kristdemokraterna för en politik som ökar
              deras utanförskap och inte ser dem som individer i ett socialt
              samhälle, det som Dan Kihlström tyckte var så viktigt och som
              han engagerade sig för. Det du gör är mot hbt-personers situation.
              Du ser inte dem som individer utan dömer dem.
            </seg>
            <seg n="610b24e0">
              Det tycker jag är skrämmande och synd. Jag begär inte att Dan
              Kihlström ska svara på det nu, men han ska gå hem och fundera
              på sin politik och vilka konsekvenser den får. Många ungdomar
              som jag träffat säger att det ibland känns som att Kristdemokraterna
              har en hatisk inställning till en bara för att man är bisexuell.
              Man känner sig inte tillhöra samhället.
            </seg>
          </u>
          <note type="speaker" n="d4cb0a86">
            Anf. 92 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-4" n="2e977329">
            <seg n="52a96ac6">
              Herr talman! Jag tackar för orden om mitt engagemang. Jag har
              ett engagemang för andra människor, men jag tycker att det du
              säger är lite märkligt. På vilket sätt diskriminerar jag hbt-personer?
              Jag skulle vilja att du talar om det. Du säger att det känns som
              att vi skulle göra det. Vi står bakom allt vi säger om att vara
              mot diskriminering och om alla människors lika rättigheter. Det
              är något som är viktigt för oss.
            </seg>
            <seg n="380dbd36">
              Sedan kan vi ha olika syn på vissa frågor, men jag har svårt
              att se att det skulle finnas någon typ av diskriminering av hbt-personer.
              För mig har alla människor ett egenvärde, ett unikt värde. Det
              är min uppgift som riksdagsledamot att se till att alla får det
              stöd och hjälp som de behöver. Därför står jag bakom det vi säger.
            </seg>
          </u>
          <note type="speaker" n="3d3a2a82">
            Anf. 93 ULF HOLM (mp) replik:
          </note>
          <u who="Q520956" xml:id="i-9db9276997b5fec6-4" n="48c3c13a">
            <seg n="b2eb518b">
              Herr talman! Jag kan bara konstatera att Kristdemokraterna är
              det parti som ständigt har röstat emot varje reform genom historien
              för att få bort diskrimineringen av hbt-personer. Sedan har ni
              accepterat en del av ändringarna i efterhand, men ni har aldrig
              stått på barrikaderna och röstat ja till att få bort diskrimineringen
              i samhället av hbt-personer.
            </seg>
            <seg n="600b1294">
              Skulle Dan Kihlström och Kristdemokraterna ändra sig och stå
              på barrikaderna för transpersoner skulle ingen bli gladare än
              jag. Jag tror att det skulle stärka unga transpersoners självkänsla
              att få stöd från samhället för att utveckla sin personlighet sådana
              som de är. Det är viktigt.
            </seg>
            <seg n="c52cc168">
              Sedan vill jag ge en liten eloge till alliansen, kommer jag på
              när jag lyssnar på Dan Kihlström. Ni pratar mycket här om makt
              och bestämmande och att det kanske är mindre engagemang i ungdomsförbunden
              nu än när ni var aktiva för några år sedan. Men en sak har ni
              lyckats med, och det är att väcka en ungdomsgeneration, tyvärr
              i vrede. Men så många ungdomar som var engagerade i FRA-frågan,
              Ipredlagen och så vidare har jag sällan mött. Jag tycker att det
              är bra att ni visat på att ni kan engagera människor mot den politik
              som ni driver. Det tackar jag från de rödgröna för särskilt. Lite
              mer engagemang bland ungdomar blev det i alla fall, och de är
              bra. Det visar att det finns ett engagemang, men man vill kanske
              inte använda de strukturer som finns i de gamla ungdomsförbunden,
              utan man vill söka nya vägar för sitt engagemang. Det måste vi
              ta till oss på något sätt och stödja.
            </seg>
          </u>
          <note type="speaker" n="e941a04b">
            Anf. 94 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-5" n="2e977329">
            <seg n="9d089234">
              Herr talman! Jag tycker inte att Ulf Holm ska vara alldeles för
              snabb i frågan om Internet och FRA, Ipredlag och annat. Det var
              inte alls så länge sedan jag pratade med en yngre person som till
              en början hade tankat hem olovligt men som sedan gick en musikutbildning
              på gymnasiet och då upptäckte hur lång tid det tar och hur mycket
              arbete han var tvungen att lägga ned för att få fram en musikvideo.
              När han hade gått den här utbildningen kom han fram till: Om jag
              har suttit i månader eller år och arbetat med det här borde det
              väl vara jag själv som äger det.
            </seg>
            <seg n="bf46a915">
              Han slutade att tanka hem på Internet. Han fick en annan uppfattning
              i denna fråga. Jag möter mer av det där.
            </seg>
            <seg n="dc53f3f9">
              Ulf Holm kunde inte ge några konkreta exempel på där vi kristdemokrater
              har diskriminerat, utan det var fortfarande känslor och lite allt
              möjligt. Jag vill då säga igen: Vi kristdemokrater anser att alla
              människor har lika värde, varje person är unik och ingen ska diskrimineras.
            </seg>
          </u>
          <note type="speaker" n="b9f0bf4b">
            Anf. 95 LOUISE MALMSTRÖM (s):
          </note>
          <u who="Q3373032" xml:id="i-bcafd4ef8ecb93c2-0" n="d6bb3de8">
            <seg n="892df227">
              Herr talman! Att ta del av regeringens strategi för ungdomspolitiken
              är att ta del av 65 sidor vackra ord. Jag har svårt att tro att
              någon i den här kammaren har några allvarliga invändningar mot
              brödtexten som finns i häftet.
            </seg>
            <seg n="4d636356">
              Frågan är däremot vad dessa vackra ord står för och vilka konsekvenser
              de får i praktisk politik. Jag vill påstå att en hel del av majoritetens
              beslut och utspel pekar i precis motsatt riktning mot vad som
              står här. Jag ska ta några exempel från utbildningspolitikens
              sfär och jämföra dessa texter med verkligheten.
            </seg>
            <seg n="a47b7b4e">
              I regeringens skrivelse står det om vikten av verklig tillgång
              till välfärd och inflytande och att det inte bara handlar om innehållet
              i verksamheten utan också om hur den planeras och genomförs. Men
              medan man verkligen har tagit fasta på det och till exempel infört
              skolstyrelser med elevmajoritet, som på min gamla gymnasieskola
              i Norrköping, sätter Björklund käppar i hjulet och förbjuder skolstyrelser
              med elevmajoritet.
            </seg>
            <seg n="299e89a4">
              Man skriver att människor är lika mycket värda och har rätt att
              utveckla sina förmågor och intressen utan att hindras av stereotypa
              könsroller och diskriminering. Det rimmar ganska illa med att
              socialministern står i talarstolen i Almedalen och hånar dem som
              arbetar med genuspedagogik i förskolan och skolan för att bryta
              just könsstereotypa mönster och uppmuntra individer att vara individer
              utan att behöva leva upp till en massa könsförknippade förväntningar.
            </seg>
            <seg n="2618858a">
              Man skriver att vuxenvärlden måste fästa tilltro till ungas egen
              förmåga och ta till vara deras initiativförmåga och idérikedom.
              Samtidigt slår man undan verktygen ur händerna på dem genom att
              begränsa skolans uppdrag om mätbara resultat i matte och svenska
              och kalla skolans demokratiska uppdrag, det kritiska ifrågasättandet
              och den naturliga lusten att lära för flum.
            </seg>
            <seg n="36244126">
              Man skriver om vikten av att fler elever slutför gymnasieskolan
              och når grundläggande behörighet för att kunna ta sig ut på arbetsmarknaden
              eller till vidare studier. Men man vill ju inte att fler ska nå
              en högre kunskapsnivå. Man sänker kunskapsribban i den nya gymnasieskolan
              i stället för att öka den så kallade genomströmningen. Men en
              hög genomsnittlig genomströmning är naturligtvis inte till minsta
              hjälp för dem som går ut gymnasieskolan utan de kunskaper som
              krävs för att vara anställningsbar, till exempel för dem som går
              på byggprogrammet i dag, den utbildning som allra störst andel
              lämnar i rätt tid med godkända betyg. I så fall skulle vi kunna
              sänka kunskapskraven i gymnasieskolan ytterligare, så att precis
              alla gick ut med godkända betyg. Genomströmningen skulle vara
              hundra procent, men ingen skulle ha de grundläggande kunskaper
              som ett modernt arbetsliv och ett samhälle som bygger på livslångt
              lärande kräver.
            </seg>
            <seg n="86d4e7ac">
              Man skriver om vikten av trygghet och studiero och om den alarmerande
              andelen elever som känner sig pressade och stressade av skolarbetet.
              Samtidigt presenteras nya larmrapporter om hur många som känner
              sig kränkta i skolan. Och sena, tillfälliga och för låga statsbidrag
              till kommunerna tvingar kommuner att säga upp personal som skulle
              ha betydelse för att skapa större trygghet och bättre hälsa och
              lotsa fram elever i de ångestskapande valen som ökar stressen,
              till exempel skolhälsovården eller studievägledarna.
            </seg>
            <seg n="5fa79ae9">
              Folkbildningen, som är en viktig aktör, nämns knappt alls. Och
              vuxenutbildningen får visserligen bara ett litet ynkligt avsnitt,
              men det slås ändå fast att den har en funktion för dem som behöver
              komplettera eller ändra inriktning för att ta sig vidare till
              högre studier eller ut på arbetsmarknaden. Ändå inledde man den
              här mandatperioden med en slakt av vuxenutbildningen. Nu när det
              skulle behövas en ny kunskapslyftssatsning börjar man äntligen
              komma upp i det antal platser som vi hade i 2006 års brinnande
              högkonjunktur.
            </seg>
            <seg n="99b667e7">
              Under avsnittet om högskolan konstaterar man att så många som
              59 procent vill läsa där och att det kommer att vara ett fortsatt
              högt söktryck. Likadant där, 2006 stoppade man den planerade utbyggnaden
              av högskolan, trots att man visste att de största kullarna var
              på väg dit och trots att hela västvärlden byggde ut. Nu skryter
              man i partiledardebatter med att vi har fler högskoleplatser än
              någonsin. Det vore ju mycket märkligt annars, eftersom elevkullarna
              som lämnar gymnasiet är större än någonsin. Men den senfärdiga
              och otillräckliga utbyggnaden har gjort det svårare att komma
              in på högskolan, trots att antalet platser har ökat.
            </seg>
            <seg n="1d2eedfa">
              Herr talman! Vill man skapa bra utbildningsförutsättningar för
              unga och angripa de problem som finns i dagens skola kan man inte
              bara sträcka upp fingret i luften och känna varifrån det blåser
              och sedan dundra på med tidigare betyg, att förbjuda komvuxkomplettering
              eller ryta om att alla ju ändå inte ska läsa på högskolan.
            </seg>
            <seg n="4647b18b">
              Skolverket kartlade under förra året orsakerna till att vissa
              skolresultat har försämrats. Den sammanfattande slutsatsen var
              helt enkelt att social bakgrund har fått allt större betydelse
              och att skolan inte kan leva upp till sitt kompensatoriska uppdrag.
            </seg>
            <seg n="17e7b9a4">
              Segregation, individualisering och differentiering slår sönder
              en skola för alla och försvårar för elever som kommer från studieovana
              hem. Klyftorna ökar i skolan precis som överallt i vårt samhälle.
              Att i det läget starta pseudodebatter och anlägga dimridåer om
              sådant som ordning och reda eller täta kunskapsuppföljningar,
              som vi alla är överens om, är att nonchalera de verkliga utmaningar
              som vårt utbildningssystem står inför för att kunna möta behoven
              hos dagens unga och ge dem möjligheter att utvecklas till starka
              vuxna med god hälsa och reella valmöjligheter i yrkeslivet, på
              fritiden och i förhållande till det livslånga lärandet.
            </seg>
            <seg n="948f0031">
              Herr talman! Hade en rödgrön regering formulerat strategin för
              ungdomspolitiken hade inte allt varit guld och gröna skogar. Alla
              ungdomar hade inte mått bra och skuttat upp på morgnarna i sina
              egna lägenheter för att ta sig till sitt arbete eller till sina
              studier. Ungdomstiden är fylld av utmaningar, och det är viktigt
              att vara ödmjuk inför att det inte finns en rad enkla lösningar.
              Och det är mycket möjligt att en stor del av texten hade varit
              densamma, men analysen av det som står här och följderna i den
              praktiska politiken hade inte varit desamma.
            </seg>
            <seg n="899e16a5">
              Vi hade faktiskt inte uppmuntrat stresskapande betyg i årskurs
              1, långt innan ett barn är moget att uppfatta skillnaden mellan
              den egna personen och sin prestation. Vi hade inte skapat en sorteringsskola
              där agnarna ska skiljas från vetet redan i sexan. Vi hade sett
              till att alla gymnasieprogram hade gett möjligheter för ungdomar
              att skaffa sig de kunskaper de behöver för arbetsmarknaden eller
              vidare studier. Och vi hade sett till att det alltid finns en
              andra chans, en tredje chans och en fjärde chans att skaffa sig
              de kunskaper som krävs. Vi hade heller inte straffat dem som vill
              ändra inriktning på sina studier, läsa på folkhögskola eller jobba
              några år först och sedan plugga genom försvårande antagningssystem
              och tillgodoräknande av betyg.
            </seg>
            <seg n="56ac1813">
              Med vårt kunskaplyft hade 25 000 till haft en utbildningsplats
              på komvux eller yrkesvux, 2 500 till hade haft en plats på högskolan,
              ytterligare 12 500 hade fått en yrkesinriktad arbetsmarknadsutbildning,
              3 000 hade fått en plats inom kvalificerad yrkesutbildning och
              ytterligare 3 000 hade fått en lärlingsutbildning. En stor del
              hade riktats till ungdomar.
            </seg>
            <seg n="0138e363">
              För oss hade det varit omöjligt att förhålla oss så pass passiva
              som den nuvarande regeringen gör. Att ha makten och skapa goda
              förutsättningar för ungdomar att utvecklas och få förbättrade
              livsvillkor förpliktar. Det ansvaret hade vi tagit.
            </seg>
          </u>
          <note n="be3341d0">
            Bifall till reservationerna 1 och 2.
          </note>
          <note type="speaker" n="16fee9ed">
            Anf. 96 JENNIE NILSSON (s):
          </note>
          <u who="Q4563096" xml:id="i-b27dfacaa4c26319-0" n="b61118cb">
            <seg n="0c664bab">
              Herr talman! Sverige står i dag inför en enorm utmaning. Ungdomsarbetslösheten
              ökar rekordsnabbt, betydligt snabbare i Sverige än i andra jämförbara
              EU-länder.
            </seg>
            <seg n="5ad0ed22">
              I takt med att ungdomsarbetslösheten växer blir bristerna i den
              hittills förda politiken allt tydligare. Lägre ersättningsnivåer
              och bidrag till arbetsgivare som redan har eller ändå skulle ha
              anställt en ungdom har visat sig vara dyra och misslyckade experiment,
              passivitet i stället för aktiva åtgärder likaså.
            </seg>
            <seg n="12e331e1">
              Enligt Arbetsförmedlingens senast tillgängliga statistik var
              49 737 unga inskrivna i jobbgarantin för ungdomar. Av dem fick
              bara en handfull någon form av aktiv åtgärd. Med aktiva åtgärder
              räknar jag då all form av utbildning, praktik, arbetsträning,
              rehabilitering samt start av näringsverksamhet.
            </seg>
            <seg n="dc512d90">
              Trots att man nu har facit, trots att det borde vara uppenbart
              att politiken är feltänkt och inte fungerar, väljer den borgerliga
              regeringen att inte göra några analyser och att inte dra några
              slutsatser av resultat. I stället ägnar man all kraft åt retoriken.
              Man beskriver justeringar på marginalen och delvis återställare
              på utbildningsområdet som satsningar detta trots att andelen unga
              i varje årskull som får möjlighet att läsa vidare på högskolan
              är mindre nu under lågkonjunktur än vad den var 2006 när regeringen
              tillträdde. Samtidigt har 40 000 platser försvunnit från komvux,
              och man har försenat utbyggnaden av den kvalificerade yrkesutbildningen.
            </seg>
            <seg n="855db747">
              Att kalla det här för satsningar visar på nonchalans och okunskap.
              Det visar också på en borgerlig regering som varken har förmågan
              eller viljan att ta ansvar för sin egen politik.
            </seg>
            <seg n="c9928320">
              Herr talman! Alla partier talar om hur viktiga ungdomar är. För
              oss socialdemokrater handlar det om att inte bara prata utan också
              leverera en politik som fångar upp de drömmar och förväntningar
              som unga har.
            </seg>
            <seg n="abdfe6de">
              Att inte efterfrågas på arbetsmarknaden och att inte klara sin
              egen försörjning innebär att det blir svårt att skaffa bostad
              och bilda familj. Det blir helt enkelt omöjligt att få en bra
              start på vuxenlivet. Kampen för att just unga människor ska få
              jobb, utbildning eller del av aktiva åtgärder är därför extra
              angelägen.
            </seg>
            <seg n="91d0bcf9">
              Att skapa fler möjligheter och en ljusare framtidsbild för dagens
              unga är avgörande för att klara framtidens utmaningar. Vi har
              inte råd att slösa bort stora delar av en ungdomsgeneration på
              passiv arbetslöshet.
            </seg>
            <seg n="fd5efe19">
              Vi vill därför lägga ned den ineffektiva jobbgarantin för unga
              och ersätta den med en politik som innehåller möjligheter till
              jobb, utbildning och praktik. Grundprincipen måste vara att unga
              ska erbjudas meningsfulla insatser utifrån sina behov och möjligheter.
            </seg>
            <seg n="cbf92211">
              Vi vill ha en politik som möter framtiden, som rustar för att
              möta näringslivets behov av rätt kompetens och som klarar den
              generationsväxling som ska till på stora delar av svensk arbetsmarknad.
            </seg>
            <seg n="46ddaa45">
              Utmaningen ligger i att se framtiden som en möjlighet och inte
              som ett problem men också i att inse att unga inte är en homogen
              grupp med ett och samma behov.
            </seg>
            <seg n="be26bfaa">
              Herr talman! Det är utifrån denna insikt som vi i Socialdemokraterna,
              Vänsterpartiet och Miljöpartiet har utformat vårt ungdomspaket.
            </seg>
            <seg n="0ceecf34">
              Vi vill införa en jobbstart för unga som ger arbetslösa unga
              mellan 18 och 24 år möjligheter till jobb, utbildning och praktik.
              Jobbstarten innebär att Arbetsförmedlingen redan första dagen
              gör en kartläggning av den arbetssökandes behov. De som bedöms
              behöva någon form av utbildning, praktik eller subventionerad
              anställning ska få det redan från början utan långa och onödiga
              väntetider.
            </seg>
            <seg n="6d7cfc0c">
              Vi vill göra en särskild satsning på de unga långtidsarbetslösa
              som behöver komplettera sina gymnasieutbildningar. Vi kallar det
              ett ungdomslyft.
            </seg>
            <seg n="047db586">
              Utöver det föreslår vi mer resurser till jobbutbildning och lärlingsplatser.
              Den centrala tanken är att unga ska erbjudas yrkesinriktad utbildning
              med arbetsplatsförlagd praktik. Erbjudandet ska matchas med krav
              på aktivt deltagande. Modellen är hämtad från Danmark som har
              en av de lägsta nivåerna på ungdomsarbetslöshet i EU.
            </seg>
            <seg n="e985329d">
              I stället för en generell nedsättning av arbetsgivaravgiften
              för alla som har en ungdom anställd en åtgärd som för övrigt döms
              ut som dyr och ineffektiv av merparten av expertisen på området
              föreslår vi ett generöst första-jobbet-avdrag till de arbetsgivare
              som anställer en långtidsarbetslös ungdom. Arbetsförmedlingen
              ska anvisa platserna för att uppnå önskvärd sysselsättningseffekt
              och för att garantera kollektivavtalsenliga löner.
            </seg>
            <seg n="7a749687">
              Stora ungdomskullar och hög ungdomsarbetslöshet gör att vi satsar
              på fler platser inom såväl kvalificerad yrkesutbildning som högskolan,
              och vi avsätter medel för att säkerställa kvaliteten.
            </seg>
            <seg n="a8b4be18">
              Under de kommande åren när arbetsmarknaden är extra ansträngd
              föreslår vi dessutom särskilda praktikplatser för nyutexaminerade
              akademiker och ett traineeprogram för de kommuner och landsting
              som vill ta chansen att nyrekrytera nästa generations välfärdsarbetare.
            </seg>
            <seg n="22682b77">
              Herr talman! Det här är en del av vårt alternativ till skattesänkningar
              för lånade pengar. Vi vill ta till vara varenda ungdom, inte för
              att det är sjyst eller för att det är bra för den som är ung och
              arbetslös utan för att det är bra för Sverige. Vi vill använda
              lågkonjunkturen till att rusta för framtiden. Det är vår prioritering.
            </seg>
            <seg n="abb5c967">
              (Applåder)
            </seg>
          </u>
          <note type="speaker" n="844ca33b">
            Anf. 97 MARINA PETTERSSON (s):
          </note>
          <u who="Q4989481" xml:id="i-9ac0f894a721c4d1-0" n="75764ee7">
            <seg n="8e781951">
              Herr talman! I regeringens skrivelse slår man inledningsvis fast
              att det övergripande målet för den nationella ungdomspolitiken
              är att alla ungdomar ska ha verklig tillgång till välfärd och
              inflytande. Borde då inte regeringen öppna ögonen för verkligheten
              och se sin politiks utfall? Det är hög ungdomsarbetslöshet, hårdare
              krav för att ta sig in på högskola och svårare att läsa in det
              man råkat missa, kanske på grund av att man har varit sjuk, fysiskt
              eller psykiskt.
            </seg>
            <seg n="9d8ef639">
              Med hjälp av statistik från 45 kommuner har Ungdomsstyrelsen
              jämfört ungas uppväxtmiljöer med hur ungdomarna själva tycker
              att de mår. Det handlar till exempel om sambandet mellan arbetsmarknad,
              näringsliv och hälsa. Studien visar bland annat att ungdomarnas
              hälsa är bättre i kommuner där arbetslösheten är låg bland vuxna,
              där det finns företag, där andelen vuxna med försörjningsstöd
              är låg, där få barnfamiljer har låg inkomst eller försörjningsstöd
              och där elever i årskurs 9 har bra slutbetyg. I dessa kommuner
              mår ungdomarna bäst.
            </seg>
            <seg n="45774658">
              Herr talman! Det finns ett starkt samband mellan ekonomisk utsatthet
              och hälsotillstånd hos befolkningen. Trots detta genomför Sveriges
              regering en snabb nedmontering av vårt välfärdssamhälle och välfärdssystemen.
              Regeringen lämnar efter sig folk utan inkomst och utan resurser
              för ett gott liv och detta i ett av världens rikaste länder, vårt
              Sverige.
            </seg>
            <seg n="4be18c18">
              Alla vet att utan pengar öppnas inte dörren till museet, till
              biografen och till sportlovsbussen till Åre. Man får stanna hemma,
              ensam och ung.
            </seg>
            <seg n="54f5bc49">
              Hälsa och utsatthet styrs av ekonomin. Sambandet syns i utslagningen
              från våra skolor, i uppsägningen av lärare och i kommunernas budgetar
              som visar allt svartare siffror och där behovet av försörjningsstöd
              ökar i samma takt som barnfattigdomen. Ungdomsarbetslösheten är
              skyhög.
            </seg>
            <seg n="c2a81a7e">
              Vår rödgröna allians vill ha hållbara trygghetssystem genom rättvisa
              skatter, hållbara sjuk- och arbetslöshetsförsäkringar och fler
              arbetade timmar. Vi ska bygga vår välfärdsmodell trygg igen, och
              ingen ska lämnas efter. Det förebyggande arbetet ska finnas där
              för våra barn och ungdomar ja, för allas vår framtid.
            </seg>
            <seg n="c8bcf7da">
              Låt mig ta några exempel. Vi socialdemokrater, med v och mp,
              vill förstärka skolhälsovården för att kunna erbjuda en högre
              kvalitet och en större tillgänglighet. Genom att förstärka skolhälsovården
              kan barn och ungdomar med psykiska problem få hjälp i tid.
            </seg>
            <seg n="465eb9bc">
              Vi anser också att det i varje kommun ska finnas samverkansmodeller
              för barn och ungdomar med problem. Samverkan mellan skola, socialtjänst,
              barn- och ungdomspsykiatri och ungdomsmottagning måste vara stark.
            </seg>
            <seg n="47af30ca">
              Vi vill också avsätta mer resurser till Nationella hjälplinjen,
              som är en ideellt driven jourtelefon. Den är ett viktigt komplement
              till psykiatrin, inte minst för ungdomar och unga vuxna. Även
              Bris verksamhet är mycket viktig.
            </seg>
            <seg n="9cb36864">
              Unga drogmissbrukare ska få vård utan dröjsmål. Insatser måste
              sättas in tidigt för att de ska kunna bli effektiva. Väntetiden
              för behandling ska vara högst två veckor.
            </seg>
            <seg n="0f911603">
              Den sociala barn- och ungdomsvården behöver och måste förbättras.
              Vi anser att regeringen skyndsamt bör lägga fram förslag till
              riksdagen för att åtgärda brister som redovisats angående HVB-hemmen.
            </seg>
            <seg n="adb681d2">
              Regeringen bör också beakta de många bra förslag som lyfts fram
              av Barnskyddsutredningen, just för att ge barn och unga ett starkt
              stöd.
            </seg>
            <seg n="7fa0ca89">
              Ungdomsmottagningarna måste utvecklas. De som arbetar på ungdomsmottagningar
              måste ha beredskap och kunskap för att kunna ge stöd till de ungdomar
              som lever med till exempel hedersproblematik. De måste med kompetens
              och respekt kunna möta homosexuella och bisexuella unga liksom
              transpersoner. De måste kunna möta de frågor och problem när det
              gäller sexualitet som unga människor med funktionsnedsättning
              har.
            </seg>
            <seg n="c0c98f8b">
              Vi måste hejda ohälsan hos våra unga och värna om framtiden.
              En tappad generation som inte ser någon framtid, en generation
              som måste gå i ovisshet i tre månader innan man får komma till
              Arbetsförmedlingen när man gått ut skolan, en generation där var
              fjärde saknar jobb, en generation med ovisshet och avsaknad av
              personliga ekonomiska resurser och med ett påtvingat kvarboende
              hos mamma och pappa trots att man är vuxen skapar inte de trygga
              unga som ska våga mer för allas vår skull. Dagens allianspolitik
              skapar ökade klyftor, utanförskap, fattigdom och ohälsa.
            </seg>
            <seg n="11293af7">
              Ungdomar har rättigheter. Ungdomar ska inte ha makt och välfärd
              bara för att kunna vara en resurs för samhället. Makt och välfärd
              är också rättigheter. Ungdomars mänskliga rättigheter ska skyddas
              och främjas. Ungdomar ska ges social och ekonomisk trygghet. Ungdomar
              ska ha god hälsa, och ungdomar ska alltid ha möjlighet till utveckling.
            </seg>
          </u>
          <note type="speaker" n="9f533fd2">
            Anf. 98 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-6" n="2e977329">
            <seg n="db7660b2">
              Herr talman! Tack, Marina Pettersson, för det du säger om barns
              och ungdomars situation.
            </seg>
            <seg n="ae5c52d5">
              Marina Pettersson var inne på den psykiska hälsan. Jag vill fortsätta
              på det spåret. Är Marina Pettersson nöjd med det som har varit?
              Jag tror att man måste titta tillbaka.
            </seg>
            <seg n="4a9d4795">
              I betänkandet förslås fem sex åtgärder när det gäller hälsa och
              utsatthet. Regeringen talar om en psykiatrisatsning för barn och
              unga. Det har lagts ganska många kronor de senaste åren på stärkt
              vårdgaranti bland annat. Man har kartlagt barns och ungdomars
              psykiska hälsa för att få underlag för ett fortsatt bättre folkhälsoarbete.
              Vi pratar om föräldrastöd. Vi pratar om att utredare ska analysera
              för att utveckla händelseanalyser när det gäller unga som begår
              självmord. Vi pratar om ett stärkt barnrättsperspektiv och så
              vidare.
            </seg>
            <seg n="ab5cdcf3">
              Om man tittar bakåt, är Marina Pettersson nöjd med det som varit
              när det gäller psykiatrin för ungdomar? Det har minsann inte varit
              så lätt att få tillgång till psykiatri och annat. Där behövs stora
              insatser.
            </seg>
          </u>
          <note type="speaker" n="a65cbce9">
            Anf. 99 MARINA PETTERSSON (s) replik:
          </note>
          <u who="Q4989481" xml:id="i-9ac0f894a721c4d1-1" n="75764ee7">
            <seg n="fc270e02">
              Herr talman! Dan Kihlström frågar mig om jag är nöjd. Nej, man
              kan inte vara nöjd. När vi ser hur vi utformade politiken just
              då inser vi att mer resurser borde ha satts in tidigare.
            </seg>
            <seg n="153681dc">
              Det här satsar vi på nu när det gäller barnpsykiatri. Vi satsar
              mer resurser på skolhälsovården. På ett väldigt tidigt stadium
              ska vi följa upp barnets uppväxt och problem. Vi satsar på mer
              skolhälsovård. Vi satsar på fler kuratorer för att barnen ska
              ha tillgång till det. Vi satsar på fler skolläkare och skolsköterskor
              och mer barnpsykiatrisk hjälp till de barn som behöver det.
            </seg>
          </u>
          <note type="speaker" n="e6865506">
            Anf. 100 DAN KIHLSTRÖM (kd) replik:
          </note>
          <u who="Q5213808" xml:id="i-f667444e54f0b770-7" n="2e977329">
            <seg n="dd9c4791">
              Herr talman! Jag tycker att vi kan ha en ödmjuk hållning. Jag
              ville bara peka på att den situation vi har nu inte har uppkommit
              i år eller förra året eller ens på fem år. Det är en trend som
              vi har haft. Marina Pettersson erkänner också att mycket hade
              kunnat göras tidigare när det gäller barns och ungdomars hälsa.
            </seg>
            <seg n="c3d332a5">
              Det är bra att Marina Pettersson säger att vi kanske skulle ha
              sett det i ett annat ljus.
            </seg>
            <seg n="c22a9201">
              Jag pekade på de åtgärder som jag gav exempel på. Jag skulle
              vilja höra vad Marina Pettersson tycker om dem.
            </seg>
            <seg n="e072d9eb">
              Jag kan lägga till att jag tror att strategin med en kvalitetsutveckling
              med öppna jämförelser inom socialtjänsten och hälso- och sjukvården
              kan vara till nytta. Det kan vara bra eftersom man kan jämföra
              sig med andra landsting och se hur andra kommuner sköter detta.
              Då kan man hitta bra exempel för att utveckla detta.
            </seg>
            <seg n="08b07fff">
              Jag tycker att det är konkreta åtgärder som föreslås i betänkandet
              som jag förstår att Marina Pettersson ställer sig bakom. Det som
              Marina Pettersson sade om psykiatrin och dess utveckling var bra.
            </seg>
          </u>
          <note type="speaker" n="a1ea980f">
            Anf. 101 MARINA PETTERSSON (s) replik:
          </note>
          <u who="Q4989481" xml:id="i-9ac0f894a721c4d1-2" n="75764ee7">
            <seg n="f4c4a1ff">
              Herr talman! Det är konstigt att ni inte ser vilken verkan er
              politik har för de utsatta grupperna.
            </seg>
            <seg n="5d2b5c1e">
              Jag pratar om barn som har särskilda behov. Jag pratar om barn
              som lever i barnfattigdom. Barnfattigdomen har ökat med 50 procent
              sedan 2006. Det är ett resultat av er politik.
            </seg>
            <seg n="abae9a16">
              Jag förstår inte varför ni inte kan öppna ögonen och se det resultatet
              och göra mer för dessa barn.
            </seg>
            <seg n="09b5dcc2">
              När det gäller skolhälsovården och satsningarna där tycker vi
              att vi måste sätta in insatserna så tidigt som möjligt på BVC
              och mödrahälsovården. Vi måste fånga upp de här barnen, och vi
              måste sätta in mer ekonomiska resurser för att skolhälsovården
              ska komma in på ett tidigt stadium. Om skolhälsovården får göra
              det kan barn- och ungdomspsykiatrin snabbare hjälpa de barn som
              behöver hjälp snabbt.
            </seg>
            <seg n="89d0c217">
              Detta upptäckte vi när köerna växte och barnen fick vänta. Det
              var väldigt långa väntetider på barn- och ungdomspsykiatrin.
            </seg>
            <seg n="b42c111a">
              Genom att vi flyttar resurserna nära barnen i skolhälsovården
              frigör vi barn- och ungdomspsykiatriska resurser för de barn som
              verkligen behöver hjälp snabbt.
            </seg>
          </u>
          <note type="speaker" n="4aed195a">
            Anf. 102 MONICA GREEN (s):
          </note>
          <u who="Q3358763" xml:id="i-3c169a947754a414-0" n="20405c0d">
            <seg n="53fbb56b">
              Herr talman! Det ska vara gott att leva, sjunger Galenskaparna.
              Vi ska ha en känsla av att livet är värt att leva, sade Wigforss.
            </seg>
            <seg n="a624a4ee">
              I dag pratar vi ungdomspolitik. Det låter fint och det är tjusiga
              ord i den skrivelse från regeringen som vi får ta del av. Hur
              är det egentligen?
            </seg>
            <seg n="762e2a74">
              Det låter ju bra att man säger att man är emot sms-lån, men i
              själva verket gör man ingenting för att motverka dem. Det låter
              bra när man säger att man är emot ungdomsarbetslöshet, men i själva
              verket gör man ingenting för att motverka den. Det låter bra att
              man ska se till att ungdomar ska ha någonstans att bo, men i själva
              verket gör man ingenting för att ungdomar ska ha någonstans att
              flytta.
            </seg>
            <seg n="602e4135">
              Ungdomsarbetslösheten i Sverige är bland de högsta i Europa,
              och regeringen står handfallen.
            </seg>
            <seg n="0c4f7a3c">
              Barnfattigdomen ökar, och regeringen står handfallen.
            </seg>
            <seg n="eb6f8648">
              I går hade vi en interpellationsdebatt med Göran Hägglund, som
              sade att det är den relativa fattigdomen som har ökat. I själva
              verket menar han att klyftorna har ökat.
            </seg>
            <seg n="282bf21a">
              Nu när ungdomsarbetslösheten är så hög och den övriga arbetslösheten
              också är så hög och hela tiden växer sjunker skatteintäkterna
              till kommunerna, vilket gör att kommunerna har mindre möjligheter
              att ha bra verksamheter. Därför drar de in på de verksamheter
              som man inte är skyldig att ha. Det blir sämre kultur i kommunerna.
              Det blir färre fritidsgårdar. Det blir färre ungdomsgårdar. Det
              blir sämre möjlighet för ungdomar till en kreativ fritid.
            </seg>
            <seg n="b0c8628e">
              Ungdomarna i Skövde håller till på ett parkeringstak eftersom
              man inte har något ungdomens hus. Kommunerna är inte tvingade
              att ha det.
            </seg>
            <seg n="3691294b">
              Vi fick i ett tidigare inlägg höra att ungdomar i dag mår bra
              i största allmänhet 80 procent mår bra. Det är en hisnande siffra
              att 20 procent av våra ungdomar mår dåligt. I en skola där det
              finns 500 elever är det alltså 100 som mår dåligt.
            </seg>
            <seg n="0fdefb5b">
              När många elever mår dåligt och skär sig själva, mobbar andra
              och tar till droger och kommunerna har sämre möjligheter att ta
              hand om dessa ungdomar när de har dragit in på kuratorer och elevhälsa
              är det ingen bra ungdomspolitik. Då kan man med fina ord och tjusiga
              pamfletter säga att man är för en minskad ungdomsarbetslöshet.
              Men man gör ingenting åt det. Man säger att man är för att ungdomar
              ska ha det bra, men man gör ingenting åt det. Regeringen står
              handfallen.
            </seg>
            <seg n="0ecec077">
              Vi vet att ungdomar i dag använder nätet mycket. Det är positivt.
              Det finns mycket bra som man kan göra på nätet, och vi har hört
              goda exempel på det i dag. Men det finns också baksidor av nätet.
              Det finns mobbning på nätet, det finns ungdomar som genom nätet
              tvingas prostituera sig, och det finns ungdomar som utnyttjas
              på nätet. Det är ingen bra framtid för dessa ungdomar som kanske
              redan i förväg är i en svår och utsatt situation. Ungdomar behöver
              stöd och hjälp även på nätet.
            </seg>
            <seg n="740c5255">
              Vi ser nu hur det går sämre och hur samhället slits isär. Vi
              ser till och med tendenser till ungdomskravaller. I vissa länder
              bygger man murar omkring sina samhällen för att slippa se de fattiga
              ungdomarna och slippa se dräggen. Så ska vi inte ha det i Sverige.
              Vi ska ha en politik som håller ihop grupperna och se till att
              vi har ett socialt skyddsnät där alla känner sig behövda. Det
              ska vara gott att leva i Sverige, och det ska gälla alla, inte
              bara många.
            </seg>
          </u>
          <note type="speaker" n="73fc9f6e">
            Anf. 103 HILLEVI LARSSON (s):
          </note>
          <u who="hillevi_larsson_9ae9e2" xml:id="i-540ba97787eed406-0" n="76c9d029" next="i-3d2bb92089e3a1d1-0">
            <seg n="958e7d01">
              Herr talman! Jag skulle främst vilja tala om en grundläggande
              rättighet som jag skulle vilja kalla det och som jag tror att
              de allra flesta ungdomar drömmer om, och det är att få en egen
              bostad. Det är så självklart när man börjar komma upp i tonåren
              att det är detta som man drömmer om. Man vill ha bostad, man kanske
              vill utbilda sig, man vill ha arbete och man vill ofta bilda familj.
            </seg>
            <seg n="d408c8f4">
              Tyvärr är det i dag väldigt svårt för ungdomar att få en bostad,
              speciellt i storstäderna. Men detta problem har faktiskt spridit
              sig över hela landet, och även i relativt små kommuner förekommer
              detta problem, speciellt om det inte finns billiga hyresrätter.
            </seg>
            <seg n="f2bd42f0">
              Att ha en bostad är grundläggande. Det handlar om att kunna bli
              en självständig individ och kunna styra över sitt liv. Det kan
              också hänga samman med arbete, det vill säga att om man inte har
              någon bostad är det också svårt att få arbete. Det kan också hänga
              samman med utbildning. Många ungdomar åker till en annan ort för
              att utbilda sig, till exempel till storstäder. Om det inte finns
              bostäder där kan man till och med tvingas tacka nej till sin utbildningsplats.
              Det gäller också arbete. Det nya som regeringen har lanserat är
              att man från dag ett av arbetslöshet ska söka jobb i hela landet.
              Man tvingas rättare sagt söka jobb i hela landet. Har man då inte
              en bostad blir det moment 22.
            </seg>
            <seg n="3f3f099a">
              Därför är bostaden så otroligt viktig och grundläggande. Det
              handlar om att bli vuxen och leva ett självständigt liv. Jag tycker
              att tak över huvudet borde anses som en mänsklig rättighet. Det
              är en social rättighet. Vi kan inte bara se att marknaden löser
              detta, för vi kan se hur det blir när marknaden får ökat spelutrymme.
              Vi kan se hur det har varit under de senaste åren.
            </seg>
            <seg n="21edb9c3">
              När regeringen tillträdde ändrades bostadspolitiken över en natt.
              Trots att den ekonomiska krisen inte slog till förrän senare kunde
              man redan när regeringen tillträdde se ett minskat byggande. Det
              byggdes en del Odellplattor, som de kallades. En förutsättning
              för att få stöd till byggande var att man lade en platta, alltså
              grunden till byggnaden, och det var en del som gjorde det. Men
              när dessa plattor hade byggts ströps stödet direkt, och vi kan
              se konsekvenserna.
            </seg>
            <seg n="a56e958e">
              Vi socialdemokrater ser nu över vår tidigare politik. Den var
              inte perfekt, men det byggdes långt mycket mer på vår tid än nu.
              Det stöd som vi hade till byggande av billiga hyresrätter fungerade
              faktiskt. Det gav fler billiga hyresrätter. I dag kan man se att
              det har blivit en djupdykning. Det är kortsiktigt ett stort problem
              för alla de ungdomar som nu inte kan flytta hemifrån. Men långsiktigt
              är problemet ännu större. Vi har massor av ungdomar som är på
              väg att bli vuxna och flytta hemifrån. Detta trycker på mer och
              mer.
            </seg>
            <seg n="f9adb00d">
              Vårt recept är: Bygg fler lägenheter! Då blir det lägre hyror
              när det inte är lika många sökande till varje lägenhet. Då blir
              det också en ökad flexibilitet just med hyresrätter. Som ung har
              man ofta inte råd att köpa en lägenhet. Har man inte ett fast
              jobb är man ofta inte välkommen. Därför tycker jag att vi måste
              satsa på detta. Vi måste politiskt våga säga att det är detta
              som vi vill ha och också tillföra resurser och stimulera byggandet.
            </seg>
            <seg n="1ea8d344">
              Detta hänger också samman med skulder. Det är många ungdomar
              som har dragit på sig sms-lån. Det hänger också ihop med att regeringens
              politik har ökat klyftorna. Det har slagit hårt mot ungdomar.
              Har man skulder är det ännu svårare att ta sig in på bostadsmarknaden.
            </seg>
            <seg n="23ce5445">
              Därför vill jag säga: Bygg fler bostäder, hyresrätter, och se
              till att föra en mer rättvis politik så minskar klyftorna! Det
              kommer att gynna ungdomar.
            </seg>
          </u>
          <note n="78f72fbd">
            Överläggningen var härmed avslutad.
          </note>
          <note n="6e47aef0">
            Ajournering
          </note>
          <note n="5d4dd363">
            Kammaren beslutade kl. 15.06 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="hillevi_larsson_9ae9e2" xml:id="i-3d2bb92089e3a1d1-0" n="76c9d029" prev="i-540ba97787eed406-0">
            <seg n="da2da156">
              Återupptagna förhandlingar
            </seg>
          </u>
          <note n="bb945689">
            Förhandlingarna återupptogs kl. 16.00.
          </note>
          <note n="efba7f43">
            Meddelande om inställd votering
          </note>
          <note n="d5b0dd4b">
            Talmannen meddelade att voteringen torsdagen den 11 februari
            kl. 16.00 skulle utgå.
          </note>
          <note n="e3f997fc">
            10 § Beslut om ärenden som slutdebatterats vid dagens sammanträde
          </note>
          <note n="6cc75a5a">
            Punkt 13
          </note>
          <note n="7b6815be">
            Punkt 23
          </note>
          <note n="25516535">
            Punkt 34
          </note>
          <note n="37d8d011">
            Punkt 40
          </note>
          <note n="52887fa4">
            Övriga punkter
          </note>
          <note n="a8b665ff">
            Punkt 1
          </note>
          <note n="f4ff43a3">
            Punkt 9
          </note>
          <note n="52887fa4">
            Övriga punkter
          </note>
          <note n="a8b665ff">
            Punkt 1
          </note>
          <note n="9f2d5712">
            Punkt 4
          </note>
          <note n="9d367b31">
            Punkt 6
          </note>
          <note n="52887fa4">
            Övriga punkter
          </note>
          <note n="1a0ee611">
            11 § Anmälan om interpellationer
          </note>
          <note n="219c8a3c">
            Anmäldes att följande interpellationer framställts
          </note>
          <note n="e7418029">
            den 10 februari
          </note>
          <note n="37201f42">
            Egon Frid
          </note>
          <note n="3b653bdb">
            Börje Vestlund
          </note>
          <note n="443182b6">
            Interpellationerna redovisas i bilaga som fogats till riksdagens
            snabbprotokoll tisdagen den 16 februari.
          </note>
          <note n="5bcf64af">
            12 § Anmälan om frågor för skriftliga svar
          </note>
          <note n="e0778dab">
            Anmäldes att följande frågor för skriftliga svar framställts
          </note>
          <note n="e7418029">
            den 10 februari
          </note>
          <note n="b94093bc">
            Lars-Axel Nordell
          </note>
          <note n="ea765ada">
            Helene Petersson
          </note>
          <note n="e1e33e7a">
            Britta Rådström
          </note>
          <note n="e1e33e7a">
            Britta Rådström
          </note>
          <note n="e1e33e7a">
            Britta Rådström
          </note>
          <note n="9d782313">
            Birgitta Eriksson
          </note>
          <note n="a72c7b8c">
            Maria Stenberg
          </note>
          <note n="f430728e">
            Peter Hultqvist
          </note>
          <note n="a72c7b8c">
            Maria Stenberg
          </note>
          <note n="9d782313">
            Birgitta Eriksson
          </note>
          <note n="289855a0">
            Bo Bernhardsson
          </note>
          <note n="da889258">
            Frågorna redovisas i bilaga som fogats till riksdagens snabbprotokoll
            tisdagen den 16 februari.
          </note>
          <note n="2da9aece">
            13 § Anmälan om skriftliga svar på frågor
          </note>
          <note n="3fbec6f8">
            Anmäldes att skriftliga svar på följande frågor inkommit
          </note>
          <note n="e7418029">
            den 10 februari
          </note>
          <note n="661685df">
            Ronny Olander
          </note>
          <note n="74e7d6a7">
            Carina Hägg
          </note>
          <note n="449aad3d">
            Mikael Oscarsson
          </note>
          <note n="ab6c53e4">
            Camilla Lindberg
          </note>
          <note n="1fe80812">
            Berit Andnor
          </note>
          <note n="ddf8ee46">
            Claes-Göran Brandin
          </note>
          <note n="78eff68d">
            Carina Moberg
          </note>
          <note n="7a5d3a42">
            Kurt Kvarnström
          </note>
          <note n="a72c7b8c">
            Maria Stenberg
          </note>
          <note n="6892f198">
            Mats Pertoft
          </note>
          <note n="78eff68d">
            Carina Moberg
          </note>
          <note n="16a0d1f8">
            Raimo Pärssinen
          </note>
          <note n="865fcc6d">
            Tina Ehn
          </note>
          <note n="a061a9fa">
            Lennart Sacrédeus
          </note>
          <note n="355df231">
            Tone Tingsgård
          </note>
          <note n="78907edc">
            Sofia Arkelsten
          </note>
          <note n="1400fd0a">
            Svaren redovisas i bilaga som fogats till riksdagens snabbprotokoll
            tisdagen den 16 februari.
          </note>
          <note n="ddbb9640">
            14 § Kammaren åtskildes kl. 16.11.
          </note>
          <note n="a083b502">
            Förhandlingarna leddes
          </note>
          <note n="0d332bcc">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
