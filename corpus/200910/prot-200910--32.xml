<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--32</head>
          <docDate when="2009-11-18">2009-11-18</docDate>
        </div>
      </front>
      <body>
        <div>
          <note n="c10e7591">
            ﻿
          </note>
          <note n="229879f1">
            Riksdagens protokoll
          </note>
          <note n="30134e7b">
            2009/10:32
          </note>
          <note type="date" n="5af22d49">
            Onsdagen den 18 november
          </note>
          <note n="59cc485b">
            Kl. 09:00 - 21:58
          </note>
          <note n="652b74c1">
            1 § Justering av protokoll
          </note>
          <note n="53200956">
            Justerades protokollet för den 12 november.
          </note>
          <note n="3609b733">
            2 § Anmälan om kompletteringsval till krigsdelegationen
          </note>
          <note n="3d71523d">
            Andre vice talmannen meddelade att Kristdemokraternas riksdagsgrupp
            på grund av uppkommen vakans anmält Dan Kihlström som ledamot
            i krigsdelegationen.
          </note>
          <note n="46a73e4d">
            Andre vice talmannen förklarade vald till
          </note>
          <note n="82b3dbb8">
            ledamot i krigsdelegationen
          </note>
          <note n="8c5268df">
            3 § Meddelande om val
          </note>
          <note n="c16b4ced">
            Andre vice talmannen meddelade att val av nya riksrevisorer skulle
            äga rum torsdagen den 19 november .
          </note>
          <note n="f88ec10f">
            4 § Meddelande om aktuell debatt
          </note>
          <note n="b39e30a2">
            Andre vice talmannen meddelade att på begäran av Miljöpartiet
            de Grönas riksdagsgrupp skulle en aktuell debatt om regeringens
            styrning av det statliga ägandet i Vattenfall anordnas fredagen
            den 20 november kl. 09.00 .
          </note>
          <note n="b7a74475">
            Från regeringen skulle näringsminister Maud Olofsson delta.
          </note>
          <note n="3e4b075f">
            Den inkomna skrivelsen hade följande lydelse:
          </note>
          <note n="ff3c6385">
            Begäran aktuell debatt om regeringens styrning av det statliga
            ägandet i Vattenfall
          </note>
          <note n="733c30b8">
            Den senaste tiden har det framkommit en rad uppgifter om det
            statligt ägda Vattenfalls agerande.
          </note>
          <note n="e4385db9">
            Bolaget har på kort tid presenterat långsiktiga planer på att
            bygga och investera i kärnkraft. Tillsammans med ett antal industriföretag
            har man gått samman för att förbereda för att bygga ett antal
            nya kärnkraftsreaktorer. Efter detta har det också kommit ut uppgifter
            om att man har långsiktiga planer på att fördubbla Vattenfalls
            svenska elproduktion, detta samtidigt som Sverige har ett elöverskott.
          </note>
          <note n="ebd945b0">
            De senaste uppgifterna från Vattenfall gör gällande att man tänker
            sig att sälja det ägande som idag finns i det svenska elnätet.
            Detta ska enligt uppgift göras för att finansiera en satsning
            på kärnkraft i Storbritannien.
          </note>
          <note n="d0b2a860">
            Den senaste tidens agerande har skapat en osäkerhet om regeringens
            styrning av det statliga ägandet i Vattenfall.
          </note>
          <note n="f8b08c01">
            Med anledning av det ovan nämnda begär Miljöpartiet de Gröna
            en aktuell debatt om regeringens styrning av det statliga ägandet
            i Vattenfall.
          </note>
          <note n="12509024">
            Ulf Holm
          </note>
          <note n="7b35609c">
            5 § Hänvisning av ärenden till utskott
          </note>
          <note n="46d56812">
            Föredrogs och hänvisades
          </note>
          <note n="0c2175e8">
            6 § Förnyad bordläggning
          </note>
          <note n="c0d85af8">
            Föredrogs och bordlades åter
          </note>
          <note n="d8a040db">
            7 § Utgiftsramar och beräkning av statsinkomsterna
          </note>
          <note n="afb84a56">
            Föredrogs
          </note>
          <note type="speaker" n="5a4a5085">
            Anf. 1 ANN-CHARLOTTE HAMMAR JOHNSSON (m):
          </note>
          <u who="peter_johnsson_75487f" xml:id="i-35f820b05cab93b0-0" n="714956ad">
            <seg n="fa6d4941">
              Fru talman! I detta betänkande behandlas regeringens finansplan,
              det vill säga allmänna riktlinjer för den ekonomiska politiken
              och bedömningar av den ekonomiska utvecklingen. Det är det så
              kallade rambetänkandet, och det innehåller förslag till beslut
              om fördelning av utgifter för budgetens 27 utgiftsområden samt
              förslag till utgiftstak för 20102012. Beslut om rambetänkanden
              är en förutsättning för att fackutskotten sedan ska kunna ge förslag
              på fördelning inom respektive utgiftsområde.
            </seg>
            <seg n="9d21a96a">
              I beslutet om utgiftsramarna ingår också att riksdagen godkänner
              ett antal budgetpåverkande poster, såsom beräkning av myndigheters
              förbrukning av anslagsbehållningar och hur anslagskrediter kommer
              att utnyttjas under året.
            </seg>
            <seg n="d2b688fb">
              I beslutet om inkomsterna ingår ställningstaganden kring förändringar
              av skatte- och avgiftsregler, att fastställa nästa års regelverk
              för statsbudgetens inkomster och att beräkna effekten av densamma.
            </seg>
            <seg n="ff400234">
              Fru talman! I debatten kommer vi att höra olika partiers olika
              syn på vilka utgifter de förordar inför beslut om ramarna. I betänkandet
              finns reservationer från Socialdemokraterna, Vänsterpartiet och
              Miljöpartiet var för sig i den del som benämns Riktlinjer för
              den ekonomiska politiken och budgetpolitiken, så även i beslut
              om utgiftsramar och beräkningar av statsbudgetens inkomster och
              fördelning av utgifter för 2011 och 2012. Socialdemokraterna,
              Vänsterpartiet och Miljöpartiet har tillsammans ett särskilt yttrande.
              Detta ställs mot regeringens politik.
            </seg>
          </u>
          <note type="speaker" n="a8234197">
            Anf. 2 THOMAS ÖSTROS (s):
          </note>
          <u who="thomas_ostros_b7069a" xml:id="i-9ca3d7002d071502-0" n="ce711ac9" next="i-676d9af06d65e9e9-0"/>
          <note n="33e34621">
            Fru talman! Jag yrkar bifall till reservationerna 1, 4 och 7.
          </note>
          <u who="thomas_ostros_b7069a" xml:id="i-676d9af06d65e9e9-0" n="ce711ac9" prev="i-9ca3d7002d071502-0">
            <seg n="3c6480aa">
              Vi ser allt fler tecken på en global återhämtning. Denna globala
              återhämtning kan ge Sverige en möjlighet att bryta den starkt
              negativa ekonomiska utveckling vi har sett under den senaste tiden.
              Men då behövs det en ny färdriktning. Det behövs en stark ekonomisk
              politik, en politik som vänder utanförskap till arbete och underskott
              till överskott. Det är en politik som sätter stopp för skattesänkningar
              på lånade pengar och i stället investerar i det som är så viktigt:
              jobben och välfärden. Det krävs en politik som gör att vi delar
              på bördorna rättvist.
            </seg>
            <seg n="bb70a243">
              I den socialdemokratiska budgetmotionen föreslås en politik som
              ger en starkare budget än regeringens, med mindre underskott.
              I vår budget föreslås en politik för jobb och utbildning till
              100 000 fler människor än regeringen åstadkommer.
            </seg>
            <seg n="fbaa2b38">
              Fru talman! När Anders Borg var nybliven finansminister fick
              han en fråga av en radioreporter. Det gick som tåget då, med 150
              000 jobb under det sista året av vår mandatperiod. Frågan löd:
              När kommer jobben som orsakas av din politik? Efter många om och
              men sade Anders Borg att det tar ett par år.
            </seg>
            <seg n="04b9529f">
              Sedan dess har vi fått bedövande vetenskapliga bevis för att
              de jobb som inledningsvis kom 2007 och 2008 hade att göra med
              den starka konjunkturen, inte alls med regeringens politik. Bland
              annat har Finanspolitiska rådet påpekat detta.
            </seg>
            <seg n="e455c1f1">
              Men nu när Anders Borgs ekonomiska politik har fått bita ett
              par år är det dags att börja utvärderingen. När regeringen tillträdde
              var det ett överskott på 70 miljarder kronor. Det hade vi tillsammans
              med Vänsterpartiet och Miljöpartiet arbetat upp. Trots att man
              i Bankerydöverenskommelsen lovade att inte genomföra ofinansierade
              skattesänkningar har skatterna sänkts med 100 miljarder. Ända
              sedan den första budgeten har det funnits med ofinansierade skattesänkningar
              från Anders Borgs sida.
            </seg>
            <seg n="8371ba34">
              Valmöjligheten man hade med stort överskott har man använt till
              att sänka skatten, men också till att försämra och fördyra a-kassan,
              så att 500 000 löntagare lämnade försäkringen precis innan krisen
              slog till. Valmöjligheterna använde man till att skära ned på
              vuxenutbildning och högskola. Valmöjligheterna gjorde att man
              också ignorerade experternas utvärderingar, som sade att en väl
              fungerande arbetsmarknadsutbildning är något mycket effektivt
              i kampen mot arbetslösheten. Detta skar man ned drastiskt. Trots
              goda valmöjligheter har man försatt kommuner och landsting i en
              situation där folk sägs upp. Man späder på de varsel som industrin
              har levererat det senaste året.
            </seg>
            <seg n="d025c32c">
              Facit av Borgs jobbexperiment är att Sverige har drabbats hårdare
              än de flesta andra länder. För tre år sedan hade Sverige en arbetslöshet
              som var den 13:e lägsta inom EU:s 27 länder. Nu är arbetslösheten
              den 17:e lägsta. För tre år sedan hade Sverige en arbetslöshet
              som var väsentligt lägre än arbetslösheten i Finland. Nu har Sverige
              en arbetslöshet som är i det närmaste lika hög eller lite högre
              än i Finland. För tre år sedan hade Sverige en arbetslöshet som
              låg väsentligt lägre än Europas. EU-kommissionen gör nu bedömningen
              att Sverige under år 2010 kommer att ha samma arbetslöshetsnivå
              som övriga Europa. Ungdomsarbetslösheten är en av de högsta i
              Europa. Sverige halkar efter. Vi har redan en arbetslöshet som
              är över 8 procent. 400 000 människor saknar jobb, och antalet
              arbetslösa väntas växa.
            </seg>
            <seg n="c27a2592">
              Sysselsättningen, hur är det med den? Den är väsentligt lägre
              än för tre år sedan. Enligt Statistiska centralbyrån faller nu
              sysselsättningsgraden väsentligt i samtliga åldersgrupper, mest
              bland de unga. Nu kommer också tecknen på att allt fler arbetslösa
              riskerar att slås ut permanent. Särskilt oroande är att långtidsarbetslösheten
              nästan har fördubblats på ett år.
            </seg>
            <seg n="521ad204">
              Men de som är anhängare av politiken måste ändå kunna hävda att
              man någonstans kan se att förvärvsavdrag, försämrad a-kassa och
              försämrad sjukförsäkring gör att allt fler vill arbeta. Någonstans
              måste det väl synas? Nej, verkligheten är en annan. Andelen som
              tillhör arbetskraften i dag är inte högre, utan sjunkande jämfört
              med för tre år sedan. Allt fler lämnar nu arbetskraften. Det betyder
              minskad sysselsättning och att färre ska försörja fler.
            </seg>
            <seg n="e012e028">
              Jämviktsarbetslösheten då, det som Anders Borg utnämnde till
              sitt viktigaste mål? Det var jämviktsarbetslösheten han skulle
              sänka, det vill säga den långsiktiga arbetslösheten, den arbetslöshet
              som vi kan nå under nästa högkonjunktur. Den sjönk tio år i rad
              när Socialdemokraterna satt i regeringen. Nu stiger den varje
              år och de kommande åren. Så är det med det centrala målet för
              Anders Borg.
            </seg>
            <seg n="12b60d5a">
              Det som händer är att fler arbetslösa slutar söka jobb och hellre
              lämnar arbetskraften. Det som händer är att den breda arbetslösheten
              det som Moderaterna definierade som utanförskapet växer.
            </seg>
            <seg n="1045d6cd">
              För oss i Socialdemokraterna är uppgifterna inför nästa mandatperiod
              mycket stora och ansvarsfulla.
            </seg>
            <seg n="d5eb4989">
              För det första är risken stor att arbetslösheten biter sig fast
              på mycket höga nivåer. En av tre av de arbetslösa riskerar att
              slås ut permanent.
            </seg>
            <seg n="449f26e5">
              Varje arbetad timme behövs. Vi har inte råd att slösa med människors
              vilja till arbete.
            </seg>
            <seg n="d2b6e59f">
              För det andra måste välfärdens kvalitet och långsiktiga finansiering
              säkras. Vi har en åldrande befolkning. De demografiska förändringarna
              sätter allting på sin spets. Arbete är en förutsättning för välfärden.
              Varje arbetad timme bidrar till välfärdens finansiering.
            </seg>
            <seg n="c5442d84">
              För det tredje handlar det om att Sverige ska konkurrera med
              kunskap och kompetens, inte med låga löner. Den oroväckande tendensen
              till en allt lägre produktivitet i näringslivet måste brytas.
              Det är kunskap, kreativitet och innovationer som är Sveriges framtid,
              inte att pressa lönerna för vanligt folk. Vårt mål är att ta Sverige
              tillbaka till den europeiska toppen. Då behövs varje arbetad timme.
            </seg>
            <seg n="522480b8">
              Den globala krisen har slagit mot alla länder. Sverige har utmärkt
              sig som ett land med en modell där alla delar bördorna till följd
              av globala kriser. Det kontraktet har den borgerliga regeringen
              brutit. Nu ska var och en själv bära sin börda.
            </seg>
            <seg n="3516d33a">
              Ungdomarna är ett exempel. Vi har nu historiskt mycket stora
              ungdomskullar. Men regeringen har valt att stänga dörrarna för
              dessa ungdomar. Möjligheterna till utbildning har försämrats.
              Billig förvaring är modellen när man möter arbetslös ungdom detta
              i stället för arbete, praktik och utbildning.
            </seg>
            <seg n="781e6fb8">
              I en tid när arbetslösheten överstiger 400 000 personer är det
              försämrad a-kassa och försämrad omställning som gäller. Det får
              nu dramatiska konsekvenser. Många av de metallarbetare som förlorat
              jobbet inom industrin är det nu 80 000 personer som fått lämna
              jobbet får nu en ersättning från a-kassan som är hälften av den
              gamla lönen. Möjligheterna till omskolning och utbildning har
              inskränkts.
            </seg>
            <seg n="955f2f75">
              Nu krävs det en ny politik. Utmaningarna är stora. Men vi har
              erfarenhet av att ta Sverige ur kriser, för vi har gjort det förr.
              Det gör man genom att hålla fast vid och utveckla den svenska
              modellen. Där bygger man broar mellan de gamla jobben och de nya
              jobben.
            </seg>
            <seg n="e3d2af91">
              Tillsammans med Miljöpartiet och Vänsterpartiet kommer vi att
              ta Sverige ur krisen också denna gång. Då är målet full sysselsättning,
              och då krävs det breda insatser.
            </seg>
            <seg n="ac55afcd">
              Det som skapar jobb måste prioriteras. Den svenska modellen med
              skyldigheter och rättigheter måste stärkas. Sverige har byggt
              hela välståndet genom att vara öppet för global konkurrens och
              global handel. Vi har en fackföreningsrörelse som har välkomnat
              den strukturomvandlingen. Det har den gjort just därför att vi
              har en modell där man inte står ensam när strukturomvandlingen
              stenhårt slår mot enskilda orter och enskilda individer.
            </seg>
            <seg n="2a0a9b86">
              Men den modellen river ni ned, med syftet att pressa ned lönerna
              och att få en lägre anslutningsgrad till facket och större inkomstklyftor.
              Det som då händer är att Sverige blir mer räddhågset. Man blir
              rädd för strukturförändringar. Sverige blir mer av ett genomsnittligt
              europeiskt land som blir protektionistiskt i stället för att vara
              ett frihandelsvänligt land där också fackföreningsrörelsen vill
              ha frihandel.
            </seg>
            <seg n="473e9239">
              Hela Sverige tjänar på en politik för frihandel och global konkurrens.
              Således måste vi dela på konsekvenserna och bördorna när strukturomvandlingen
              slår till, när företag och branscher sveps bort och när enskilda
              människors försörjning sveps bort.
            </seg>
            <seg n="00d1edf1">
              Nästa mandatperiod måste präglas av en ekonomisk politik där
              det investeras i de löntagare som drabbas av strukturomvandlingen
              så att man får jobb inom en ny bransch ofta i en växande tjänstesektor
              och kanske på en ny plats och med nya, högre kunskapskrav.
            </seg>
            <seg n="4c43b3c8">
              Vi vill investera i ett brett kunskapslyft. Det är nödvändigt
              för att människor inte permanent ska slås ut. Vi vill omskola
              människor så att de får en chans att ta jobb i de nya branscher
              som växer fram. Vi föreslår därför 50 000 fler platser inom vuxenutbildning,
              yrkesutbildning och högskola. Därmed står människor rustade när
              konjunkturen vänder.
            </seg>
            <seg n="91975861">
              Unga arbetslösa ska inte behöva vänta i sex månader på att få
              en förvaringsplats. De ska i stället direkt ha praktik, jobb eller
              utbildning om Arbetsförmedlingen gör bedömningen att de behöver
              det. Den som saknar en fullgjord gymnasieutbildning ska på en
              gång få en chans till en sådan. Vi vill också satsa på lärlingsplatser.
              För de arbetsgivare som anställer en arbetslös vill vi avskaffa
              arbetsgivaravgiften. Fler unga ska få möjlighet till akademisk
              utbildning.
            </seg>
            <seg n="897259fb">
              Omställningen måste också underlättas. En fungerande a-kassa
              är där helt nödvändig. Ingenjörer, undersköterskor och industriarbetare
              ska ha skydd i a-kassan vid arbetslöshet. Kostnaden för medlemskap
              ska sänkas så att fler kommer med. Taket måste höjas så att tryggheten
              ökar och ersättningsnivån förbättras så att människor inte riskerar
              att hamna i fattigdom vid kortvarig arbetslöshet.
            </seg>
            <seg n="e76c8c8d">
              Det är i de små företagen som framtidens jobb kommer fram. Vi
              vill underlätta för entreprenörer att starta företag och att anställa,
              expandera och exportera. Det gör vi genom att införa ett riskkapitalavdrag,
              genom att tillföra riskkapitalmedel via Vattenfall till en riskkapitalfond
              och genom att sänka skatten för entreprenörer vid den första anställningen.
            </seg>
            <seg n="bf0a8fcf">
              Vi vill satsa på framtidens jobb genom att investera i en starkare
              infrastruktur och bygga Sverige mer klimatsmart. Det handlar om
              vägar och järnvägar och om att renovera och bygga om miljonprogramsområdena
              och göra dessa mer energieffektiva.
            </seg>
            <seg n="33df9b9f">
              En stark solidarisk välfärd är en av pelarna i den svenska modellen.
              Regeringen själv bedömer att 60 000 jobb försvinner i välfärdssektorn
              åren 20082011. I går rapporterade SCB att i år har redan nu 30
              000 personer fått lämna kommunerna. Nu krävs det långsiktiga och
              tydliga besked. Vården och barnens skola går före ofinansierade
              skattesänkningar! Det måste bli ett slut på att skyffla över kostnader
              från staten till kommunerna.
            </seg>
            <seg n="4ea39a2a">
              Om vi ska ta Sverige ur krisen måste alla hjälpas åt. Vi måste
              få underskott att bli överskott. Vi måste ha utgiftstak och överskottsmål
              som styråror i den ekonomiska politiken. Välfärd kostar. Vill
              man ha en bra välfärd finns det inte utrymme för gigantiska ofinansierade
              skattesänkningar.
            </seg>
            <seg n="cdfefc73">
              De som har stora förmögenheter och höga inkomster måste vara
              med och bidra. Det ska löna sig att arbeta. Men, Anders Borg,
              det ska också löna sig att ha arbetat . Att pensionärer ska straffbeskattas
              och att regeringen som ett svar på pensionärernas ilska ökar straffbeskattningen
              och klyftan i förhållande till löntagarna är, tycker vi, djupt
              omoraliskt.
            </seg>
            <seg n="9f1d420e">
              I vår budget lägger vi fram konkreta förslag om att halvera klyftan
              mellan den skatt som en löntagare betalar och den skatt som en
              pensionär betalar. Vi kommer inte att ge oss förrän pension och
              lön beskattas lika.
            </seg>
            <seg n="b7822deb">
              Nu behövs det, fru talman, en ny färdriktning med investeringar
              i kunskap, i framtid och i trygghet och välfärd. Arbetslinjen
              måste återupprättas. Vi måste ta vägen bort från ett allt större
              utanförskap och i stället få in allt fler i arbete. Vi måste komma
              bort från ett ökat socialbidragsberoende. Allt fler måste försörja
              sig på eget arbete. Skattesänkningar på lånade pengar måste bytas
              mot investeringar i sjukvård, skola och framtidens jobb.
            </seg>
          </u>
          <note type="speaker" n="7a6255be">
            Anf. 3 ULLA ANDERSSON (v):
          </note>
          <u who="ulla_andersson_97add8" xml:id="i-8dfc9ef14ff3eec8-0" n="e6aefa69">
            <seg n="639a3528">
              Fru talman! Vänsterpartiet har prioriterat jobben, jobben och
              återigen jobben. Vårt budgetförslag ger 70 000 nya jobb redan
              nästa år och drygt 20 000 reguljära utbildningsplatser, det vill
              säga: Vi får drygt 90 000 fler i reguljär sysselsättning detta
              alltså redan nästa år.
            </seg>
            <seg n="1b12e19c">
              För att kunna prioritera jobben har vi skjutit på reformer och
              dragit ned på reformer som inte leder till nya jobb. Genom att
              använda våra resurser samhällsekonomiskt effektivt skapar vi både
              fler jobb och en ökad jämlikhet jobben först, sedan jobben och
              återigen jobben.
            </seg>
            <seg n="56dc2b3b">
              Regeringen har i stället prioriterat skattesänkningar, skattesänkningar
              och återigen skattesänkningar. Inte ens de stora underskott som
              regeringen har skapat genom sina skattesänkningar avhåller den
              nu, mitt i krisen, från att låna till nya detta trots att allt
              skulle bli så annorlunda med de nya Moderaterna. År 2004 skrev
              finansminister Borg och statsminister Reinfeldt på DN Debatt att
              de gamla Moderaterna hade varit både orättvisa och oansvariga.
            </seg>
            <seg n="098c0e97">
              Med de nya Moderaterna skulle det bli andra bullar. De skulle
              vara både ansvarsfulla och rättvisa. Men, fru talman, de gamla
              Moderaterna fördelade sina skattesänkningar så att den halva med
              högsta inkomsterna fick 72 procent av skattesänkningarna. Den
              halva med lägsta inkomsterna fick 28 procent.
            </seg>
            <seg n="677f3fe4">
              Men hur blev det sedan när de nya Moderaterna kom till makten
              och fick chansen att genomföra den mer ansvarsfulla och rättvisa
              politiken? Jo, den halva med högsta inkomsterna fick 80 procent
              av skattesänkningarna. Den halva med lägsta inkomsterna fick 20
              procent.
            </seg>
            <seg n="08b4520b">
              De nya Moderaterna är alltså både mer orättvisa och mer oansvariga
              än de gamla Moderaterna, så det är väl egentligen bara att konstatera:
              En moderat, oavsett gammal eller ny, är alltid en moderat, och
              skattesänkningar för de redan rika går alltid först, oavsett konsekvenser.
            </seg>
            <seg n="dd8ff5d4">
              Men 90 procent prioriterar faktiskt en bättre kvalitet i välfärden
              före sänkt skatt. 80 procent säger till och med: Höj skatten om
              det behövs! Detta visar en undersökning från Sveriges Kommuner
              och Landsting. Det är en indikation på hur viktig välfärdssektorn
              är i våra liv, framför allt för oss kvinnor.
            </seg>
            <seg n="50f1f430">
              Vänsterpartiet prioriterar välfärden och föreslår därför ett
              extrastöd till kommunerna på 10 miljarder nästa år. Det motsvarar
              20 000 välfärdsarbetare, lågt räknat. Vi föreslår också ytterligare
              satsningar år 2011 och 2012 på 35 miljarder. Det är just de åren
              de stora problemen och underskotten kommer för kommunsektorn.
              Våra stöd är till hälften krisstöd och till hälften permanenta.
              På så sätt tvingas inte kommunerna till neddragningar som förvärrar
              krisen, utan de kan behålla sina lärare, vårdbiträden, sjuksköterskor
              och socialsekreterare.
            </seg>
            <seg n="9155741b">
              Kommunen kan till och med anställa fler och på så vis förbättra
              kvaliteten i hemtjänsten, dagisgruppernas storlek och elevernas
              studieresultat samtidigt som den motverkar krisen genom att skapa
              fler jobb och på så vis minska arbetslösheten. Det är en kassaskåpssäker
              investering, en mycket träffsäker och effektiv sådan, samtidigt
              som kommunerna får långsiktiga planeringsförutsättningar.
            </seg>
            <seg n="7c074c52">
              Vi föreslår också ett investeringsstöd till kommunsektorn. Om
              kommunerna tvingas skjuta på eller dra in planerade investeringar
              bidrar det enbart till att förvärra krisen. Vi avsätter därför
              8 miljarder till ett tillfälligt investeringsstöd en 20-procentig
              statlig medfinansiering där tillgänglighetssatsningar och energieffektiviseringar
              särskilt prioriteras. Det skapar 12 000 nya jobb samtidigt som
              nödvändiga investeringar i skolor, idrottsanläggningar och äldreboenden
              blir av. Vi prioriterar investeringar i välfärden och jobben.
              Jobb ger välfärd, och välfärd ger jobb.
            </seg>
            <seg n="17ca3c6b">
              Mitt i finanskrisen och sviterna av kapitalismens härjningar
              lämnar dock regeringen kommunerna åt sitt öde. Den till och med
              övervältrar kostnader på kommunerna regeringen räknar med att
              socialbidragskostnaderna ökar med 50 procent de kommande åren.
              Det är för att regeringen har försämrat både a-kassan och sjukförsäkringen.
              Enligt en enkät som Ekot har gjort kommer två tredjedelar av de
              extra pengar som regeringen skjuter till åt kommunerna nästa år
              att gå till just ökade socialbidragskostnader.
            </seg>
            <seg n="3d909493">
              Regeringen övervältrar också statliga investeringskostnader på
              kommunsektorn till en summa på 30 miljarder redan nästa år. Det
              är nästan samma summa som samtliga landsting och kommuner investerar
              för per år. Man väljer till och med att frysa statsbidragen till
              kommunsektorn i år.
            </seg>
            <seg n="4cdd5a07">
              I år beräknas 20 000 jobb försvinna i kommunsektorn. Regeringen
              räknar själv med att 60 000 jobb kommer att försvinna i välfärden
              de närmaste åren, och då har de inte räknat de 18 000 som försvann
              i fjol. Många elever mister sina lärare, klasserna blir större
              och studieresultaten därmed sämre. Barnen på förskolan mister
              sin fröken och barngrupperna blir än större. De gamla får sämre
              hemtjänst och därmed ett otryggare liv, den sjuka får vänta lite
              längre i sjukhuskorridoren och de underbetalda välfärdsarbetarna
              får fortsätta att vara underbetalda.
            </seg>
            <seg n="1130c8ab">
              Detta är konsekvenserna av att skattesänkningar ständigt prioriteras:
              De välbehövliga välfärdsarbetarna och de som är i behov av deras
              tjänster offras på skattesänkningarnas altare.
            </seg>
            <seg n="0a877c55">
              Nu kanske vän av ordning säger: Ja, men regeringen går ju in
              med extra pengar nästa år. Och visst, det är bra. Men kan det
              ha att göra med att det är valår, tro? Pengarna dras nämligen
              tillbaka året efter det år då kommunsektorn står inför gigantiska
              problem. Det saknas 14 miljarder enbart för att möta de demografiska
              behoven. Då drar regeringen bort sitt stöd till kommunsektorn
              året efter valet. Året efter valet plingar det inte en liten klocka
              där?
            </seg>
            <seg n="5d7852e6">
              Fru talman! Vi står inför en generationsväxling på arbetsmarknaden.
              Inom några år går 130 000 offentliganställda i pension, och även
              andra branscher kommer att stå inför liknande utmaningar. Samtidigt
              har vi en otroligt hög ungdomsarbetslöshet. Vi menar att det är
              dags för en generationsväxling på arbetsmarknaden och att staten
              därför borde ta initiativ till ett trepartssamtal, det vill säga
              med parterna på arbetsmarknaden. Det ska göras för att inleda
              den nödvändiga omställningen där parterna i sin tur kan komma
              överens om vilka insatser som behövs och hur och vem som ska ansvara
              för vad.
            </seg>
            <seg n="3fd97090">
              Som en del i detta föreslår vi ett Kunskapslyft 2.0. Arbetsförmedlingen
              räknar med 130 000 arbetslösa som enbart har grundskoleutbildning
              nästa år. Tanken med Kunskapslyftet 2.0 är just att möta denna
              grupp. Det är ett utbildningsprogram med 10 000 platser för långtidsarbetslösa
              på folkhögskolor och komvux. De får chans att läsa in såväl grundskole-
              som gymnasiebetyg med en ersättning motsvarande studiemedel, som
              inte behöver betalas tillbaka.
            </seg>
            <seg n="b7e04c57">
              Vi föreslår också ett omsorgslyft för såväl äldre- som handikappomsorgen.
              En fjärdedel av de anställda i äldreomsorgen har inte adekvat
              yrkesutbildning för sitt jobb. Vi föreslår därför att de får genomgå
              en sådan utbildning, samtidigt som 5 000 av de ungdomar som i
              dag går omvårdnadsutbildningen får chansen till ett utbildningsvikariat.
              Det ger både kvalitet och fler jobb. Jobb ger välfärd, och välfärd
              ger jobb.
            </seg>
            <seg n="940ac012">
              Vi i det rödgröna samarbetet har också en gemensam satsning som
              vi kallar Ge alla unga en chans. Det omfattar bland annat ett
              utbildningslyft där vi skapar möjligheter för unga som under de
              närmaste åren kommer att lämna gymnasiet utan fullständiga betyg.
              Det är 120 000 ungdomar som beräknas lämna gymnasieskolan på det
              sättet. Vi erbjuder dem 10 000 platser på komvux och folkhögskolor.
              Dessutom föreslår vi en satsning på lärlingsplatser, traineeplatser,
              anställningsstöd och olika former av utbildningssatsningar. Detta
              paket motsvarar 3 miljarder kronor. Vi menar att vi måste ge alla
              unga en chans i morgondagens Sverige. Vi måste skapa framtidstro,
              och vi måste skapa förutsättningar för varje människa att delta
              i samhällsbygget.
            </seg>
            <seg n="1d1972fd">
              Fru talman! Sverige behöver som många andra länder satsa på klimatinvesteringar,
              ett klimatlyft för nya gröna jobb. På så vis kan vi vidareutveckla
              landets industriproduktion till att bli världsledande på området.
              Det kräver ett samhälleligt ansvar, och det behövs samhällsnyttiga
              investeringar. Det handlar bland annat om en utbyggnad av järnvägsinvesteringar
              för att nå Klimatberedningens mål på 50 procents ökad järnvägskapacitet.
              Det är ett mål som alla partier i Klimatberedningen var överens
              om men som Reinfeldt sedan tyvärr har avvisat.
            </seg>
            <seg n="8840e280">
              Vår satsning på järnvägsinvesteringar ger 12 000 jobb per år.
              Det handlar bland annat om att investera i ökat banunderhåll för
              att minska tågförseningarna. Vi vill att fler ska kunna välja
              tåget, och därför föreslår vi även att avkastningskravet på SJ
              slopas. Vi menar också att det behövs satsningar på kollektivtrafiken
              såväl i stad som på landsbygd. Fler ska kunna välja buss i stället
              för bil.
            </seg>
            <seg n="9748fcd7">
              Dessutom föreslår vi en storsatsning på vindkraft med branschprogram,
              vindpilotstöd och ett mellanstatligt samarbete kring Östersjön
              för en storskalig havsvindkraftpark. På så sätt skapar vi även
              förutsättningar för en inhemsk vindkraftsindustri.
            </seg>
            <seg n="2120b7d1">
              Vi behöver också bygga bostäder i Sverige. Sverige har den lägsta
              nybyggnationen i Norden. Vi vill därför införa ett investeringsstöd
              på 4 miljarder över tre år. Det skapar jobb och ger möjligheter
              att bygga klimatsmart. Vi föreslår också, tillsammans med Socialdemokraterna
              och Miljöpartiet, ett ROT-program för allmännyttan. Det är ett
              program som skapar möjligheter till energieffektiviseringar och
              nya jobb.
            </seg>
            <seg n="c12564b0">
              Fru talman! Jag kommer också att ta upp skattepolitiken. Vänsterpartiet
              har rört sig på skatteområdet. Med vår ekonomiska politik ökar
              både tryggheten och inkomsterna för många. Enligt riksdagens utredningstjänst
              får de sex grupper som har lägst inkomst högre inkomster med vår
              politik än med regeringens. Kvinnors inkomster ökar mer än mäns.
              Det är inte att undra på vi stärker och förbättrar inkomstförsäkringarna
              kraftigt, det vill säga sjukförsäkringen och a-kassan.
            </seg>
            <seg n="467841c3">
              Vi har också som enda parti likformigheten som grund i vårt skatteförslag.
              Vi anser att alla ska betala lika mycket i skatt för lika inkomst.
              I vårt förslag betalar alltså en pensionär, en som är sjuk eller
              arbetslös och en som har jobb lika mycket i skatt för samma inkomst.
            </seg>
            <seg n="aaaef34a">
              Hur blir då utfallet för ett restaurangbiträde? Jo, hon får betala
              112 kronor mer i skatt med vår politik, men efter att a-kasseavgiften
              och fackföreningsavgiften är betald får hon knappt 300 kronor
              mer i plånboken. Har hon oturen att bli arbetslös, vilket tyvärr
              inte är så ovanligt, får hon 1 400 kronor mer i plånboken varje
              månad.
            </seg>
            <seg n="215cd27d">
              Ett butiksbiträde får betala 169 kronor mer i skatt med vår politik,
              men hon får 180 kronor kvar efter att ha betalat a-kasseavgiften
              och fackföreningsavgiften.
            </seg>
            <seg n="82b80f3c">
              En montör på Volvo och det är många av dem nu som blivit arbetslösa
              får med Vänsterpartiets politik 3 000 mer i plånboken vid arbetslöshet.
              Han får betala 600 kronor mer i skatt, men när fackföreningsavgiften
              och a-kassan är betalda blir det enbart 200 kronor mindre i plånboken.
              Det är en rättvisare och jämlikare politik.
            </seg>
            <seg n="92a7059d">
              Vår skattemodell innebär att alla med löneinkomster upp till
              20 000 nästa år får betala lika mycket i skatt som i dag. De med
              högre inkomster får avstå lite av sina skattesänkningar men får
              i stället en bättre trygghet och ett Sverige där fler har jobb
              och kan försörja sig. En pensionär med 14 000 i pension får ungefär
              600 kronor mer i plånboken och en student ungefär lika mycket.
              Vi utjämnar inkomstskillnaderna mellan kvinnor och män som har
              ökat med 12 800 kronor per år på tre år under den här regeringen.
            </seg>
            <seg n="c5ba40c5">
              Som sagt leder Vänsterpartiets budget till 70 000 fler jobb.
              Det är jobb som skapas genom förbättringar i välfärden, genom
              bostadsbyggande, genom investeringar i miljö- och klimatåtgärder.
              Du kanske får betala några kronor mer i skatt med vår politik
              om du har ett jobb, men tillhör du de 60 procent av befolkningen
              som har lägst inkomst får du mer pengar i plånboken. Dessutom
              får du se att arbetslösheten minskar och sysselsättningen ökar,
              och du slipper se 50 000 utförsäkrade från sjukförsäkringen och
              får i stället en sjukförsäkring där du har rätt att vara sjuk
              och till och med att få hjälp med rehabilitering. Du får en ökad
              trygghet genom att du har råd att vara med i både fack och a-kassa
              och får ut 80 procent av din inkomst vid arbetslöshet. Du får
              se jämställdheten öka. Du får godare möjligheter till vidareutbildning
              och omskolning. Du får kort sagt leva i ett omtänksamt land där
              vi var och en bär på insikten om att vi alla är både sköra och
              starka samtidigt.
            </seg>
            <seg n="0dff6f98">
              Fru talman! Det rödgröna samarbetet prioriterar jobb, frihet
              och trygghet. Vi tar klimatutmaningen på största allvar och menar
              att den utmaningen inte kan vänta till bättre tider. Bästföredatum
              är redan passerat. Ju längre det dröjer desto dyrare blir det.
            </seg>
            <seg n="8e5b767e">
              Fru talman! Låt oss bygga ett humant, omtänksamt och utvecklande
              land, ett rödgrönt Sverige.
            </seg>
            <seg n="6d60ca93">
              Jag yrkar bifall till våra tre reservationer.
            </seg>
          </u>
          <note type="speaker" n="57f36c34">
            Anf. 4 MATS PERTOFT (mp):
          </note>
          <u who="mats_pertoft_740cd3" xml:id="i-92a36fa054d54210-0" n="caa75420">
            <seg n="16bd4b21">
              Fru talman! För att inte glömma bort det ska jag börja med att
              yrka bifall till reservationerna 3, 6 och 9.
            </seg>
            <seg n="a67c2e4b">
              Fru talman! Sverige har genomlidit en kris, en ekonomisk kris.
              Det har varit en stark storm som liksom skeppet Sverige surrat
              alla fast vid masten. Man har stängt luckorna, man har genomlidigt
              en rejäl storm på havet. Egentligen har man stängt allting.
            </seg>
            <seg n="9f209929">
              Tyvärr är det många som har blivit kvar på däck. Det är många
              som vi nu upptäcker spolats över bord. Det är många som man har
              glömt bort i denna kris. Det är sjuka, det är ungdomar, det är
              arbetslösa, det är människor som inte har någon trygghet kvar.
            </seg>
            <seg n="693f5665">
              Låt oss tänka efter och ta till oss vad ordet kris egentligen
              betyder. Då får vi gå tillbaka till grekiska. Ordet kris har en
              betydligt djupare betydelse. Det är en väg till förändring. Det
              är en möjlighet till förändring. Varje kris som man går igenom
              är också en tankeställare: Är det någonting i vårt samhälle som
              måste ändras, en väg som måste ändras i den politik vi för eller
              någonting i det som vårt svenska samhälle är på väg till? Då måste
              man se efter om vi har ett långsiktigt hållbart samhälle som kan
              ge trygghet till våra invånare lång tid framöver, på lång sikt.
            </seg>
            <seg n="2751a290">
              Vi kan i dag konstatera, särskilt när vi bara har några veckor
              kvar till Köpenhamnsmötet: Nej, vi har inget långsiktigt hållbart
              samhälle. Ingenstans i hela världen har man ett långsiktigt hållbart
              samhälle. Vi måste göra åtskilliga genomgripande förändringar
              för att vår värld över huvud taget ska ha en chans att klara sig
              framöver. Det är kanske till och med så att vi i Sverige tillhör
              dem som är mer lyckligt lottade. Vi tvingas inte att ha regeringssammanträden
              på havets botten, som på Maldiverna. Regeringen kan fortfarande
              vara i Rosenbad, och riksdagen kan sammanträda i den här kammaren.
            </seg>
            <seg n="c986868b">
              Det är utgångspunkten för oss i Miljöpartiet när vi tittar på
              hur vi kan använda denna kris till att förändra samhället, använda
              denna möjlighet till förändring, till omtanke, till att förändra
              tankevärlden. Då handlar det om investeringar, att investera i
              ett långsiktigt hållbart samhälle. Det är en politik där vi från
              den rödgröna sidan tänker väldigt lika, där vi har en gemensam
              bild av hur vi bygger ett framtida Sverige. Det handlar om investeringar.
              Det handlar om stora järnvägsinvesteringar, om alternativa energikällor,
              om att bygga om och energieffektivisera bostäder. Det handlar
              om investeringar som ger jobb, jobb till de alla arbetslösa som
              alliansregeringen har glömt kvar på däck och som riskerar att
              spolas över bord, till de ungdomar som inte får jobb, som inte
              har utbildning, som har fel utbildning, som måste omskola sig.
            </seg>
            <seg n="a732164f">
              Från Miljöpartiets sida föreslår vi i vår budget 47 miljarder
              till dessa investeringar. Det skulle ge 70 000 jobb. Vi menar
              att det är så vi förenar möjligheten till samhällsförändring,
              möjligheten att ställa om rodret, med det behov vi har att bemöta
              krisen och skapa de jobb som vårt samhälle behöver för förändring.
            </seg>
            <seg n="1d5a054c">
              När vi tittar oss omkring i Europa och jämför ser vi att det
              här har skötts ganska olika i olika länder. Nu har jag inte kompetens
              nog att betygsätta hur länderna sköter krisen och investeringarna,
              men jag noterade med visst intresse den rankning som Financial
              Times gjort. Det stod om det i Svenska Dagbladet. Vår finansminister
              fick en väldigt fin rankning som nummer fyra av Europas finansministrar.
              Problemet som jag ser det är bara att det som Anders Borg vann
              på var politiken, inte ekonomin. På ekonomisidan hamnar han som
              nummer femton. Det som jag tyckte var intressant var att jämföra
              med ettan, Frankrikes finansminister. Hon har sett till att man
              i Frankrike har satsat över 20 procent av investeringarna på omställning
              av samhället 20 procent, till och med 21 procent och Sverige enbart
              2,7. Det visar lite grann hur den här regeringen tänker när det
              gäller att utnyttja krisens möjligheter till att skapa ett nytt
              långsiktigt hållbart samhälle. Det verkar inte existera, allt
              är tomma fraser.
            </seg>
            <seg n="09f4749f">
              Det är allvarligt om man inte tar till vara de möjligheter som
              finns i en kris att ställa om. Då missar man chansen, då kommer
              krisen om och om igen och det ansvar man har fått att leda ett
              land riskerar att gå helt åt pipan i det ögonblick man inte tar
              möjligheten att vid rätt tillfälle ställa om. Det är nämligen
              viktigt i dag att vi ställer om Sverige. Det är viktigt att vi
              gör investeringar som både ger jobb och sätter en ny inriktning
              för Sverige.
            </seg>
            <seg n="b57015e6">
              En annan punkt som gör mig väldigt orolig, och som de två föregående
              talarna var inne på, är det här med kommunerna. Den svenska välfärden
              bygger på ett helt annat sätt än något annat land som jag vet
              i alla fall på kommunernas arbete.
            </seg>
            <seg n="74df1c9b">
              Jag var i måndags och hälsade på i Kristianstad, en skånsk kommun
              med borgerlig majoritet, borgerligt styre. De har för 2010 fått
              59 miljoner extra i kommunbidrag. Inget ont att säga om det. Jättebra
              att de har fått stöd, men de har bara fått det för 2010.
            </seg>
            <seg n="1d0f1cb7">
              Av 59 miljoner kommer de inte att göra av med 26 miljoner, därför
              att det inte är ekonomiskt ansvarsfullt att anställa personal
              och finansiera långsiktiga kostnader med engångspengar. De har
              dem nämligen bara för ett år. Trots detta bidrag måste de skära
              ned i barnomsorgen med 7 ½ procent. Trots ökade barnkullar, trots
              fler barn i förskolan måste de skära ned, trots att de får pengar
              över. Varför? Jo, därför att de har en ansvarsfull ekonomi. De
              vet att de inte kan anställa folk som de måste avskeda direkt
              efter ett år. Jag förstår dem. Det är ansvarsfull ekonomi.
            </seg>
            <seg n="14e2c854">
              Det som inte är ansvarsfullt är att denna regering inte ger dem
              pengar för mer än ett år. Det är oansvarigt. Det är oansvarigt
              på lång sikt, och det bäddar för att kommunerna och därigenom
              utbildning, socialtjänst och äldreomsorg kommer att få det rejält
              svårt 2011, särskilt när de dessutom måste ta hand om de utförsäkrade,
              de människor som ramlar ur Försäkringskassans system.
            </seg>
            <seg n="a48833f6">
              Nästa problem är den kalla handens politik, som Maria Wetterstrand
              har kallat den. Regeringen har nu upprättat en karusellverksamhet
              där man efter ett tag blir utförsäkrad från Försäkringskassan.
              Då ska man stå till arbetsmarknadens förfogande. Efter tre månader
              åker man in i Försäkringskassans system igen. Är det den nya arbetslinjen,
              en karusellverksamhet mellan arbetsförmedling och sjukförsäkring?
              Är det någon arbetslinje? Jag tycker att det verkar vara ett väldigt
              konstigt sätt att låta människor hamna utanför, att man i krisens
              storm blåser av i stället för att försöka se till att de blir
              friska.
            </seg>
            <seg n="36426d00">
              Vad ska man göra i stället? Naturligtvis måste vi se till att
              vi får ett trygghetssystem som håller långsiktigt, inte utnyttjas
              men som gör att människor har chans att bli friska.
            </seg>
            <seg n="3eb0b193">
              Vi måste se till att utbildningssystemen bygger upp framtiden,
              att ungdomar och även äldre får chansen att fortbilda sig, omskolas
              och så vidare. Ungdomarna i Sverige riskerar nu att alltmer låsas
              in av tidigare val, att vara förbjudna att läsa upp sina betyg
              på komvux om de inte är underkända och att hamna i en högskola
              där kvaliteten blir allt sämre och undervisningstiden som lärarna
              har för sina elever inte håller.
            </seg>
            <seg n="8d048b10">
              Det är där som den rödgröna bilden av ett framtidens Sverige
              behövs. Vi behöver ett ansvarsfullt långsiktigt hållbart samhälle
              där det finns både jobb och utbildning, ett möjligheternas Sverige
              i stället för en omöjligheternas återvändsgränd. Det är där både
              Miljöpartiet och de rödgröna förslagen bildar en möjlighet. Tyvärr
              ser jag inte den möjligheten i regeringens politik.
            </seg>
          </u>
          <note type="speaker" n="f9b535b4">
            Anf. 5 STEFAN ATTEFALL (kd):
          </note>
          <u who="stefan_attefall_5bf196" xml:id="i-31fe2949b424e747-0" n="02c60fea">
            <seg n="47672f5c">
              Fru talman! Valet 2010 kommer att bli ett tydligt vägval. Två
              huvudalternativ kommer att stå mot varandra, på ena sidan alliansregeringens
              arbetslinje, där människor får mer makt över sina liv och där
              det personliga ansvaret uppmuntras. Mot detta står ett rödgrönt
              alternativ som i många delar spretar åt olika håll. Men samtidigt
              kan man se en röd tråd genom deras olika förslag. Det är högre
              skatter, mer bidrag och en stor tilltro till att politiska konstruktioner
              som fonder och program ska lösa problemen. Arbetslinjen står mot
              bidragslinjen. Politikermakt står mot egenmakt.
            </seg>
            <seg n="ec15f6b8">
              Den politik som vänsteroppositionen står för är i allt väsentligt
              densamma som svenska folket förkastade i valet 2006. Skillnaden
              mot Perssonregeringen är en ny s-ledare samt att vi nu också riskerar
              att få Lars Ohly som utrikes- eller finansminister. Någon politisk
              omprövning är det svårt att hitta, åtminstone i konkret sakpolitik.
              Thomas Östros vill höja skatten för löntagare, företagare, villaägare
              och investerare, således inget nytt under solen.
            </seg>
            <seg n="983e29e8">
              Självklart är ingen regering perfekt, och ingen väljare är till
              hundra procent nöjd med det som en regering eller riksdagsmajoritet
              gör. Men vad väljaren måste fråga sig är: Vem vill jag ska leda
              landet? Vem ska sitta vid rodret när de ekonomiska stormvindarna
              viner? Det är det valet handlar om, och det är också vad den här
              budgeten och diskussionen ytterst handlar om.
            </seg>
            <seg n="af45cb98">
              Den ekonomiska politiken har satts på hårda prov under 20082009.
              Vi har haft en kortslutning i det finansiella systemet som har
              präglat hela världens ekonomi. Vi har haft hot om en rejäl ekonomisk
              härdsmälta. Och det kunde ha gått ännu värre än vad det har gjort.
            </seg>
            <seg n="30fb19b6">
              Många av de akuta och allvarliga problemen har kunnat mötas med
              en god internationell samverkan och samarbete. Här har inte minst
              EU spelat en viktig roll. Tack vare att vi också haft goda fungerande
              institutioner har vi kunnat hantera många av de här problemen.
              Vi har kunnat dämpa risken för en riktig ekonomisk härdsmälta.
            </seg>
            <seg n="a8fbe4a0">
              Jag tror att det är en viktig lärdom att dra av krisen att vi
              behöver mer av samverkan över hela världen. Vi behöver fungerande
              institutioner, och det europeiska samarbetet är oerhört viktigt.
            </seg>
            <seg n="94ed1803">
              En annan viktig lärdom att dra av den kris som hela världen fortfarande
              brottas med är vikten av ordning och reda i offentliga finanser.
              Då kan vi hantera kriser som kommer mycket bättre. Vi kan också
              klara oss snabbare ur krisen utan dramatiska skattehöjningar eller
              nedskärningar.
            </seg>
            <seg n="09ea3c68">
              Den mycket skarpa problembilden som finns runt omkring oss saknar
              man mycket när man lyssnar på oppositionens företrädare. De gör
              jämförelser över tid som om den ekonomiska krisen inte fanns.
              Jag tycker att det är att verkligen försöka förleda dem som lyssnar
              på detta.
            </seg>
            <seg n="878d3d25">
              När den ekonomiska vårpropositionen presenterades i april var
              det ekonomiska och statsfinansiella läget mycket allvarligt. Alla
              kurvor pekade brant nedåt. Osäkerheten var mycket stor om hur
              djup och hur långvarig den ekonomiska krisen skulle bli. Sedan
              dess har situationen stabiliserats något och allt fler börjar
              tala om att botten är nådd och att vi kan se tecken på en vändning.
              Men utmaningarna för svensk ekonomi är fortsatt stora. Som någon
              uttryckte det är det positivt att ekonomin har landat på fötter,
              men problemet är att vi står i en djup grop.
            </seg>
            <seg n="eb4e3bfa">
              De senaste bnp-siffrorna visar att vi tillhör den grupp länder
              som redan inlett en återhämtning. Hushållen har börjat konsumera
              mer, det kraftiga fallet i exporten har stannat av, orderingången
              till industrin ökar och optimismen börja stiga bland såväl hushåll
              som företag. Sverige kommer av allt att döma att vara ett av de
              få länder som kan komma ur denna kris, om nu prognoserna håller,
              utan att behöva genomföra tuffa besparingar eller ta till kraftiga
              skattehöjningar. Det är tack vare just de goda offentliga finanserna
              och en stark arbetsmarknad när krisen inleddes, men det är också
              tack vare ett ansvarsfullt agerande från regeringens sida under
              krisen.
            </seg>
            <seg n="7aa7584f">
              Alliansregeringen vill jobba Sverige ur krisen. Det är endast
              genom att fler arbetar, betalar skatt och bidrar till vårt gemensamma
              välstånd som vi alla kan få det bättre. När fler betalar skatt
              får vi in mer skattepengar utan att behöva höja skattesatserna.
              Det är så vi möjliggör satsningar som exempelvis sänkt skatt för
              pensionärer och höjda studiemedel som finns i denna budget. Det
              är endast så vi kan värna välfärdens kärna långsiktigt i våra
              kommuner och landsting och säkerställa tillgänglighet och kvalitet
              i vård, skola och omsorg.
            </seg>
            <seg n="5f28f2eb">
              Skattesänkningarna vi genomför i form av ett jobbskatteavdrag,
              även kallat förvärvsavdrag, riktas särskilt till låg- och medelinkomsttagare.
              Det gör det mer lönsamt att arbeta och att vara företagare. Det
              ökar sysselsättningen och tillväxten långsiktigt och förbättrar
              de offentliga finanserna. Det konstaterar både Konjunkturinstitutet
              och Finanspolitiska rådet. Jobbskatteavdraget har inneburit att
              exempelvis ett vårdbiträde fått en extra månadslön under denna
              mandatperiod. Det är en ganska rejäl lönehöjning. Jobbskatteavdraget
              är också så konstruerat att den största procentuella sänkningen
              av skatten går till dem som tjänar minst.
            </seg>
            <seg n="36793a43">
              Ja, men pensionärerna då? Borde de inte också få en skattesänkning?
              Först är det viktigt att slå fast att det är rimligt med ett förvärvsavdrag
              för dem som förvärvsarbetar. Det är mer kostnader med att arbeta,
              och under alliansregeringen har vissa avdragsmöjligheter försämrats
              för löntagarna. Det är också viktigt att uppmuntra till arbete
              genom att bland annat göra det mer lönsamt att arbeta. Forskningen
              visar att arbetsmarknaden fungerar bättre och att arbetslösheten
              blir lägre när man sänker skatten på arbete på detta sätt. När
              vi får fler människor i arbete får också pensionärerna mer i pension;
              så fungerar vårt pensionssystem. Finanspolitiska rådet instämmer
              i detta synsätt.
            </seg>
            <seg n="8ab8101d">
              Pensionärerna har självklart rätt till en bättre ekonomisk situation.
              Det är jag som kristdemokrat den förste att hävda. Alliansregeringen
              har också sänkt skatten två gånger för pensionärerna med sammanlagt
              5 ½ miljard kronor. Skattesänkningens fördelningspolitiska profil
              liknar den som gäller för jobbskatteavdraget: De som tjänar minst
              få den största procentuella sänkningen.
            </seg>
            <seg n="81b3298d">
              Under Socialdemokraternas senaste tolv år vid makten sänkte de
              inte skatten för våra pensionärer. Om det är så viktigt för dem
              nu, varför gjorde de inget då?
            </seg>
            <seg n="ac00c5a9">
              Lägger vi ihop de två skattesänkningar vi gör för pensionärerna
              2009 och 2010 blir den totala sänkningen för en pensionär med
              garantipension mellan 3 500 och 4 300 kronor per år och för en
              pensionär med 150 000 kronor i årlig inkomst ca 2 700 kronor per
              år. Det är pengar, men självklart behövs det mer.
            </seg>
            <seg n="c758059f">
              När Socialdemokraterna säger sig vilja utjämna skatteskillnaderna
              mellan dem som arbetar och dem som inte gör det sker det inte
              i första hand genom sänkt skatt för pensionärerna utan genom höjd
              skatt för löntagarna. En pensionär med en pensionsinkomst på 150
              000 kronor per år får utöver regeringens politik en skattesänkning
              på 6 kronor per dag med Socialdemokraternas politik. Det är mindre
              än vad en liter mjölk kostar. När man skrapar bort retoriken blir
              skillnaden alltså inte större.
            </seg>
            <seg n="6421f6a7">
              Kristdemokraternas ambition är självklart att gå vidare med ytterligare
              skattesänkningar steg för steg för att förbättra situationen för
              våra pensionärer.
            </seg>
            <seg n="b25d23fc">
              Det är viktigt att betona att det i grund och botten är arbetslinjen
              som gynnar pensionärerna bäst. Frågan är hur de rödgröna ska säkra
              de framtida pensionerna när deras sammantagna politik försvagar
              arbetslinjen. På kort sikt får vi räkna med tiotusentals färre
              jobb och på lång sikt ännu fler med den politik som föreslås av
              oppositionen. Det blir effekten när man höjer skatten på arbete,
              gör det mindre attraktivt att jobba och dyrare att anställa.
            </seg>
            <seg n="74bf123e">
              Vänsterpartiets skattealternativ innebär redan nästa år en skattehöjning
              på 6 000 kronor för varenda svensk, ung som gammal. Alla, från
              skolbarn till pensionärer, får ungefär 6 000 kronor mer i skatt
              nästa år. Det blir dyrare att jobba och att anställa.
            </seg>
            <seg n="73f199b5">
              De rödgröna överger arbetslinjen, vilket innebär att färre personer
              kommer att betala skatt till kommuner och landsting. Det leder
              långsiktigt till sämre resurser för bland annat äldreomsorg och
              sjukvård.
            </seg>
            <seg n="3000ecc7">
              Fru talman! Vänsteroppositionens nya kelgris är Finanspolitiska
              rådet. Det är ett expertorgan som regeringen har tillsatt och
              som oppositionen hänvisar till ganska ofta numera. Bland dem som
              sitter i rådet finns professor Lars Calmfors och förre socialdemokratiske
              finansministern Erik Åsbrink.
            </seg>
            <seg n="be628e37">
              Låt oss inte bara ta några lösryckta meningar utan verkligen
              titta på vad Finanspolitiska rådet skriver i sin utvärdering av
              regeringens budgetproposition för 2010. Regeringen får väl godkänt
              på punkt efter punkt. Stimulanserna av ekonomin är i rätt storleksordning,
              det fjärde jobbskatteavdraget skapar ytterligare jobb när konjunkturen
              vänder, jobbskatteavdraget som sådant är en mycket effektiv metod
              för att långsiktigt öka sysselsättningen och utredningen om en
              stabilitetsfond för kommunerna är rätt tänkt. Frågan är varför
              oppositionen inte vågar läsa ordentligt vad Finanspolitiska rådet
              skriver och erkänna att det därifrån i allt väsentligt ges ett
              gott betyg till den förda politiken.
            </seg>
            <seg n="bdf9fad6">
              Fru talman! Kommunerna får 17 miljarder kronor för 2010. Det
              mesta av dessa pengar är tillfälliga, men en hel del är permanenta.
              Exempelvis stiger det generella statsbidraget med 5 miljarder
              kronor årligen från och med 2011. Dessutom ökas resurserna till
              kommuner och landsting redan i budgeten för 2009 med motsvarande
              ungefär 10 miljarder kronor. Jämfört med 2006 har vi 2010 förstärkt
              resurserna till kommun- och landstingssektorn med 38 miljarder
              kronor.
            </seg>
            <seg n="89821529">
              Det är enorma summor som förs från staten till kommunerna. Till
              detta ska läggas att kommunerna får ytterligare miljardbidrag
              i form av återbäringar från Sveriges Kommuner och Landsting och
              från de pensionsbolag man äger.
            </seg>
            <seg n="36736892">
              Det är alltså stora resurser kommuner och landsting får under
              2010 och åren framöver. Självklart är syftet att värna välfärdens
              kärna och undvika drastiska uppsägningar och nedskärningar på
              grund av den ekonomiska krisen. Man ska få mer tid på sig att
              ställa om. När skatteinkomsterna från arbete börjar öka igen kommer
              det givetvis också att förbättra kommunernas ekonomi.
            </seg>
            <seg n="4fb4b839">
              Vi måste noga följa utvecklingen i kommunsektorn och se vad man
              eventuellt ytterligare kan göra. Jag vill dock påstå att kommuner
              och landsting har fått en rejäl resursförstärkning, vilket gör
              att de klarar sig ganska helskinnade genom den mycket svåra ekonomiska
              situation som Sverige och hela världen befinner sig i.
            </seg>
            <seg n="f0f4470f">
              Fru talman! Jobben är den stora utmaningen. Den sista kurvan
              som vänder uppåt i en konjunkturuppgång är sysselsättningen. Vi
              behöver fundera vidare på hur vi kan påskynda utvecklingen för
              att minska risken för långtidsarbetslöshet. Vi måste stödja människor
              som är arbetslösa och aktivera dem på olika sätt. Det görs en
              hel del i budgeten, men regeringen och majoriteten får fundera
              på vad vi kan göra ytterligare för att förfina de instrument som
              finns. Vi måste samtidigt lära oss av 90-talet att alla åtgärder
              man vidtar av arbetsmarknadspolitisk karaktär inte är långsiktigt
              goda och riktiga. Det gäller att göra rätt saker som långsiktigt
              stärker arbetsmarknaden och får Sveriges ekonomi att fungera bättre.
            </seg>
            <seg n="b6315399">
              Fru talman! Socialdemokraternas budgetmotion för 2010 har titeln
              Jobben först . Det låter mycket bra. Men vad är det då för jobbpolitik
              man för? Man vill ha höjda skatter för ungdomar under 26 år. Man
              vill ha höjda skatter för främst låg- och medelinkomsttagare med
              10 miljarder kronor jämfört med regeringens politik. Man vill
              återinföra förmögenhetsskatten något som driver kapital ur landet
              och försämrar företagsklimatet. Man vill avskaffa avdragen för
              hushållsnära tjänster som skapar tusentals nya jobb. Man vill
              återgå till en gammal Amspolitik och a-kassepolitik som bidrog
              till att människor slogs ut från arbetsmarknaden.
            </seg>
            <seg n="522dacef">
              Vi kristdemokrater och alliansregeringen kommer aldrig att acceptera
              denna politik. Vi kommer inte att straffbeskatta ungdomar som
              vill in på arbetsmarknaden. Vi ska inte straffbeskatta husägare
              för att de har amorterat bort sina lån och vill bo tryggt i sina
              bostäder när de blir äldre. Vi kommer inte att återinföra en förmögenhetsskatt
              som driver pengar ur landet. Vi kommer inte att föra en politik
              som gömmer undan folk i olika sjukförsäkringar om de kan jobba
              några timmar varje dag. Vi kommer inte att låta barn, gamla och
              sjuka drabbas av nöd för att staten inte sköter sin ekonomi på
              ett hållbart och långsiktigt sätt.
            </seg>
            <seg n="fb3b6f8c">
              Det är detta debatten ska handla om fram till valet 2010, och
              budgeten för 2010 är en viktig värdemätare på vad de politiska
              alternativen vill.
            </seg>
          </u>
          <note type="speaker" n="6c868e4f">
            Anf. 6 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-2c3fd37f1837cc92-0" n="ce711ac9">
            <seg n="c4ba42b5">
              Fru talman! Jag har länge försökt att ta reda på vad som är Kristdemokraternas
              vinst av att delta i den borgerliga regeringen. Det är inte lätt
              att se när man skådar det så här lite utifrån.
            </seg>
            <seg n="e72fff55">
              Om man tänker på valrörelsen var det en första profilfråga som
              de flesta kommer ihåg som Kristdemokraterna hade. Det var frågan
              om sänkt bensinskatt. Den skulle sänkas rejält. Det första regeringen
              gjorde var att höja bensinskatten. Jag tror att många kristdemokratiska
              väljare blev förundrade.
            </seg>
            <seg n="4a082264">
              Det andra har varit att satsa på äldreomsorg, vård och skola.
              Vi har nyss sett siffrorna från Statistiska centralbyrån. Det
              är 30 000 färre kommunalanställda detta kvartal jämfört med kvartalet
              för ett år sedan.
            </seg>
            <seg n="771b61e5">
              Det tredje var pensionärerna. Nu säger Stefan Attefall plötsligt
              att det är rimligt att pensionärerna ska straffbeskattas. På vilket
              sätt är det rimligt? Pension har i alla länder och under årtiondena
              setts som uppskjuten lön.
            </seg>
            <seg n="de642ae5">
              Man tar en del av sin lön i form av avgifter och lägger undan
              för den dagen man lämnar arbetet som pensionär. På vilket sätt
              kan du motivera att när man tar ut den uppskjutna lönen, det sparandet,
              ska det beskattas hårdare än när man arbetar?
            </seg>
            <seg n="b3847de8">
              Sysselsättning kan det inte handla om. Jag har nyss redovisat
              hur sysselsättningen kraftigt minskar, men inte bara det. På grund
              av en misslyckad arbetsmarknadspolitik säger nu samtliga ekonomer
              att den långsiktiga arbetslösheten ökar.
            </seg>
            <seg n="d139b1c6">
              Nästa gång vi kommer i en högkonjunktur blir det inte lika många
              sysselsatta som i förra högkonjunkturen. Det drabbar återigen
              pensionärerna, eftersom det drabbar pensionerna.
            </seg>
            <seg n="133da97e">
              Du måste förklara, Stefan Attefall, hur det kan komma sig att
              du tycker att det är rimligt att uppskjuten lön, pension, ska
              beskattas hårdare. Är det för att du menar att pension är ett
              bidrag och ska beskattas hårdare än arbetsinkomst?
            </seg>
          </u>
          <note type="speaker" n="c35ab838">
            Anf. 7 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-31fe2949b424e747-1" n="02c60fea">
            <seg n="b0213280">
              Fru talman! Det är korrekt att bland annat äldreomsorg har varit
              och är en viktig fråga för oss kristdemokrater. Därför sker ett
              omfattande utvecklingsarbete för att långsiktigt stärka en god
              äldreomsorg.
            </seg>
            <seg n="2f8bca85">
              Vi har infört mycket mer tydliga kvalitetsjämförelser med möjlighet
              för både brukare och kommuner att jämföra kvaliteten i äldreboende
              och service. Vi har infört mer av valmöjligheter för de äldre
              när det gäller äldreomsorgen. Vi har kortat sjukvårdsköer och
              jobbar intensivt med detta, och vi stimulerar kvalitetsutveckling.
            </seg>
            <seg n="a0f4cb87">
              Det är självklart att kommunerna, som står för mycket av den
              praktiska verksamheten, också de har känt av den ekonomiska kris
              som har skakat om hela världen och även Kommunsverige. Det intressanta
              är att till skillnad mot tidigare ekonomiska kriser som vi har
              genomgått i Sverige har kommunsektorn, bland annat tack vare regeringens
              agerande, klarat sig relativt väl genom krisen. Det har inte varit
              skadefritt, men den har jämförelsevis klarat sig relativt väl.
            </seg>
            <seg n="a095bb8a">
              Pensionärerna ska ha en bra äldreomsorg när de behöver den. Men
              de ska också ha en dräglig ekonomi. Vi har drivit kravet att förbättra
              villkoren för våra pensionärer. Vi har tagit två steg för att
              genomföra det i regeringssamarbetet. Det har varit två skattesänkningar.
            </seg>
            <seg n="80db7691">
              Socialdemokraterna sänkte inte skatten för pensionärerna. Nu
              påstår man att man ska ta jättekliv för att sänka skatten för
              pensionärerna. Skillnaden i praktiken är 6 kronor per dag. Det
              är vad Socialdemokraterna åstadkommer.
            </seg>
            <seg n="2ef953ce">
              Den stora förändringen Socialdemokraterna åstadkommer för att
              minska skatteskillnaderna mellan pensionärer och förvärvsarbetande
              sker genom att höja skatten för vanliga löntagare som arbetar,
              vårdbiträden och liknande. Det tycker vi är fel politik.
            </seg>
            <seg n="346ef882">
              Man behöver stimulera arbete. Det tjänar hela svenska samhället
              på. Men man bör också förbättra för pensionärerna. Ställ inte
              de två sakerna mot varandra. Vi måste orka med både och, och därmed
              steg för steg förbättra situationen för våra äldre och samtidigt
              se till att arbetsmarknaden långsiktigt fungerar bättre.
            </seg>
            <seg n="7be32937">
              Den ekonomiska krisen skakar om allting. Men vi får inte tappa
              fokus på en långsiktigt bättre fungerande arbetsmarknad.
            </seg>
          </u>
          <note type="speaker" n="2afdaa62">
            Anf. 8 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-2c3fd37f1837cc92-1" n="ce711ac9">
            <seg n="754dc950">
              Fru talman! Det är tydligt att Kristdemokraterna har blivit rundningsmärket
              i alliansen. Det man har fått ansvar för och där man märker av
              Kristdemokraterna är att statlig egendom reas ut. Nu är det Apoteket
              som säljs ut för fulla muggar.
            </seg>
            <seg n="380241da">
              Jag får citera Stefan Attefall, som strax innan budgeten lades
              fram sade så här: Det går inte att ha för stora skillnader mellan
              yrkesverksamma och pensionärer. Det skapar spänningar, förutom
              att det politiskt är omöjligt att förklara.
            </seg>
            <seg n="62abd71e">
              Vi har nyss hört hur svårt det är. Ja, det är politiskt omöjligt
              att förklara. Jag tror inte att vare sig pensionärer eller några
              andra tycker att det är acceptabelt. Jag vågar säga att de allra
              flesta tycker att det är rimligt att man har ungefär samma skatt
              som löntagare och pensionär.
            </seg>
            <seg n="56014aad">
              Nu kan det skilja 1 000 kronor i beskattning om man jämför en
              pensionär med högre skatt med en löntagare med lägre skatt. Vi
              vill sänka skatten med ungefär dubbelt så mycket som regeringen
              gör för pensionärerna. Vi vill halvera klyftan mellan den skatt
              löntagarna betalar och den skatt pensionärerna betalar.
            </seg>
            <seg n="4c0d2043">
              Vårt mål är mycket tydligt. Vi ska tillbaka till det som gällde
              för bara tre år sedan. Kan du tänka dig det, Stefan Attefall,
              att för tre år sedan hade löntagare och pensionärer samma skatt?
            </seg>
            <seg n="8ac9b8b0">
              Detta retar upp väldigt många gamla. De känner att det är ett
              sätt att nedvärdera deras arbetsinsats. Jag håller med dem. Det
              är inte rimligt. Jag tycker att också Kristdemokraterna borde
              säga: Det är inte rimligt.
            </seg>
            <seg n="499c9719">
              Sluta upp att vara detta rundningsmärke när det gäller pensionärerna!
              Stå upp för pensionärerna i alliansen! Än så länge har ni bara
              svarat pensionärerna med att öka klyftan. Det gör ni nu. Från
              den 1 januari nästa år ökar klyftan ännu mer mellan löntagare
              och pensionärer.
            </seg>
            <seg n="d89cb77b">
              Det är fullständigt orimligt. Det leder inte till jobb. Det leder
              bara till spänningar, som Stefan Attefall sade, och det är politiskt
              omöjligt att förklara.
            </seg>
          </u>
          <note type="speaker" n="4283e848">
            Anf. 9 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-31fe2949b424e747-2" n="02c60fea">
            <seg n="c87a64e0">
              Fru talman! Thomas Östros egen formulering var ganska träffande.
              För tre år sedan hade pensionärer och löntagare samma skatt. Du
              kunde ha lagt till: samma höga skatt.
            </seg>
            <seg n="db047880">
              Det är hela retoriken. Det är hög skatt, lika för alla. Det är
              möjligt att det är din världsbild och ditt önsketänkande. Jag
              tror på att sänka skatten på arbete. Jag tror att det skapar en
              bättre dynamik i det svenska samhället.
            </seg>
            <seg n="6e678252">
              Det finanspolitiska råd som jag tror Socialdemokraterna tre gånger
              i sin reservation hyllar och citerar säger också, men där citerar
              Socialdemokraterna det inte, att jobbskatteavdraget är bra för
              arbetsmarknad och svensk ekonomi. Det skapar långsiktigt fler
              jobb.
            </seg>
            <seg n="ab2a8a54">
              Det innebär att Thomas Östros på den punkten inte vill följa
              det finanspolitiska rådet, där också den tidigare socialdemokratiska
              finansministern sitter med. Vi behöver jobbskatteavdrag, men vi
              behöver också sänka skatten för pensionärerna.
            </seg>
            <seg n="2690c836">
              Där kan Thomas Östros vara lugn. Kristdemokraterna är en mycket
              starkt drivande kraft för att sänka skatten ytterligare. Förutom
              de två steg vi har tagit kommer vi att jobba vidare för detta.
              Vi tror att det är bra inte minst för pensionärer med små inkomster.
              De har en oerhört tuff ekonomisk situation. Min fråga är: Varför
              hände det inte mer på det här området under tolv år med Socialdemokraterna
              i regeringsställning?
            </seg>
            <seg n="81670505">
              Jag noterar också att med det skattesänkningsförslag som nu ligger
              för alla pensionärer som har inkomster upp till 20 000 kronor
              minskar faktiskt skillnaden mellan löntagare och pensionärer.
              Det är också ett steg åt rätt håll, även om det är ett alltför
              litet steg för mitt önsketänkande. Men vi tar steg på vägen.
            </seg>
            <seg n="ec6c239c">
              Vi fortsätter att föra en ansvarsfull politik som gör att plus
              och minus går ihop och också gör att Sverige långsiktigt stärks
              och får en starkare arbetsmarknad.
            </seg>
          </u>
          <note type="speaker" n="4be0825d">
            Anf. 10 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-1" n="e6aefa69">
            <seg n="0aff501a">
              Fru talman! Det är intressant att lyssna på hur Stefan Attefall
              försöker att blanda bort korten. Han försöker bortse från att
              det är Kristdemokraterna som har infört en stor diskriminering
              i skattesystemet.
            </seg>
            <seg n="cc52a836">
              Han försöker också bortse från effekten av de skattesänkningar
              som man har genomfört, det vill säga de skattesänkningar som framför
              allt gynnat de redan rika. Den halvan av befolkningen som tjänar
              mest har fått 80 procent, och det är knappast pensionärskollektivet.
              Det betalas genom försämringar i välfärdsystem och välfärd.
            </seg>
            <seg n="f95a106e">
              På något sätt måste detta betalas. Man kan inte minska statens
              inkomster på något annan sätt än genom att minska statens utgifter
              om man inte tänker underbalansera statens budget otroligt mycket.
              Det är något som ni också gör, förutom de försämringar ni redan
              har infört.
            </seg>
            <seg n="d0bec347">
              Jag tänkte fråga dig, Stefan Attefall, om hur det är att vara
              kristdemokrat i dagens Sverige. Vi har fått fler fattiga hushåll
              under er regeringstid. Det är 130 000 fler fattiga kvinnor. Andelen
              barn som lever i fattiga hushåll, det vill säga med låg ekonomisk
              standard, har ökat kraftigt. Andelen barn som lever i fattiga
              hushåll med ensamstående föräldrar har nästan fördubblats.
            </seg>
            <seg n="e765616a">
              Ni straffbeskattar sjuka och arbetslösa, vilket är en av orsakerna
              just till att de har låg ekonomisk standard, vilket ofta ensamstående
              föräldrar har genom sjukdom och arbetslöshet. Ni har också genomfört
              väldigt orättvisa skattesänkningar.
            </seg>
            <seg n="8415be43">
              På vilket sätt tycker du, Stefan Attefall, att Kristdemokraterna
              står upp för det som ni brukar kalla den lilla människan, den
              vanliga människan eller numera verklighetens folk?
            </seg>
          </u>
          <note type="speaker" n="b251e06a">
            Anf. 11 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-31fe2949b424e747-3" n="02c60fea">
            <seg n="06d0d475">
              Fru talman! Här riktades det en anklagelse mot mig för att vi
              medverkar till att underbalansera statens budget. Ja, vi räknar
              med att staten kanske måste låna uppemot 100 miljarder kronor
              nästa år i denna djupa ekonomiska kris som världen går igenom.
            </seg>
            <seg n="a73e94e5">
              Anser Ulla Andersson att vi ska ha en stramare finanspolitik
              i ett krisläge? Räcker det inte med de 6 000 kronor per svensk
              som ni i Vänsterpartiet tänker höja skatten med? Tänker ni höja
              den ytterligare? Om du har läst din Keynes jag trodde att Vänsterpartiet
              gillade Keynes framgår det att själva idén är att det är just
              i sådana här lägen som man ska ha underskott men att man ska se
              till att man för en sådan politik att man snabbt kommer i ekonomisk
              balans när konjunkturen vänder uppåt.
            </seg>
            <seg n="01b1d975">
              De beräkningar som vi hittills har kunnat göra utifrån de prognoser
              som vi har visar att Sverige kommer att vara ett av få länder
              inom EU-området som kan klara detta utan kraftiga skattehöjningar
              och nedskärningar. Det tycker jag är en ansvarsfull politik. Det
              är att värna om enskilda människor.
            </seg>
            <seg n="e51b3f54">
              Att vi i denna ekonomiska kris har kunnat stötta, både på arbetsmarknaden
              och i kommuner och landsting, så mycket som vi har gjort tycker
              jag också är ett ansvarsfullt sätt att hantera den ekonomiska
              krisen. Det har vi kunnat göra tack vare att vi har haft ordning
              och reda i de offentliga finanserna och tack vare att vi hade
              en urstark arbetsmarknad när vi gick in i krisen som självklart
              berodde på konjunkturläget men också på regeringens ansvarsfulla
              politik.
            </seg>
            <seg n="bb636db6">
              Det finns inget enklare än att som vänsterpartist göra påståenden
              och lova pengar till allt och sedan med något trollspö tro att
              man kan trolla fram dessa pengar i form av skattehöjningar som
              inte märks på ekonomins funktionssätt. Men om man höjer skatterna
              på någonting blir effekten att man får mindre förbrukning av den
              varan. Höjer man skatten på arbete blir det mindre arbete utfört,
              och blir det mindre arbete utfört i en ekonomi får vi också mindre
              intäkter och därmed sämre förutsättningar att klara välfärden.
              Det är enkel ekonomisk teori som bevisats år efter år och har
              sin sanning. Den borde också Ulla Andersson lära sig.
            </seg>
          </u>
          <note type="speaker" n="bc5c38a5">
            Anf. 12 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-2" n="e6aefa69">
            <seg n="67af03c6">
              Fru talman! Det var ett intressant påstående att det skulle bli
              arbete utfört för att man har högre skatter. Den mest omfattande
              forskningen på området visar faktiskt att Sverige med den modell
              som vi har valt faktiskt har fler som står till arbetsmarknadens
              förfogande, har högre sysselsättningsgrad och en lägre arbetslöshet.
              Jag tror därför att Stefan Attefall ska välja sina ord.
            </seg>
            <seg n="f59a6f4c">
              Dessutom skulle Keynes aldrig ha lånat till skattesänkningar.
              Det är ett ineffektivt sätt att försöka skapa jobb. Det finns
              mycket mer effektiva sätt, till exempel att satsa på en god äldreomsorg,
              en bra sjukvård, investeringar, energi- och klimatomställning.
            </seg>
            <seg n="39c7cc74">
              Stefan Attefall, du undvek att svara på mina frågor. Du svarade
              över huvud taget inte. Vi har fått 130 000 fler fattiga kvinnor
              under er regeringstid. Andelen barn som lever i fattiga hushåll
              har ökat kraftigt. Andelen barn som lever i fattigdom med ensamstående
              föräldrar har nästan fördubblats under tiden med er politik. Ni
              har ökat klyftorna ofantligt mycket. De har aldrig varit så stora
              sedan Statistiska centralbyrån började räkna. Och ni säger er
              vara ett parti för den så kallade vanliga människan, för den lilla
              människan eller, som ni säger, för verklighetens folk.
            </seg>
            <seg n="63746b4f">
              Kan du förklara för mig hur detta går ihop? Ni bidrar medvetet
              till ökad fattigdom. Och mitt i den ekonomiska krisen väljer ni
              att straffa människor som blir arbetslösa. De får högre skatt
              och sämre a-kassa. Dessutom väljer ni att straffa sjuka människor.
              Ni sänker deras ersättning, ni kastar ut dem från sjukförsäkringen,
              och de får betala högre skatt. Vad är det för människosyn som
              har smugit sig in i Kristdemokraterna?
            </seg>
          </u>
          <note type="speaker" n="d34e219d">
            Anf. 13 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-31fe2949b424e747-4" n="02c60fea">
            <seg n="541f5221">
              Fru talman! Skatter är självklart inte den enda faktorn som påverkar
              sysselsättningen. Men självklart är priset på arbete en viktig
              faktor som påverkar sysselsättningen. Att man inte inser detta
              samband skulle göra mig orolig om jag nu ville samregera med Vänsterpartiet.
              Som tur är vill jag inte det.
            </seg>
            <seg n="0df1c068">
              Självklart finns det många människor i dag som har det oerhört
              kärvt. Vi kunde i dag i Dagens Nyheter läsa om att antalet sjukpensionärer
              har ökat med ungefär 50 procent sedan 2008 till dags dato. Först
              under den senaste tiden har den utvecklingen börjat vända. Denna
              ökning av antalet sjukpensionärer innebär att det är en massa
              människor som får betydligt lägre ersättning än de fick när de
              var sjukskrivna. Det har skickats från långtidssjukskrivningar
              in i förtidspensionering med lägre ersättningsgrad. Det var Socialdemokraternas
              och även Vänsterpartiets taktik för att lösa ett arbetsmarknadsproblem.
            </seg>
            <seg n="3ba2fa38">
              Vi accepterar inte detta. Vi vänder på det hela. En del har fått
              gå från 80 procents ersättning till 75. Ja, det är sant. Men de
              har sluppit gå till 66 procents ersättning som förtidspensionering
              innebär.
            </seg>
            <seg n="5ec85027">
              Det innebär också att vi tidigare försöker möta människor som
              faktiskt riskerar att bli långtidssjukskrivna med större insatser
              för rehabilitering, hjälp och stöd. Det innebär att antalet sjukskrivna
              har minskat från 200 000 till 100 000. Vi har brutit trenden mot
              att allt fler går in i förtidspensionering, och vi ger mycket
              mer arbetsmarknadsstöd till dessa människor.
            </seg>
            <seg n="50070a31">
              Hela detta program är ännu inte i gång fullt ut. Många aktiviteter
              är på gång, och det görs mycket jobb just nu på Försäkringskassan
              och Arbetsförmedlingen. Men det är den riktningen som vi måste
              ha på politiken. Vi kan inte som tidigare passivt se hur människor
              slussas in i långtidssjukskrivningar och förtidspensioneringar.
              Människor i dessa grupper som har barn har definitivt hamnat i
              en mycket svår ekonomisk situation. De finns bland de siffror
              som du räknade upp, Ulla Andersson. Det är alltså en viktig del
              av detta.
            </seg>
            <seg n="084b9f99">
              Sedan handlar det om att skapa jobb och få människor i arbete.
              Men självklart finns det mycket mer att göra även från vår regerings
              sida. Men problemet är att vi också måste hantera en ekonomisk
              kris på ett ansvarsfullt sätt.
            </seg>
          </u>
          <note type="speaker" n="d79cb40d">
            Anf. 14 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-1" n="caa75420">
            <seg n="240bc549">
              Fru talman! Min fråga till Stefan Attefall handlar om det som
              jag var inne på i mitt anförande, nämligen kommunernas roll och
              den här nya karusellen som alliansen har skapat. Jag har alltid
              uppfattat att Kristdemokraterna vill vara ett parti för de svaga
              och helt enkelt ett parti med stark empati för människor som behöver
              stöd. Man ser också i de departement som Kristdemokraterna har
              ansvaret för i regeringsställning ett starkt intresse för detta.
            </seg>
            <seg n="cd03f859">
              Då undrar jag: Hur kan ni egentligen ställa upp på denna nya
              karusell där det är så att om man har varit sjuk väldigt länge
              och blir utförsäkrad dumpas man så att säga på kommunernas bord?
            </seg>
            <seg n="9fc7aee1">
              Senast i morse läste jag i min lokaltidning om människor som
              har hamnat i en sådan situation att de måste ha socialbidrag en
              tid därför att Försäkringskassan inte klarar av detta. Sedan kommer
              de kanske tillbaka till en ny runda på Arbetsförmedlingen. Sedan
              blir det Försäkringskassan igen, och däremellan är det lite socialbidrag
              igen.
            </seg>
            <seg n="3af61252">
              Statens finanser blir ju bättre, men kommunernas blir sämre.
              De blir sämre när socialbidragskostnaderna nu rusar i höjden i
              alla svenska kommuner. Detta är ett allvarligt hot mot den generella
              välfärden, mot äldreomsorgen, mot socialtjänsten och mot utbildningen.
            </seg>
            <seg n="bbbc8c8c">
              Att man inte ger de extra bidragen för 2011 och 2012, som jag
              var inne på i mitt anförande, innebär att det blir ett så starkt
              avbrott att kommunerna inte vågar satsa framåt. Hur kan det rimma
              med Kristdemokraternas politik?
            </seg>
          </u>
          <note type="speaker" n="03938d82">
            Anf. 15 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-31fe2949b424e747-5" n="02c60fea">
            <seg n="b51bf21f">
              Fru talman! När det gäller kommunernas ekonomi har vi långsiktigt
              förstärkt kommunernas resurser med uppemot 10 miljarder varje
              år genom sänkta arbetsgivaravgifter för både unga och generellt,
              genom en del omläggningar av statsbidragssystem och genom generellt
              höjda statsbidrag. Dessutom lägger vi ytterligare 5 miljarder
              i denna budget för 2011 och framåt.
            </seg>
            <seg n="c79f9cd0">
              Kommunerna har alltså också långsiktigt fått en förbättrad situation.
              Men det är sant att en hel del av de pengar som kommer för 2010
              är tillfälliga därför att det är ett mycket besvärligt ekonomiskt
              läge. Skatteeffekterna får en kraftig dip jämfört med vad prognoserna
              för kommunsektorn visade.
            </seg>
            <seg n="9df7a423">
              Vi får följa utvecklingen. Men det är inte rimligt att permanenta
              statsbidragsökningen på den här nivån eftersom vi räknar med att
              kommuner och landsting också kommer att uppleva att skatteintäkterna
              börjar öka efter den ekonomiska krisen.
            </seg>
            <seg n="f2c5ce8a">
              Nu gäller klagomålen från kommuner och landsting snarare att
              de får för mycket pengar, eftersom de har fått en del extra pengar
              från nämnder, SKL och deras pensionsbolag. Regeringen ska självklart
              noggrant följa hur vi ska göra långsiktigt.
            </seg>
            <seg n="7a7193f1">
              Det resonemang som Mats Pertoft förde i talarstolen, att en del
              kommuner har för mycket pengar och därför säger upp människor,
              håller inte.
            </seg>
            <seg n="a3d15c66">
              Om jag har behov av att krympa min kostym exempelvis för att
              det är färre elever i grundskolan gör statsbidragsökningen att
              jag får betydligt längre tid på mig och kan göra det under mer
              ordnade former. Det innebär inte att jag som kommunpolitiker kan
              låta bli att vidta en del långsiktigt strukturellt riktiga åtgärder
              för att exempelvis anpassa antalet lärare till det faktiska lärarantalet
              i kommunen.
            </seg>
            <seg n="76b68b3a">
              Nedskärningar av rena budgetbesparingsskäl tror jag i de allra
              flesta fall undviks med de statsbidragshöjningar vi har gjort.
            </seg>
            <seg n="4b033f4e">
              Glöm inte bort utvecklingen på sjukförsäkrings- och förtidspensioneringsområdet
              före valet 2006. Det var dramatiskt stigande siffror. Det var
              många människor som i slutet av 1990-talet hamnade i långtidssjukskrivningar
              och förtidspensioneringar. Den trenden har vi vänt och vi försöker
              göra det på ett klokt och ansvarsfullt sätt.
            </seg>
          </u>
          <note type="speaker" n="ed5da92e">
            Anf. 16 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-2" n="caa75420">
            <seg n="01f98c41">
              Fru talman! Jag sade inte att kommunerna har för mycket pengar.
              De är tvungna att skära ned trots ett ökat antal barn eftersom
              de bara fick engångsbelopp. Ingen ansvarstagande ekonom anställer
              människor på engångsbelopp.
            </seg>
            <seg n="72e083d8">
              Man måste naturligtvis se vad som är rimligt. Det inser jag också.
              Det är inte rimligt att ge extra pengar enbart för 2010 när vi
              vet att krisen och arbetslösheten kommer att drabba kommunerna
              mycket starkare också 2011. Det blir så tydligt att de här pengarna
              måste vara valfläsk eftersom 2011 inte är med då vi vet att arbetslösheten
              kommer att vara mycket starkare.
            </seg>
            <seg n="ba75e92f">
              Det handlar inte om att permanenta, men ni måste redan nu ge
              tydliga signaler. Ni gjorde felet att hur länge som helst säga
              att kommunerna inte skulle få några pengar alls. Sedan gav ni
              dem pengar för 2010 men ingenting för 2011 och 2012. Ska ni upprepa
              det nästa gång? Ska det komma i sista minuten när varslen redan
              är lagda? Ska ni göra samma sak en gång till?
            </seg>
            <seg n="f02c7d6e">
              Statens finanser blir ju bättre när människor blir utförsäkrade
              eftersom de hamnar på socialbidragskontot. Det försämrar kommunernas
              ekonomi ytterligare. Ni lägger börda på börda på den kommunala
              sektorn. Det tycker jag rimmar illa med Kristdemokraternas politik.
            </seg>
          </u>
          <note type="speaker" n="5761e509">
            Anf. 17 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-31fe2949b424e747-6" n="02c60fea">
            <seg n="4fdf01f8">
              Fru talman! Det är helt rätt som Mats Pertoft säger. Vi vill
              vara ett parti som ser den enskilda människan och ställer upp
              för de människor som är svaga. Det innebär att vi måste göra stora
              insatser för att till exempel hjälpa människor tillbaka till arbetslivet.
              Problemet var att vi inte gjorde det förut. Vi såg hur kurvorna
              pekade brant åt fel håll under många år.
            </seg>
            <seg n="5ed8279a">
              Det gjordes många utredningar. Om man lägger ihop alla utredningar
              som gjordes under 2000-talets början om hur vi skulle förändra
              sjukförsäkringen blir det en stor trave, men mycket lite hände
              i praktiken.
            </seg>
            <seg n="48564e79">
              Anna Hedborg, tidigare socialförsäkringsminister för Socialdemokraterna,
              har ju varit med och utrett detta.
            </seg>
            <seg n="c1e5f4ad">
              Om man tittar på Socialdemokraternas motioner ser man att det
              i sak inte är så stor skillnad på vilka åtgärder man vill vidta.
            </seg>
            <seg n="f3f4730f">
              Jag tror att alla inser att vi jobbar åt rätt håll. Alla inser
              också att vi har en extra besvärlig tid just nu med den ekonomiska
              krisen. Vi är också inne i en omställningsfas där Försäkringskassan
              med en del omorganisationer och nya datasystem också har haft
              en del inkörningsproblem.
            </seg>
            <seg n="bf7ce1e7">
              Jag vill påstå att det är en klokare politik att försöka möta
              människor tidigt, hjälpa dem tillbaka till arbetslivet, inte låta
              det gå för länge innan de får insatser och försöka undvika att
              människor hamnar i förtidspensionering där oerhört få kommer tillbaka
              till arbetsmarknaden.
            </seg>
            <seg n="422991b2">
              De som får socialbidrag i kommunsektorn i dag får inte det i
              första hand för att de tidigare har varit långtidssjukskrivna.
              Det finns sådana människor, men i begränsad omfattning. Det stora
              problemet är hur arbetsmarknaden ser ut just nu.
            </seg>
            <seg n="8971d2bd">
              Kom ihåg att det finns pengar också för 2010 och framåt i budgeten.
              Där finns både permanenta ökningar av statsbidragen och långsiktiga
              sänkningar av arbetsgivaravgifterna.
            </seg>
            <seg n="e948f2eb">
              Frågan är om man ska avisera ytterligare pengar för 2011 och
              framåt. Regeringen säger att det i dagens läge inte är klokt att
              fatta sådana beslut. Jag vill påstå att en kommun som inte använder
              de pengar man har fått utan avskedar människor inte använder resurserna
              på ett klokt och ansvarsfullt sätt.
            </seg>
            <seg n="a7a80e5a">
              De kan göra omställningar på ett mjukt sätt med de statsbidrag
              de har fått. Det tror jag att alla kommunpolitiker bör göra.
            </seg>
          </u>
          <note type="speaker" n="17c97de8">
            Anf. 18 BERTIL KJELLBERG (m):
          </note>
          <u who="bertil_kjellberg_886913" xml:id="i-f49e91a2ec39cfb1-0" n="0034a310">
            <seg n="7a64c416">
              Fru talman! Inledningsvis vill jag yrka bifall till förslagen
              i finansutskottets betänkande.
            </seg>
            <seg n="07d68992">
              För nästan exakt ett år sedan stod vi i denna kammare och diskuterade
              den värsta ekonomiska kris som drabbat världen och Sverige sedan
              1930-talet. Vi befann oss nog alla i något av en chock och var
              väldigt osäkra på var det skulle sluta. Vi stod mitt uppe i en
              djup finansiell kris, och en djup lågkonjunktur stod för dörren.
            </seg>
            <seg n="0e81288b">
              Som ett litet, öppet, exportberoende land var Sverige mycket
              utsatt. Industriproduktionen föll kraftigt och varslen rasade
              in.
            </seg>
            <seg n="9a3dc8ca">
              Om vi är ärliga mot varandra togs vi nog alla på sängen av med
              vilken kraft den finansiella krisen slog mot världen. Det finansiella
              systemet hotade att haverera.
            </seg>
            <seg n="2be8867e">
              Den finansiella krisen orsakades bland annat av att man hade
              börjat handla med komplexa finansiella instrument över hela världen
              och av att marknaden brast i förmåga att värdera de risker som
              dessa instrument gav upphov till. Detta möjliggjordes också av
              bristande tillsyn och bristfälliga regleringar samt inte minst
              av girighet hos de aktörer som var inblandade.
            </seg>
            <seg n="7b5e9359">
              Genom gemensamma och kraftfulla åtgärder kunde främst EU och
              USA snabbt enas om åtgärder för att stabilisera läget.
            </seg>
            <seg n="a2b1da0b">
              Tänk er ett Europa utan EU, ett Europa utan de under lång tid
              uppbyggda relationerna mellan Europas regeringar och EU:s institutioner.
              Det institutionella ramverket fanns på plats och fungerade.
            </seg>
            <seg n="12ae3a5f">
              Sammantaget har EU:s medlemsstater ställt 31 procent av bnp till
              förfogande för olika åtgärder mot den finansiella krisen. Betydande
              kapitalinjektioner har gjorts i den finansiella världen och garantier
              har ställts till bankernas förfogande. EU är som bäst när det
              hettar till.
            </seg>
            <seg n="d2b2b9e7">
              Även om läget har stabiliserats är det för tidigt att blåsa faran
              över.
            </seg>
            <seg n="5cb3b3b4">
              För svensk del är det främst utvecklingen i Baltikum som oroar.
              Ska de svenska banker som är engagerade där kunna avveckla sina
              dåliga krediter på ett ordnat sätt och hur stora blir förlusterna?
            </seg>
            <seg n="e00942a2">
              Även om läget kan sägas ha stabiliserats på den finansiella marknaden
              är läget fortfarande mycket allvarligt på arbetsmarknaden. Enbart
              i Europa har fem miljoner förlorat sina arbeten och ytterligare
              tre miljoner beräknas bli arbetslösa fram till slutet av 2010.
            </seg>
            <seg n="3a9905dc">
              Även i Sverige är arbetsmarknaden dyster. Bilden är dock inte
              entydig. Betydande varsel och uppsägningar har skett inom industrisektorn.
              Däremot har handels- och tjänstesektorn klarat sig bättre. Bilden
              av arbetsmarknaden är tudelad. Tyvärr är det väl så att många
              av de arbetstillfällen som försvunnit i industrisektorn aldrig
              kommer tillbaka. Det är ett led i en strukturrationalisering.
            </seg>
            <seg n="643f9578">
              Fru talman! Hur mötte Sverige krisen? Riksbanken reagerade med
              att successivt sänka räntan till nu rekordlåg nivå, 0,25 procent.
              Riksbanken och Riksgälden var också aktiva genom att på olika
              sätt ställa kapital till förfogande för den finansiella sektorn
              så att finansieringen av näringslivet kunde stabiliseras.
            </seg>
            <seg n="9d7a71ed">
              Regeringen har stegvis och ansvarsfullt förstärkt krispolitiken.
              Med ansvar för de offentliga finanserna har regeringen satt in
              olika åtgärder för att dämpa fallet i sysselsättningen och värna
              välfärdens kärna.
            </seg>
            <seg n="26fb4a2e">
              Det är åtgärder som på sikt ska förhindra att den höga arbetslösheten
              biter sig fast och bidra till att sysselsättningen ökar snabbare
              när vi får en uppgång i konjunkturen. Det är åtgärder som också
              är strukturellt riktiga.
            </seg>
            <seg n="c2b5a273">
              Alliansregeringen har fört en bred jobbpolitik. Den har infört
              jobbskatteavdraget, denna skattesänkning på arbete som skapar
              så mycket bekymmer för oppositionen. Vänstern säger tvärt nej
              till det. Socialdemokraterna säger alltid först nej och accepterar
              sedan steg för steg. Miljöpartiet säger i princip ja, men vill
              justera lite grann.
            </seg>
            <seg n="df1be833">
              De fyra stegen i jobbskatteavdraget är en viktig del av regeringens
              jobbpolitik. Genom att göra det lönsammare att arbeta stimuleras
              drivkraften att arbeta. Då ökar sökaktiviteten och rörligheten
              för de arbetssökande. Skattesänkning på arbete underlättar dessutom
              lönebildning och stimulerar efterfrågan.
            </seg>
            <seg n="8e642785">
              I en djup lågkonjunktur är det viktigt att föra en aktiv arbetsmarknadspolitik.
              Lika viktigt är att åtgärderna utformas så att de kan trappas
              ned när efterfrågan på arbetskraft ökar. Åtgärder ska därför vara
              tillfälliga och relativt korta. Inlåsningseffekter ska undvikas.
              Utbildnings- och praktikplatser har successivt byggts ut både
              inom komvux och yrkesvux och inte minst inom det reguljära utbildningsväsendet
              där universiteten och högskolorna får 10 000 nya platser.
            </seg>
            <seg n="2db5ffcb">
              Även om olika former av utbildningsinsatser är viktiga är det
              lika viktigt att upprätthålla de arbetslösas sökaktivitet. När
              man i medierna varje dag informeras om hur hopplöst läget är på
              arbetsmarknaden kan det vara lätt för en person som har blivit
              arbetslös att tappa modet. Jobbcoacher är därför viktiga. Av dem
              kan man få hjälp och stöd att hålla sökaktiviteten uppe och att
              se alternativa möjligheter både vad gäller yrkesval och var man
              söker jobb. Trots lågkonjunkturen förmedlas tusentals jobb varje
              månad. I september förmedlades 48 000 jobb via Arbetsförmedlingen.
            </seg>
            <seg n="bf8c8659">
              Fru talman! Under mandatperioden har regeringen målmedvetet arbetat
              med att förbättra villkoren för företagandet. En generell sänkning
              av arbetsgivaravgiften med 1 procent infördes. Förmögenhetsskatten
              har tagits bort. Trygghetssystemet för företagare har förbättrats.
              Även kommuner och landsting har haft glädje av sänkta arbetsgivaravgifter.
            </seg>
            <seg n="0be08ca2">
              En historisk satsning på infrastrukturen har skett. I stort sett
              varje infrastrukturprojekt som var möjligt att sätta i gång under
              2009 eller 2010 har nu startat eller kommer att startas nästa
              år. Dessutom satsas 1 ½ miljard extra på att förbättra underhållet
              pengar som gör nytta direkt. Regeringen har under den aktuella
              finanskrisen och påföljande lågkonjunktur agerat ansvarsfullt
              och med ordning och reda i de offentliga finanserna som främsta
              ledstjärna. Regeringen har inte ställt ut några löften som man
              inte senare har kunnat infria.
            </seg>
            <seg n="f9fe48da">
              Sedan sommaren 2008 har finanspolitiska stimulanser lämnats med
              83 miljarder 48 miljarder för 2009 och 35 miljarder för 2010.
              Sverige ligger i världsklass när det gäller att stimulera ekonomin.
              Omfattande bidrag har lämnats till kommunsektorn för att värna
              välfärdens kärna. SKL räknar med att kommunsektorn nästa år kommer
              att gå med visst överskott.
            </seg>
            <seg n="72d421fc">
              Fru talman! Mot en ansvarsfull regeringspolitik står en splittrad
              opposition som gör anspråk på att lämna en gemensam budget om
              mindre än ett år. Några gemensamma drag har dock oppositionen.
              Man har alltid ropat på mer, utom när det gäller skattesänkningar
              till medborgarna. Då ska det vara mindre. Retoriken har varit
              omfångsrik, och de kraftfulla slagen i luften ännu fler. Ett tag
              tyckte oppositionsledaren att vi skulle begåva svenska folket
              med en bilfabrik. Varför svenska staten var bättre än GM på att
              driva bilfabrik fick vi aldrig reda på.
            </seg>
            <seg n="c40dc396">
              I ett så allvarligt läge som Sverige och världen befann sig i
              för ett år sedan och i viss mån fortfarande befinner sig i gäller
              det att ha is i magen och inte låta tillfälliga opinionsvindar
              styra ens handlande.
            </seg>
            <seg n="979a8c6c">
              Som regering måste man i ett sådant läge vara säker på att de
              åtgärder man vidtar är rätt för tillfället och inte heller motverkar
              en långsiktigt riktig politik. Det går snabbt att skapa stora
              obalanser i den offentliga ekonomin, men det kan ta många år att
              rätta till dem.
            </seg>
            <seg n="23ccfb6c">
              Mot regeringens jobblinje med en sammanhållen politik för jobb
              och välfärd står oppositionens bidrags- och skattehöjarpolitik.
              Vi bör vara ärliga mot oppositionen. Även om de olika budgetarna
              spretar har de vissa gemensamma linjer. Tre linjer kan skönjas:
              högre skatter på arbete, arbetslinjen försvagas i socialförsäkringssystemet
              och i arbetsmarknadspolitiken och företagsklimatet försämras.
            </seg>
            <seg n="106cdc76">
              Vanliga löntagare får höjda skatter. En sjuksköterska får med
              Miljöpartiets politik 250 kronor i högre skatt, med Socialdemokraterna
              430 kronor och med Vänstern slår man till med hela 1 000 kronor
              i högre skatt. Även metallarbetare råkar ut på ungefär samma sätt.
            </seg>
            <seg n="d38d9611">
              Miljöpartiet ökar skattetrycket med 15 miljarder nästa år, Socialdemokraterna
              med 20 miljarder och Vänsterpartiet med 45 miljarder. Det måste
              ändå ge effekt i folkhushållet.
            </seg>
            <seg n="e5e8555c">
              Socialdemokraterna har övergett jobblinjen. De vill kompensera
              detta med en omfattande satsning på utbildning. Det ska vara högkvalitativ
              utbildning, säger man i sin reservation. Ca 50 000 nya utbildningsplatser
              ska det bli. Min stilla undran är: Hur ska man få fram 50 000
              högkvalitativa utbildningsplatser utöver dem som regeringen redan
              har föreslagit?
            </seg>
            <seg n="a366a343">
              Av de uppgifter jag har är till exempel 10 000 platser i komvux
              just det som kommunerna anser sig få fram inom rimlig tid. Socialdemokraterna
              bortser helt från verkligheten. Högkvalitativa utbildningar kräver
              högkvalitativa lärare och bra lokaler. Visst låter det fint när
              man säger: Vi skapar 50 000 fler platser än regeringen! Men det
              är mest fagra ord.
            </seg>
            <seg n="1f62b128">
              Fru talman! Oppositionspartiernas politik försvagar budgeten
              mer än de själva redovisar eftersom de inte beaktar de negativa
              effekter på arbetslösheten som deras politik leder till både på
              kort och på lång sikt. Genom kraftiga skattehöjningar för låg-
              och medelinkomsttagare och återställare av a-kassan och socialförsäkringssystemet
              blir det mindre lönsamt att arbeta. Då kommer arbetslösheten att
              stiga. Om sysselsättningen minskar försvagas de offentliga finanserna
              eftersom färre arbetar och betalar skatt.
            </seg>
            <seg n="daf46b6d">
              Om tio månader är det val i Sverige. Det kommer att bli ett jämnt
              val där en än så länge splittrad opposition står mot en alliansregering
              som har styrt Sverige under den värsta ekonomiska kris som vi
              har varit i sedan 30-talet.
            </seg>
            <seg n="cc9a0a4c">
              Allians för Sverige står för ansvar i de offentliga finanserna
              och för en tydlig jobbpolitik med mer pengar till kommuner och
              landsting, mer pengar till infrastruktur och lägre skatt för pensionärer.
              Satsningar på utbildning och åtgärder görs för att underlätta
              omställningen.
            </seg>
            <seg n="256e1795">
              Den rödgröna oppositionens alternativ handlar om urholkad arbetslinje.
              De vill göra det mindre lönsamt att arbeta genom höjda skatter
              för låg- och medelinkomsttagare och höjd ersättning för dem som
              inte arbetar. De har också en rad förslag som skulle försämra
              företagsklimatet och göra det svårare och dyrare att anställa
              inte minst ungdomar med minskad efterfrågan på arbetskraft som
              följd. Det är en politik för minskad sysselsättning och ökat utanförskap.
              Fler i jobb är det bästa botemedlet mot utanförskap och ökade
              klyftor.
            </seg>
          </u>
          <note type="speaker" n="81112319">
            Anf. 19 ROGER TIEFENSEE (c):
          </note>
          <u who="roger_tiefensee_509485" xml:id="i-2c918608c52308e2-0" n="2e130c8a">
            <seg n="62a2e795">
              Fru talman! Vi har drygt ett år av krishantering bakom oss. Finanskrisen,
              som blev akut förra hösten i och med konkursen i Lehman Brothers,
              ledde oss in i den värsta lågkonjunktur som världen skådat sedan
              1930-talet.
            </seg>
            <seg n="d264e0a7">
              Vid en utfrågning i finansutskottet för några veckor sedan beskrev
              nationalekonomen Harry Flam situationen förra hösten som att företag
              och hushåll paralyserades. Det innebär att man väntar med investeringsbeslut.
              Man dröjer lite grann med att köpa en ny bil eller att renovera
              huset.
            </seg>
            <seg n="324909cf">
              En sådan situation drabbar Sverige extra hårt. Vi bygger till
              stor del vår välfärd på export av insatsvaror och investeringsvaror.
              Det är en typ av varor som är extra konjunkturkänsliga. Vid samma
              utfrågning i finansutskottet och vid en efterföljande utfrågning
              med riksbankschefen kunde vi se att man kan beskriva situationen
              som vi har befunnit oss i som ett v. Det har varit en kraftig
              nedgång men vi ser nu också begynnande tecken på en kraftig återhämtning.
            </seg>
            <seg n="3ff178d5">
              När företag och hushåll är paralyserade och väntar med sina investeringar
              säljer Volvo och Scania färre lastbilar. Då säljer SSAB mindre
              stål, för det ingår i lastbilarna. Om det dessutom görs mindre
              investeringar och byggs färre bostäder i USA säljer de mindre
              slitstål, vilket innebär att de inte heller får leverera stål
              till de befintliga grävmaskinerna och lastbilarna på marknaden.
              I en sådan situation får också de underleverantörer som finns
              i Sverige färre kunder. De får leverera färre komponenter. Allt
              hänger ihop.
            </seg>
            <seg n="cadd3ef0">
              Fru talman! Detta innebär givetvis ett hårt slag mot arbetsmarknaden,
              framför allt mot exportindustrin. Det följer av att allt hänger
              ihop. Det har också fått effekter för offentlig sektor, kommuner
              och landsting, som får mindre skatteintäkter och därmed en sämre
              ekonomisk situation.
            </seg>
            <seg n="b07a79de">
              Om man lyssnar på oppositionen kan man lätt få intrycket att
              det är alliansregeringens fel att kunderna till svenska exportföretag
              väntat med sina investeringsbeslut och att företagen i brist på
              kunder tvingas säga upp personal. Man kan inte producera för lager.
              Det fungerar inte så. Man producerar till kunder som vill köpa.
            </seg>
            <seg n="de8466c9">
              Fru talman! Det är viktigt att komma ihåg att orsaken till finanskrisen
              och lågkonjunkturen är risktagande och bristande ansvar i finanssektorn.
              Vi får inte glömma bort det, för då blir svaren i den ekonomiska
              politiken helt fel.
            </seg>
            <seg n="5762f007">
              Förra hösten kunde vi samlas i bred enighet här i riksdagen och
              i kammaren och fatta snabba beslut för att stabilisera finansmarknaden.
              Det fanns en samförståndsanda. Vi insåg alla allvaret i situationen.
              Men den samförståndsandan och nyanserna från förra höstens hantering
              av finanskrisen verkar vara mer eller mindre bortblåsta i dag.
              Tonläget är rätt högt och uppskruvat. Vi står givetvis inför ett
              valår, men det kan ändå finnas skäl för lite nyans i debatten.
            </seg>
            <seg n="c5af87fe">
              Vänsterpartiet skriver exempelvis i sin reservation: Både offentliga
              och andra stimulansförslag har varit i stort sett obefintliga
              jämfört med de största EU-länderna.
            </seg>
            <seg n="6f436e31">
              Som ett svar på detta kan man säga att vi har väldigt kraftiga
              automatiska stabilisatorer i den svenska ekonomin. Vi har trygghetssystem
              som automatiskt, utan politiska beslut, slår till, till exempel
              a-kassa, sjukförsäkring och annat. Men regeringen har också fattat
              beslut som har inneburit stimulanser. Det har varit investering
              i utbildning och infrastruktur. Det har varit stimulans av hushåll
              och företag. I förra höstens budget, som vi har för innevarande
              år, fanns det stimulanser på 32 miljarder. I tilläggsbudgeten
              strax efter nyår fanns det stimulanser på 8 miljarder. I denna
              budget finns det stimulanser på ytterligare 32 miljarder.
            </seg>
            <seg n="7f02c9ca">
              Fru talman! Om man kallar detta för i stort sett obefintliga
              förslag undrar jag om man är skickad att ha ansvar för skattebetalarnas
              pengar. Jag tycker inte att det inger en trygghetskänsla.
            </seg>
            <seg n="dbe9131b">
              Det vi kunde göra förra hösten, som var väldigt bra och som jag
              tror att vi har haft väldig nytta av nu, var att vi sänkte bolagsskatten
              och att vi sänkte arbetsgivaravgiften generellt. Det har inneburit,
              allt annat lika, en bättre situation för företag och större möjligheter
              för anställda att bli kvar på arbetsmarknaden i denna djupa lågkonjunktur.
            </seg>
            <seg n="52998012">
              I den här budgeten lägger vi stort fokus på småföretagen. Vi
              sänker egenavgifterna och skapar ett trygghetssystem som också
              inkluderar företagen. Men om man skulle höja bolagsskatten och
              arbetsgivaravgifterna, precis som Vänsterpartiet föreslår, blir
              det färre jobb. Jag kan inte se annat än att en höjd bolagsskatt
              och höjda arbetsgivaravgifter skulle innebära färre jobb mitt
              i den värsta lågkonjunktur som vi har sett sedan 1930-talet. Det
              kan inte vara en ansvarsfull ekonomisk politik.
            </seg>
            <seg n="b8a1f9f3">
              Under rubriken Industri- och näringspolitik i Vänsterpartiets
              reservation pratar man givetvis inte om att man vill höja bolagsskatten
              och arbetsgivaravgifterna, utan där kokar det ned till att vi
              ska öka det statliga ägandet av banker och finansiell infrastruktur.
              Det är den vänsterpartistiska industri- och näringspolitiken.
            </seg>
            <seg n="8b2fe0ac">
              Lägg därtill att Vänsterpartiet och Socialdemokraterna vill återinföra
              en förmögenhetsskatt men givetvis inte för de allra rikaste, Stefan
              Persson och andra, utan det handlar egentligen om en förmögenhetsskatt
              för framgångsrika småföretagare och för dem som bor i områden
              där fastigheterna är ganska högt värderade. Det är precis den
              förmögenhetsskatt som Kjell-Olof Feldt och alla andra som förstår
              det här har kritiserat benhårt och klockrent. Den vill man återinföra.
              Jag tror inte att man vill återinföra den av ekonomiska skäl utan
              av retoriska skäl. Det skulle vara sämre för Sverige.
            </seg>
            <seg n="a8ba9be9">
              Vi befinner oss i en situation där två svenska fordonsföretag,
              Saab och Volvo, har haft amerikanska ägare, och nu är andra ägare
              på gång. En återinförd förmögenhetsskatt kan inte bidra till att
              underlätta för svenska ägare. Jag tror att en återinförd förmögenhetsskatt
              tvärtom minskar möjligheten till svenskt ägande över huvud taget
              och till svenskt ägande i det här exemplet med de svenska fordonsföretagen.
            </seg>
            <seg n="b8f641cb">
              Fru talman! Ungdomsarbetslösheten är ett problem som oroar mig.
              Det är inget nytt problem för Sverige. Vi hade en väldigt hög
              ungdomsarbetslöshet 2006 mitt under en högkonjunktur. Vi har hög
              ungdomsarbetslöshet i dag i den värsta lågkonjunkturen vi har
              sett sedan 1930-talet. Däremellan lyckades vi pressa tillbaka
              ungdomsarbetslösheten. 40 000 fler ungdomar fick chansen att vara
              med på arbetsmarknaden. Nu när det har varit väldigt många varsel
              finns det en struktur med anställningsregler och sådant som gör
              att unga oftast åker ut först eller har de osäkra anställningarna.
            </seg>
            <seg n="5d98ecb2">
              Man brukar ofta jämföra med Danmark. Sverige har en strukturellt
              hög ungdomsarbetslöshet, och Danmark har en klart lägre. De tydliga
              skiljelinjerna är att danskarna har en mer flexibel arbetsrätt,
              en fungerande lärlingsutbildning och ett system med lärlingslöner
              som gör att trösklarna in på arbetsmarknaden är lägre.
            </seg>
            <seg n="008d67ef">
              Alliansregeringen har arbetat inom alla de här områdena. Det
              var det som bidrog till att vi kunde få ut 40 000 fler unga på
              arbetsmarknaden innan lågkonjunktur och finanskris slog till.
              Vi stoppade förslag som skulle försvåra säsongsanställningar.
              Vi reformerar gymnasieskolan och inför riktiga lärlingsutbildningar
              och riktiga yrkesutbildningar. Det har vi ännu inte sett effekten
              av på arbetsmarknaden, men vi bäddar för att unga inte ska behöva
              gå igenom gymnasieskolan och möta arbetslivet med dåliga kunskaper
              i framtiden och hamna i ett utanförskap. Vi sänker också kostnaden
              för att ha unga anställda.
            </seg>
            <seg n="c822095f">
              Det finns också en utredning som tittar på lärlingslöner under
              tiden man går en lärlingsutbildning. Den är intressant. Det är
              en LO-ekonom som leder den. LO och fackföreningsrörelsen är positiva
              till att införa lärlingslöner under lärlingsutbildningen. Oppositionen
              är negativ till hela gymnasiereformen. Det skulle vara intressant
              med ett besked i dag i debatten om man, efter att ha sett att
              LO och fackföreningsrörelsen är positiva till lärlingsutbildning,
              är positiva till lärlingslöner. Det vore intressant om man kunde
              ge ett besked om att man vill fullfölja den reform som alliansregeringen
              genomför. Jag tror att den kommer ha väldigt stor betydelse för
              att mota ungdomsarbetslösheten på sikt.
            </seg>
            <seg n="921ceb1e">
              Fru talman! Alliansregeringen möter lågkonjunkturen och vill
              dämpa fallet i sysselsättning och förhindra att arbetslösheten
              biter sig fast. Vi bygger ut den högre utbildningen, komvux och
              yrkesvux. Vi förbättrar studiemedelssystemet. Oppositionen har
              förslag i samma riktning. Därför förstår jag inte riktigt varför
              tonläget är så högt.
            </seg>
            <seg n="8436f7e8">
              Om oppositionen tycker att ungdomsarbetslösheten är ett stort
              problem kan jag inte förstå varför man vill höja kostnaden för
              att ha unga anställda. För en ung anställd som har 18 000 kronor
              i månaden vill oppositionen höja kostnaden med 2 800 kronor i
              månaden. Det är klart att det kommer att göra skillnad. Tro inget
              annat! Vad blir effekten? Ja, antingen ger man signalen till arbetsmarknadens
              parter att unga inte ska ha några lönehöjningar i avtalsrörelsen
              i vår eller också tvingar man företag att varsla unga. Sedan ska
              man ha något slags återanställning. Det är det man föreslår. Man
              sänker kostnaden för att återanställa unga, men först har man
              sparkat ut många. Det är ingen trygghet. Det blir ett cyniskt
              hanterande, tycker jag.
            </seg>
            <seg n="1aa9106c">
              Fru talman! Parallellt med finanskris och lågkonjunktur befinner
              vi oss i en klimatkris. Världen står inför gigantiska utmaningar.
              Vi behöver minska utsläppen för att klara tvågradersmålet. Forskarna
              har bedömt att vi behöver begränsa klimatförändringarna inom två
              grader för att åtminstone kunna hantera klimatförändringarna.
            </seg>
            <seg n="5ab04757">
              I den här budgeten som vi diskuterar nu presenterar vi kostnadseffektiva
              åtgärder. Det handlar om internationella klimatinvesteringar.
              Det handlar om att minska nedsättningen av koldioxidskatt i sektorer
              som i dag har rätt stor nedsättning. Vi höjer den skatten lite
              grann.
            </seg>
            <seg n="19ae627f">
              Det handlar också om drift och underhåll av vägar och järnvägar
              för att få ett transportsystem som fungerar bra. Det är betydelsefullt
              för hela landet.
            </seg>
            <seg n="55d7182d">
              Fru talman! Jag kan upplysa kammaren om att när det gäller hela
              landet finns ordet landsbygd inte nämnt en enda gång i Socialdemokraternas
              budgetmotion. Inte en enda gång! Det är rätt anmärkningsvärt,
              tycker jag.
            </seg>
            <seg n="780a7b3d">
              Fru talman! Avslutningsvis tycker jag att alternativen inför
              nästa års val är väldigt tydliga. Alliansen går till val med föresatsen
              att vi vill behålla en arbetslinje. Vi vill göra det lönsamt att
              jobba och att starta och driva företag. Vi vill också ha trygghetssystem
              och en rehabilitering som gör att vi hjälper människor tillbaka.
              Det är därför som vi kan säga att vi jobbar för att dämpa fallet
              i sysselsättningen, att förhindra att arbetslösheten biter sig
              fast, att vi vill värna välfärdens kärna och skapa förutsättningar
              för fler och växande företag, och sist men inte minst vill vi
              värna klimatet.
            </seg>
            <seg n="f96ddd45">
              Fru talman! Med det vill jag yrka bifall till utskottsmajoritetens
              förslag.
            </seg>
          </u>
          <note type="speaker" n="93d57674">
            Anf. 20 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-3" n="caa75420">
            <seg n="2b5875b5">
              Fru talman! Jag lyssnade intresserat på Roger Tiefensees anförande,
              och det stämmer helt klart att det handlar om att skapa nya jobb
              och att göra det lönsamt att både starta och driva nya företag.
              Min fråga handlar om Centerpartiets syn på hur man styr och driver
              både stora och små företag. Jag noterade med intresse min förra
              partikollega Gustav Fridolins artikel i Svenska Dagbladet, jag
              tror att det var i går, där han påminde om hur de borgerliga partierna
              tillsammans med Miljöpartiet jag tror att alla partier var med
              var överens om att det behövdes starkare statlig styrning kring
              ägandet av Vattenfall.
            </seg>
            <seg n="6a34f595">
              Hur ska Centern klara av att skapa företagsklimat när man inte
              ens klarar av att styra det statliga företag som Vattenfall är?
              Det har ju varit en debatt hur länge som helst.
            </seg>
            <seg n="46998dde">
              Ni måste lära er att om man styr ett land måste man även styra
              dess företag på ett sådant sätt att de rör sig i samma riktning
              som vi vill få hela landet att gå, nämligen mot en långsiktigt
              hållbar utveckling.
            </seg>
            <seg n="a045aa7b">
              Min fråga till Roger Tiefensee är: Hur kommer Centerpartiet att
              agera nu så att vi får en bättre statlig styrning av Vattenfall
              för alla svenskars skull och för Vattenfalls framtid?
            </seg>
          </u>
          <note type="speaker" n="d7f4ad16">
            Anf. 21 ROGER TIEFENSEE (c) replik:
          </note>
          <u who="roger_tiefensee_509485" xml:id="i-2c918608c52308e2-1" n="2e130c8a">
            <seg n="8ecfc015">
              Fru talman! Tack till Mats Pertoft för frågan! Det är ju en fråga
              som har varit väldigt aktuell i debatten den senaste veckan, och
              det med rätta. Vattenfall är ett stort och viktigt företag för
              landet, och det ska vara ett stort och viktigt företag som också
              tar ansvar för energiomställningen och ska ge avkastning till
              staten. Jag noterar särskilt att oppositionen återkommande uttrycker
              att de vill ha en extrautdelning från Vattenfall på 5 miljarder.
              Det ger väl en indikation om vad oppositionen tycker är det kanske
              viktigaste med Vattenfall, nämligen att det ger ett bra överskott.
            </seg>
            <seg n="c26af91c">
              Vid bolagsstämman i våras var det tre punkter som statens representant
              poängterade.
            </seg>
            <seg n="97c281a5">
              Vattenfall måste bli bättre på lönsamhet. Man har vuxit väldigt
              mycket och köpt företag inom Europa, men tillväxten i storlek
              har inte motsvarats av tillväxt i lönsamhet.
            </seg>
            <seg n="b6b4ce7f">
              Man måste ansvara för och ta ledningen i den gröna omställningen.
              I ägardirektiven för Vattenfall står det efter den förra regeringen
              att man ska ta ansvar för den gröna omställningen i Sverige. Vattenfall
              är nu ett europeiskt bolag.
            </seg>
            <seg n="9f10bbfe">
              Man ska ta ansvar för den gröna omställningen, och man måste
              också jobba med att förbättra sitt varumärke. De tre punkterna,
              de tre områdena, lyfte statens ägarrepresentant tydligt fram på
              bolagsstämman i våras.
            </seg>
            <seg n="8140541d">
              Sedan har det pratats om att ändra ägardirektiven. Det vi har
              gjort nu är att tillsammans med styrelsen jobba med en strategi
              för bolagen. Att komma till riksdagen och ändra ägardirektiven
              meningen i det här att säga att man ska verka för omställning
              i hela sin verksamhet är den sista formaliteten. Vi har redan
              börjat styra Vattenfall på ett tydligt sätt. Det är ett bolag
              som tidigare regeringar uppenbarligen inte har mäktat med att
              styra.
            </seg>
          </u>
          <note type="speaker" n="0c7c8480">
            Anf. 22 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-4" n="caa75420">
            <seg n="9284f886">
              Fru talman! Jag har själv suttit i styrelser för bolag som varit
              offentligt ägda. Man kan konstatera att ni har haft tre år på
              er, och ni har inte gjort någonting. Det är ganska anmärkningsvärt
              att slösa bort tiden på det sättet.
            </seg>
            <seg n="8e959786">
              Det finns andra företag som jag också vill lyfta upp, och det
              är småföretagen. Jag noterade Företagarnas rankning där Centern
              kom på tredje plats när det gäller förslag på hur man förbättrar
              klimatet för småföretagare.
            </seg>
            <seg n="305bfeb7">
              Från Miljöpartiets sida har vi lagt ett förslag i budgeten om
              att sänka arbetsgivaravgiften med 10 procent. Det är en sådan
              sak som småföretagarna efterlyser. Jag är själv småföretagare.
              Jag måste säga att den där konstiga minisänkningen som ni gjorde
              nu på arbetsgivaravgiften knappt märktes. Den ställde bara till
              det, då jag var tvungen att uppdatera dataprogrammet för löner
              en gång till.
            </seg>
            <seg n="ff60ee37">
              Ni gör ju ingenting för att skapa nya jobb för småföretagare!
              Vad är det ni tänker göra? Hur ska de här nya jobben komma till
              i Sverige när ni inte kan läsa av vad småföretagarna i Sverige
              behöver för att anställa fler?
            </seg>
            <seg n="cfc76c60">
              Det handlar ju inte om några procent hit eller dit som ska beräknas
              utifrån födelseåret, vilket också krånglar till det för arbetsgivarna
              som är småföretagare. Man ska hålla reda på när ens anställda
              är födda. En del är för gamla och andra är för unga. Det handlar
              om rejäla, ordentliga satsningar, typ det som Miljöpartiet föreslår,
              nämligen en rak sänkning av arbetsgivaravgiften med 10 procent.
              Det gör skillnad och får folk att anställa.
            </seg>
          </u>
          <note type="speaker" n="865fb2ef">
            Anf. 23 ROGER TIEFENSEE (c) replik:
          </note>
          <u who="roger_tiefensee_509485" xml:id="i-2c918608c52308e2-2" n="2e130c8a">
            <seg n="740f6bdd">
              Fru talman! Det var ärligt av Mats Pertoft att lyfta fram att
              Miljöpartiet inte sänker arbetsgivaravgiften, utan att ni fördelar
              om. Ni höjer arbetsgivaravgiften kraftigt för att ha äldre anställda
              eller unga anställda, och sedan riktar ni in den med en arbetsgivaravgiftssänkning.
            </seg>
            <seg n="8815f3cf">
              Det är ingen hemlighet att Centerpartiet gärna skulle vilja göra
              en arbetsgivaravgiftssänkning. Vi prioriterar det hårt, men vi
              vill inte göra det på bekostnad av att höja arbetsgivargiften
              för att ha unga eller äldre anställda.
            </seg>
            <seg n="72d4e9ad">
              Vi fick igenom en egenavgiftssänkning som var mycket viktig och
              bättre än den sänkning som tidigare fanns också inom regelverket
              för EU. Därför kunde vi göra den bättre. Vi kommer att reformera
              trygghetssystemen för företagare så att också den som är anställd
              kan känna en trygghet i att våga pröva sin affärsidé i ett företag
              utan att för den skull få en väldigt dålig ersättning när man
              är sjuk eller föräldraledig.
            </seg>
            <seg n="66b997a4">
              Det som företagsorganisationerna prioriterade allra högst när
              vi gick in i den här mandatperioden var 3:12-reglerna, att slopa
              förmögenhetsskatten och att slopa medfinansieringen i sjukförsäkringen.
              Alla de åtgärderna levererade vi första året.
            </seg>
            <seg n="be5131e9">
              Nu är det risk, om inte Mats Pertoft är exceptionellt duktig
              i sina förhandlingar med Vänstern och Socialdemokraterna, att
              det blir en återställare på en av de här prioriterade frågorna,
              alltså att förmögenhetsskatten återinförs och att vi får en förmögenhetsskatt
              som egentligen blir en skatt på lyckosamma småföretagare.
            </seg>
            <seg n="1c518259">
              Mats Pertoft må ha ett rätt högt tonläge här när det gäller önskemål
              på Centerpartiets småföretagarpolitik. Det är ingen hemlighet
              att vi vill göra mer än vad alliansen nu gör. Vi tycker att alliansen
              har gjort bra saker, men oppositionen kan väl även fundera på
              hur man ska kunna kommunicera med småföretagen om man återinför
              förmögenhetsskatten.
            </seg>
          </u>
          <note type="speaker" n="da2a83e3">
            Anf. 24 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-2c3fd37f1837cc92-2" n="ce711ac9">
            <seg n="cd8a549b">
              Fru talman! Jag har en fråga som rör svenska statens förmögenhet,
              tillgångar, det vill säga svenska statens bolag. Då tänker jag
              särskilt på Vattenfall som ju är helägt av staten.
            </seg>
            <seg n="8931074a">
              Vattenfall är ett av Sveriges viktigaste företag, ett av de största
              och mest värdefulla företagen. De senaste dagarna har det rått
              extrem osäkerhet om hur regeringen ser på företaget. Det är olika
              budskap varje dag, och risken är stor att värdet på bolaget skadas
              av den hantering som det utsätts för. Budskapen är olika vad gäller
              flera centrala frågor. En fråga gäller det som Centern var så
              stolt över, nämligen den energiöverenskommelse som gjordes med
              de tre övriga borgerliga partierna.
            </seg>
            <seg n="39e9fe0b">
              När Maud Olofsson träffade sin riksdagsgrupp och hade talat med
              dem bra länge kom Centerns riksdagsledamöter ut från mötet och
              sade att det inte blir någon kärnkraft. Maud Olofsson hade sagt
              att det är för dyrt att bygga kärnkraft och att överenskommelsen
              garanterade att det inte skulle bli någon kärnkraft.
            </seg>
            <seg n="999f21ee">
              För någon månad sedan presenterade dock Vattenfall ett samarbetsprojekt
              med svenska företag som inkluderar byggandet av ny kärnkraft.
              Därför vill jag fråga ordföranden i Centerns riksdagsgrupp vad
              som är Centerns syn. Ska Vattenfall nu investera i byggandet av
              ny kärnkraft i Sverige eller inte? Har partiordföranden vilselett
              inte bara svenska folket utan också Centerpartiets riksdagsgrupp?
            </seg>
            <seg n="39c8a204">
              Det andra jag vill ta upp är att det plötsligt råder stor osäkerhet
              även om ägandet i Vattenfall. I går sade Folkpartiets ledare att
              Vattenfall ska säljas ut. En av de centrala gemensamma tillgångarna
              ska ut på marknaden återigen en utförsäljning. Vad är Centerns
              uppfattning om detta? Det är en väsentlig fråga eftersom Vattenfall
              är en stor tillgång för oss alla. Det är viktigt i energiomställningen
              och ger mycket stora utdelningar till de offentliga finanserna.
              Vad är Centerpartiets uppfattning i denna fråga?
            </seg>
          </u>
          <note type="speaker" n="6b9be7de">
            Anf. 25 ROGER TIEFENSEE (c) replik:
          </note>
          <u who="roger_tiefensee_509485" xml:id="i-2c918608c52308e2-3" n="2e130c8a">
            <seg n="e119c102">
              Fru talman! Låt mig börja med Thomas Östros fråga om samarbetsavtalet
              mellan Vattenfall och Industrikraft.
            </seg>
            <seg n="b3ea201a">
              Man behöver ha ett historiskt perspektiv på det hela. Industrikrafts
              föregångare Bas El hade en enda fråga på dagordningen, att bygga
              ny kärnkraft. Det samarbetsavtal som Vattenfall och Industrikraft
              har tecknat innebär att man ska bygga ny baskraft i Sverige. Man
              ska göra en förutsättningslös prövning. Det kan handla om förnybar
              vindkraft och biobränsle, men man ska även göra en prövning av
              kärnkraft. Det är alltså fråga om en bred prövning.
            </seg>
            <seg n="ab2c2ae1">
              Vi behöver ny baskraft i Sverige. Om man ser till Industrikrafts
              tidigare utgångspunkt i Bas El ser jag det inte som annat än en
              organiserad reträtt från tidigare positioner. Då var det bara
              ny kärnkraft som var intressant. Den viktiga delen i energiöverenskommelsen
              är att man varken direkt eller indirekt ska subventionera byggandet
              ifall man skulle byta ut något av våra kärnkraftverk till ett
              nytt. Varken direkt eller direkt ska staten subventionera ny kärnkraft.
              Därför måste Vattenfall pröva detta på precis samma sätt som andra
              investeringar.
            </seg>
            <seg n="40d44c37">
              Jag känner mig trygg i att när man prövar detta, tillsammans
              med den nya lagstiftning som nu är på gång med ett ökat försäkringsansvar,
              kommer vindkraft och biobränsle att utfalla bättre än investering
              i ny kärnkraft.
            </seg>
          </u>
          <note type="speaker" n="d95cbc9f">
            Anf. 26 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-2c3fd37f1837cc92-3" n="ce711ac9">
            <seg n="b37d006b">
              Fru talman! Det är inte lätt att förstå vad Centern har för politik
              när det gäller energin. Nästan alla uppfattade den överenskommelse
              som gjordes som att det nu ska byggas ny kärnkraft. Folkpartiet
              har verkligen tolkat den på det sättet. De tycker inte att det
              räcker med tio kärnkraftsreaktorer utan det ska finnas fler. Ett
              parti och en partiordförande gick ut med budskapet att det inte
              blir någon mer kärnkraft. Det var väl skälet till att Centerpartiet
              under det långa mötet med riksdagsgruppen, där många tårar fälldes,
              till slut bestämde sig för att acceptera denna energiöverenskommelse.
            </seg>
            <seg n="62f8f267">
              Nu visar det sig att det statliga bolaget Vattenfall direkt efter
              överenskommelsen går in i ett samarbete med industrin med avsikt
              att, precis som Tiefensee säger, prova att bygga ny kärnkraft.
              Centerns riksdagsgrupp har alltså gått med på att statliga Vattenfall
              ska börja arbeta för att bygga nya kärnkraftverk i Sverige. Jag
              tolkar därför svaret på den frågan som ett ja.
            </seg>
            <seg n="af3e81e0">
              Jag vet dock inte om Centerrörelsen är riktigt medveten om detta.
              Om så inte är fallet tror jag att ni, Roger Tiefensee, måste sprida
              insikten bredare bland Centerns partimedlemmar och sympatisörer
              om att Centern, som ansvarigt för ägandet av Vattenfall, nu driver
              byggandet av ny kärnkraft. Carl B Hamilton är säkert jätteglad
              för det, men jag undrar vad Centerns väljare tycker.
            </seg>
            <seg n="aa23d774">
              Det andra som Roger Tiefensee inte svarade på gäller den oerhört
              centrala frågan om utförsäljning av ett av Sveriges viktigaste
              och mest värdefulla bolag, ett bolag som spelar mycket stor roll
              för energiomställningen och delar ut mycket stora belopp till
              statskassan. Det ägs till hundra procent av svenska folket. Nu
              har Folkpartiet i denna turbulens lämnat den gemensamma synen,
              återigen lämnat Centern ensamt, och sagt: Vi ska sälja Vattenfall.
            </seg>
            <seg n="44de788d">
              Maud Olofsson sviktade i radiointervjun. Hon var nog lite överraskad
              över beskedet och började nästan själv att tala om det. Vad säger
              gruppledaren för Centerpartiet i riksdagen? Ska Vattenfall säljas
              ut?
            </seg>
          </u>
          <note type="speaker" n="618258e7">
            Anf. 27 ROGER TIEFENSEE (c) replik:
          </note>
          <u who="roger_tiefensee_509485" xml:id="i-2c918608c52308e2-4" n="2e130c8a">
            <seg n="8edc1d11">
              Fru talman! Det viktiga i den situation vi nu befinner oss i
              beträffande Vattenfall är konsolidering och att jobba med de punkter
              som ägarrepresentanten lyfte fram på bolagsstämman, nämligen lönsamhet,
              energiomställning och förbättrandet av varumärket. Att tala om
              att sälja delar av Vattenfall är inte aktuellt.
            </seg>
            <seg n="76e64935">
              Thomas Östros gjorde en tolkning av det jag sade. När Vattenfall
              sluter ett samarbetsavtal med Industrikraft om en förutsättningslös
              prövning handlar det om att pröva alla olika energislag, att göra
              kalkyler. Det finns inga kalkyler i dag. Industrikraft hade säkert
              velat teckna ett avtal med Vattenfall om att bygga kärnkraftverk,
              men det kan Vattenfall inte lova dem eftersom de inte har några
              kalkyler. De får inte subventionera svensk basindustri genom att
              lova något som de inte i dag kan stå för. Därför har de nu gjort
              en förutsättningslös prövning.
            </seg>
            <seg n="49effa29">
              Industrikraft har säkert haft på agendan att enbart vilja bygga
              kärnkraftverk. Nu ska de pröva alternativa energislag. Det handlar
              om att pröva i kalkyler. Därefter har vi en lång rad beslut som
              måste fattas innan det kommer till investeringar. Jag tror att
              investeringarna landar i det som är lönsamt, och det är i dag
              vindkraft och biobränsle. De är alternativen och där känner jag
              mig väldigt trygg.
            </seg>
          </u>
          <note type="speaker" n="fa1bcc03">
            Anf. 28 CARL B HAMILTON (fp):
          </note>
          <u who="carl_b_hamilton_b4f697" xml:id="i-e9d597a267a86918-0" n="9567ca33">
            <seg n="186761e6">
              Fru talman! Jag tänkte börja med att tala om det ekonomiska läget
              och därefter fokusera på skatterna, det vill säga jobbskatteavdrag,
              pensionärernas skatt, hushållsnära tjänster och klimatskatt.
            </seg>
            <seg n="c4f263ac">
              Det har vänt i ekonomin. Vi går mot ljusare tider. På arbetsmarknaden
              är varslen inom kort tillbaka på normal nivå. Prognoserna för
              sysselsättningen skrivs upp och för arbetslösheten skrivs de ned.
              På grund av den fruktansvärda chock som drabbade världsekonomin
              hösten 2008 riskerar dock arbetslösheten i Sverige, liksom i andra
              länder, att ligga kvar på höga nivåer.
            </seg>
            <seg n="b037ab6b">
              För att arbetslösheten snabbt ska minska behövs åtgärder. Det
              innebär hjälp till omställning genom utbildning och arbetsmarknadspolitiska
              åtgärder, vilket alliansregeringen också genomför.
            </seg>
            <seg n="6b3c6178">
              Ett gynnsamt företagsklimat är centralt. På senare tid har det
              hos vänstertrojkan blivit populärt att krama företagare, men med
              sina förslag om höjda skatter på arbete, kapital och företagande
              skulle vänstertrojkan tvärtom skapa ett sämre företagsklimat.
            </seg>
            <seg n="f6092b9b">
              Hur är då situationen? EU-kommissionen har gjort prognoser för
              varje medlemsland och för hela EU. Prognoserna visar att tillväxten
              väntas bli högre och arbetslösheten lägre i Sverige jämfört med
              hela EU och även jämfört med euroländerna.
            </seg>
            <seg n="4d8081cd">
              Kommissionen uppskattar att det svenska budgetunderskottet 2010,
              det vill säga nästa år, kommer att vara drygt 3 procent. Det är
              illa, men budgetunderskottet inom EU väntas i genomsnitt bli betydligt
              högre, mer än dubbelt så stort, drygt 7 procent.
            </seg>
            <seg n="9c20edd7">
              Arbetslösheten i Sverige väntas öka under 2010 och landa på drygt
              10 procent, vilket är en hög nivå, dock snäppet lägre än EU-snittet
              för 2010 och lägre än genomsnittet för euroländerna.
            </seg>
            <seg n="8b412aff">
              Det går alltså bättre för Sverige än för andra länder. Vi kan
              vara en liten smula stolta över det, om än inte alls nöjda.
            </seg>
            <seg n="790ac687">
              Det är alltså osant, som Thomas Östros tidigare påstod, att Sverige
              halkar efter. Det är också fel att påstå, som Östros gjorde, att
              Sverige drabbas hårdare. Sverige ligger jämförelsevis väl till,
              som jag har visat med de här uppgifterna.
            </seg>
            <seg n="a352b342">
              Vänstertrojkans svar på nedgången i den privata industrin det
              är ju där smällarna har kommit är löften om att permanent öka
              de offentliga utgifterna, det vill säga öka i en helt annan del
              av ekonomin. Det är dock riskfyllt att lägga fram förslag som
              långsiktigt och permanent skulle öka den offentliga sektorns utgifter
              när det i stället är den privata sektorn som behöver få en rejäl
              skjuts. Trojkaförslagen bäddar för långsiktiga budgetunderskott.
            </seg>
            <seg n="ece6805c">
              En sådan här politik är också särskilt allvarlig i kombination
              med stigande utgifter på grund av befolkningsutvecklingen, det
              vill säga det faktum att allt färre ska försörja allt fler. Långt
              före 2020-talet blir denna fråga jättelik och akut. Då vill vänstertrojkan
              dessutom börja avveckla nästan hälften av svensk elproduktion,
              nämligen den som kommer från kärnkraft. Det är det som är problemet
              med energipolitiken, den långsiktiga elförsörjningen.
            </seg>
            <seg n="96f4c3db">
              Alltså: Om vi kontinuerligt ska kunna höja standarden i vård
              och omsorg, och om finansieringen av detta ska ske gemensamt som
              vi i alliansen vill driver enbart befolkningsutvecklingen landet
              mot underskott och högre skatter om ingenting görs.
            </seg>
            <seg n="5839c9e3">
              Vi kan dock motverka den underliggande trenden mot högre underskott
              och högre skatter genom att öka antalet arbetade timmar i Sverige.
              Hur gör man det? Jo, genom att göra arbete mer lönsamt, och mer
              lönsamt än att inte arbeta. Det är också det som Finanspolitiska
              rådet rekommenderar, som vi har hört Stefan Attefall tidigare
              referera, som en åtgärd för att långsiktigt få flera jobb. Finanspolitiska
              rådet stöder, tvärtemot vad Thomas Östros sade, den här inriktningen.
            </seg>
            <seg n="bf971d9c">
              I befolkningsutvecklingen ligger alltså grundmotivet för jobbskatteavdraget.
            </seg>
            <seg n="e7252785">
              Visionen är ju att vi ska bo i ett land där ökade kostnader för
              allt bättre vård och omsorg för våra gamla och våra barn varken
              ska täckas med ständigt ökad skuldsättning eller med allt högre
              skatter. Vi ska ha världens bästa vård och omsorg, och det får
              vi faktiskt inte med världens högsta skatter lagda på de 4,7 miljoner
              människor i Sverige som arbetar. Att ytterligare öka världens
              högsta skatter och marginalskatter för dem som arbetar är inte
              bara att plocka gåsen, det blir till att nacka den. Då får vi
              inte världens bästa vård och omsorg.
            </seg>
            <seg n="0dc49b95">
              Befolkningsutvecklingen, menar jag, väcker följande fråga som
              jag tycker att hela Sverige ska fundera på: Vad är det för fel
              med att sänka skatten för dem som bidrar till bnp, så att bnp
              kan bli större?
            </seg>
            <seg n="a32e55d8">
              Vi har redan bland världens högsta skatter och kommer snart att
              ha världens högsta marginalskatter när Danmark sänker sina. I
              Sverige var det dess värre länge sedan vi hade hälften kvar som
              en realitet i skattepolitiken.
            </seg>
            <seg n="66158d93">
              I det här läget föreslår vänstertrojkan att vi ska gå ännu mer
              mot strömmen internationellt och införa världens med råge högsta
              marginalskatter. Men vi lever inte, som trojkan tycks tro, i Tage
              Erlanders eller Olof Palmes gamla värld. Vi lever i stället i
              en värld med skattekonkurrens mellan länder och rörliga skattebaser,
              det vill säga folk, företag och kapital flyttar om våra skatter
              avviker för mycket från grannarnas.
            </seg>
            <seg n="79cf3303">
              Vi riskerar om några år att bo i ett land med världens högsta
              skatter utan att ändå lyckas åstadkomma någon särskilt bra finansiering
              av vård, skola och omsorg. Vi nackar gåsen, som jag sade. Det
              kanske passar friska pensionärer som ändå har goda inkomster efter
              skatt, men inte skröpliga pensionärer med måttliga inkomster som
              behöver vård och omsorg. Politiken måste därför fokusera på att
              bevara och utveckla den totala lönesumman i landet, inte den totala
              skattesumman.
            </seg>
            <seg n="eaa35688">
              Till de pensionärer och pensionärsorganisationer som nu ropar
              orättvist! om jobbskatteavdraget och vill skärpa skatten på arbete
              vill jag säga så här:
            </seg>
            <seg n="18924034">
              Okej, låt bnp växa mindre! Låt oss minska den ekonomiska basen
              i landet för pensioner, vård och omsorg! Vi får se hur kul det
              blir på 2020-talet när dessutom halva dagens elproduktion ska
              väck, om vänstertrojkan får bestämma.
            </seg>
            <seg n="26ad3d9c">
              Låt mig understryka det jag har sagt här med en internationell
              utblick.
            </seg>
            <seg n="8827caa0">
              Nästan alla länder har i sina skattesystem ett avdrag från arbetsinkomster
              som inte får göras från pensionsinkomster, det vill säga ett jobbskatteavdrag
              av det slag alliansregeringen infört. Det gäller, fru talman,
              följande länder: Belgien, Danmark, Finland, Frankrike, Irland,
              Japan, Kanada, Nederländerna, Nya Zeeland, Storbritannien, Spanien,
              dock bara för kvinnor, Tyskland, Ungern, USA och Österrike.
            </seg>
            <seg n="eb035c3a">
              Gemensamt för de här 15 länderna med jobbskatteavdrag är, just
              det, att avdraget går till dem som jobbar. Pensionärer över hela
              den industrialiserade världen verkar alltså acceptera att också
              de själva tjänar på att fler arbetar och betalar skatt, eftersom
              det ger mer resurser till bland annat pensioner, vård och omsorg.
            </seg>
            <seg n="c4335af9">
              Fru talman! Kan det möjligen vara så att man i dessa 15 länder
              begripit något som vänstertrojkan i Sverige inte har förstått?
              Kan det vara så? Jag vill väcka det som en idé att fundera över.
            </seg>
            <seg n="6b36ce73">
              Glöm inte, som tidigare har sagts här, att svenska pensionärer
              faktiskt betalade högre skatt på Göran Perssons tid än de gör
              i dag och att Mona Sahlin i samband med första maj 2009 lovade
              höjd skatt för alla. Det blir skattehöjningar både för de som
              jobbar och för pensionärer om vänstertrojkan vinner valet, var
              så säker!
            </seg>
            <seg n="961ce791">
              Fru talman! Alliansen har infört avdrag för så kallade hushållsnära
              tjänster. Avdraget används bland annat av pensionärer. Totalt
              har ca 85 000 ansökningar om avdrag kommit in, vilket innebär
              att avdraget i dag hjälper 150 000200 000 personer att klara av
              vardagen.
            </seg>
            <seg n="dd8425f2">
              Det här avdraget ska avskaffas om vänstertrojkan vinner valet
              nästa höst. Skröpliga pensionärer som utnyttjat avdraget, eller
              deras barn som betalar städning och annat för att hjälpa mor och
              far, får det svårare.
            </seg>
            <seg n="e27d4aa6">
              Dessutom kastas mer än 10 000 anställda ut i arbetslöshet eller
              svartarbete. I dag beräknas nämligen avdraget för hushållsnära
              tjänster ge 10 000 vita heltidsjobb. De här jobben utförs, enligt
              företagen som har anställt dem, av personer som tidigare var arbetslösa,
              eller arbetade svart. Sannolikt är en mycket hög andel lågutbildade
              invandrarkvinnor.
            </seg>
            <seg n="aba7a515">
              Det är i sanning dystert att Socialdemokraterna, Vänsterpartiet
              och Miljöpartiet Ulla Andersson och Thomas Östros i praktiken
              står för en politik som främst drabbar en liten grupp som de båda
              med svulstig retorik påstår sig företräda och försvara.
            </seg>
            <seg n="7a6f353c">
              Jag tycker att det är motbjudande, Ulla Andersson, att du vill
              kasta ut lågutbildade invandrarkvinnor i arbetslöshet och svartarbete,
              särskilt med tanke på din höga svansföring om kvinnor här tidigare
              i debatten.
            </seg>
            <seg n="6a6dbeac">
              Om klimatet, fru talman, vill jag säga att hade vi inte haft
              koldioxidskatt i Sverige hade utsläppen varit 20 procent högre
              än de nu är. Det är en bra skatt. Det är viktigt att fortsätta
              med avgifter och successivt stigande kostnader för utsläpp av
              koldioxid, både i form av skatt och i form av avgifter för utsläppsrätter.
            </seg>
            <seg n="fc3c4f95">
              I länder med stora budgetunderskott kommer säkert förslag om
              höjda koldioxidskatter som en finansiering av de stora budgetunderskott
              som finns i de flesta europeiska länderna men inte i Sverige.
              Inget ont alltså som inte för något gott med sig. Just det argumentet
              för koldioxidskatt behövs inte i Sverige. Vi ska alltså satsa
              på en koldioxidfri ekonomi genom skatter och avgifter i första
              hand.
            </seg>
          </u>
          <note type="speaker" n="7d829ef5">
            Anf. 29 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-3" n="e6aefa69">
            <seg n="d801a325">
              Fru talman! Jag tänkte ta tillfället i akt och upplysa den borgerliga
              majoriteten i finansutskottet om att över halva Sveriges befolkning
              består av kvinnor. En sådan upplysning kan vara på sin plats när
              man ser hur den ekonomiska politiken bedrivs. Hittills under mina
              år i finansutskottet har jag inte hört en borgerlig ledamot i
              utskottet lyfta upp just kvinnors situation i dagens Sverige.
            </seg>
            <seg n="56661792">
              Kvinnolobbyn har utvärderat regeringens politik utifrån ett jämställdhetsperspektiv
              och konstaterar krasst att regeringen gör självmål. Man lever
              inte på långa vägar upp till sina egna satta jämställdhetspolitiska
              mål. Det är inte att undra på när vi tittar på den förda politiken.
              Inkomstskillnaderna har ökat med 12 800 kronor per år under den
              borgerliga regeringen, det vill säga 1 066 kronor i månaden.
            </seg>
            <seg n="d049d0e0">
              Trots Folkpartiets löfte har sjukersättningen sänkts kraftigt.
              Den skulle återställas så fort ekonomin tillät, sade Folkpartiet
              i valrörelsen. Men Folkpartiet prioriterade sänkta skatter, som
              har tillfallit män i större utsträckning än kvinnor. 53 procent
              har gått till män, och 47 procent har gått till kvinnor.
            </seg>
            <seg n="fdf1a8a9">
              Ni har också försämrat ersättningsnivån i föräldraförsäkringen,
              vilket främst drabbar kvinnor. Ni har försämrat a-kassan och kraftigt
              beskurit deltidsstämplingen. Ni bestraffar kvinnor för att arbetsgivarna
              ser kvinnor som en reservarbetskraft. Ni tvingar kommunsektorn
              till kraftiga neddragningar som drabbar framför allt kvinnor eftersom
              de är anställda där och får stressa mer och är mer beroende av
              en fungerande äldreomsorg och barnomsorg.
            </seg>
            <seg n="f71a9df9">
              Folkpartiet var en gång i tiden, Carl B Hamilton, en bra förkämpe
              för jämställdheten i Sverige, men det verkar ni ha begravt tillsammans
              med era socialliberala värderingar eller?
            </seg>
          </u>
          <note type="speaker" n="fb78f4d2">
            Anf. 30 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-e9d597a267a86918-1" n="9567ca33">
            <seg n="5d33fe33">
              Herr talman! Det var ett märkligt öppningspåstående från Ulla
              Andersson när hon sade att ingen från den borgerliga sidan har
              tagit upp kvinnors situation i Sverige. Det var precis det jag
              gjorde när jag påpekade att Ulla Anderssons krav att avskaffa
              hushållsnära tjänster innebär att 10 000 vita heltidsjobb försvinner.
              De människorna blir antingen arbetslösa eller går in i svartarbete.
              Sannolikt är en mycket stor andel av dessa kvinnor också invandrarkvinnor.
              Det är effekten, konsekvensen, av Ulla Anderssons politik.
            </seg>
            <seg n="f786c4f2">
              Hur skulle det vara om man såg till människorna av kött och blod,
              de personer som nu ändå har ett jobb, som har det svårt på arbetsmarknaden?
              Effekten av Ulla Anderssons politik är att de inte längre kommer
              att ha ett jobb, eller om de har ett jobb är det i form av svartarbete
              utan pensionspoäng och sociala rättigheter.
            </seg>
            <seg n="3fed12df">
              Sedan var det frågan om kommunerna. Det blir lite konstigt när
              man borde kunna konstatera att krisen framför allt har slagit
              mot industriarbetare. Det är män som har blivit arbetslösa i betydligt
              högre utsträckning än kvinnor. Jag vet inte om man ska se det
              som ett framsteg för jämställdheten i landet, men det verkar nästan
              med Ulla Anderssons logik som att det är så. Det är lika illa
              vare sig det är män eller kvinnor som blir arbetslösa.
            </seg>
          </u>
          <note type="speaker" n="6ed33b6b">
            Anf. 31 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-4" n="e6aefa69">
            <seg n="d61a1dcf">
              Herr talman! Vänsterpartiet anser inte att skattefusk ska skattesubventioneras,
              Carl B Hamilton. Det är lågavlönade kvinnor som får gå hem till
              högavlönade män och städa. Det vill ni skattesubventionera. Pengarna
              kan göra större nytta till exempel genom att barngruppernas storlek
              minskas i förskolan, att fler får anställningar i äldreomsorgen
              eller genom att sjukhusen städas på ett bättre sätt.
            </seg>
            <seg n="7dcb0890">
              Vi väljer detta i stället. Vi skapar 70 000 fler jobb med vår
              politik än med er politik. Vi anser inte att barnflickor som bor
              i Fredrik Reinfeldts källare ska skattesubventioneras. Vi tycker
              att det är fel sätt att använda våra gemensamma skattemedel. Sänk
              i stället avgifterna i hemtjänsten och bygg ut hemtjänsten så
              att äldre har råd att ha hemtjänst, få social omsorg och städning
              i den utsträckning som behövs. Det är verklig valfrihet.
            </seg>
            <seg n="9bdbe162">
              Att satsa på kommunerna, Carl B Hamilton, är en kassaskåpssäker
              investering. Det är arbetsuppgifter som behöver utföras, trots
              finanskrisen. Det är inte så att efterfrågan på äldreomsorg och
              barnomsorg har minskat under den här tiden utan det är arbetsuppgifter
              som behöver utföras. Om man drar ned i kommunsektorn får någon
              annan utföra arbetsuppgifterna på sin fritid, det vill säga gratis.
            </seg>
            <seg n="41d02644">
              Hur är det med sjukersättningen, Carl B Hamilton? Ni gick till
              val på att den skulle återställas så fort ekonomin tillät. Det
              har funnits stora överskott under flera år som ni har vänt till
              underskott genom att ni har föredragit skattesänkningar. Ni har
              sänkt ersättningsnivån i föräldraförsäkringen. Inkomstskillnaderna
              ökar med 12 800 kronor per år med er politik, Carl B Hamilton.
              53 procent av skattesänkningarna har gått till män. De betalas
              framför allt av lågavlönade och kvinnor. Ni försämrar våra gemensamma
              inkomstförsäkringar för att finansiera detta. Det är en politik
              som går stick i stäv med de jämställdhetspolitiska mål som finns
              uppsatta i Sverige. Jag menar att Folkpartiet har svikit jämställdheten
              i Sverige.
            </seg>
          </u>
          <note type="speaker" n="ee0fb200">
            Anf. 32 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-e302872d8078b8f8-0" n="9567ca33" next="i-7c885bdaa16ebcd9-0"/>
          <note n="dbdaf92b">
            Herr talman! Tack, Ulla Andersson, för din omtanke om Folkpartiet!
          </note>
          <u who="carl_b_hamilton_b4f697" xml:id="i-7c885bdaa16ebcd9-0" n="9567ca33" prev="i-e302872d8078b8f8-0">
            <seg n="4d4f07ec">
              Jag tror emellertid att det är lite hycklande. Låt oss se på
              situationen. Antag att ni vinner valet nästa år. Då kommer ni
              att avskaffa hushållsnära tjänster. Konsekvensen av det blir,
              som det nu ser ut, att ungefär 10 000 personer förlorar sina jobb.
              Man kan tycka att de jobben är dåliga och se ned på jobben, att
              de är undermåliga jobb. Jag gör inte det. Om man har ett jobb
              ska man försöka vara stolt över det. Jag tycker inte att vi ska
              stigmatisera vissa arbetsuppgifter. Konsekvensen blir att 10 000
              människor förlorar sina nuvarande arbetsuppgifter, och en mycket
              stor andel av dessa kommer nog att vara lågutbildade invandrarkvinnor.
              Det blir konsekvensen av Vänsterpartiets, Socialdemokraternas
              och Miljöpartiets förslag att avskaffa systemet med hushållsnära
              tjänster.
            </seg>
            <seg n="8de9dbf8">
              Sedan kan man fundera över det som uppenbarligen har blivit något
              av en trend, nämligen att äldre människor får hjälp av sina barn
              med finansieringen av städning och hushållsarbete just genom systemet
              med hushållsnära tjänster. Det är bra. Det är alldeles utmärkt.
              Man kan naturligtvis hoppas och önska att det skulle finnas ett
              annat system, att alla bor i servicehus med perfekt service. Där
              är vi inte, och vi kommer inte att vara där på många årtionden
              kanske aldrig. I avvaktan på det tycker jag att det här systemet
              är förmånligt för många. Vi ska inte avskaffa det.
            </seg>
          </u>
          <note type="speaker" n="34da3810">
            Anf. 33 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-5" n="caa75420">
            <seg n="a068ea0e">
              Herr talman! Jag vill fråga Carl B Hamilton om Folkpartiets stora
              fråga, utbildning. När jag har läst budgeten har jag saknat en
              hel del om utbildningssidan. Jag har tagit upp problemen med kommunernas
              finansiering av grund- och gymnasieskolan. Men när jag också tittar
              på högskolorna ser jag stora svårigheter.
            </seg>
            <seg n="02500a34">
              Folkpartiet har tidigare alltid kritiserat att det finns för
              lite lärarledd tid på högskolorna, att det blir för mycket av
              att bara volym ökas. Folkpartiet och Miljöpartiet har tidigare
              varit överens om att det behövs mer lärarledd tid och kvalitetssatsningar
              inom högskolevärlden.
            </seg>
            <seg n="37d9cef1">
              Det här gäller studenternas ekonomiska förutsättningar att lägga
              sin tid på undervisning i stället för att jobba vid sidan om och
              studentinflytande. När man läser budgeten undrar man vad alliansen
              har gjort för att såga studentinflytandet vid Sveriges högskolor
              på detta totalt orimliga sätt genom att underfinansiera studentkårernas
              existens. Så makalöst!
            </seg>
            <seg n="00d5bf99">
              Hur ställer sig Folkpartiet numera till att inte satsa på kvalitet
              på högskolorna, inte satsa på lärarledd tid och slarva bort våra
              ungdomars tid på högskolorna genom att inte ge dem rimliga förutsättningar
              att skapa det möjligheternas Sverige som vi behöver?
            </seg>
            <seg n="ac58f7ba">
              Vi rödgröna menar att det behövs mer kvalitet, inte bara volym,
              i högskolorna.
            </seg>
          </u>
          <note type="speaker" n="12e2d259">
            Anf. 34 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-e9d597a267a86918-2" n="9567ca33">
            <seg n="49ce6f7e">
              Herr talman! Jag är lite förvånad över Mats Pertofts påstående.
              Jag kan inte budgeten för den högre utbildningen det kanske hade
              varit bättre att fråga Tobias Krantz. De diskussioner som jag
              har haft med Tobias Krantz och som han har haft inför vår riksdagsgrupp
              där jag också har deltagit med min bakgrund som akademiker har
              gällt just att vi ska satsa på en högre kvalitet vid universiteten.
              På många ställen har det varit riskfyllt att kvaliteten har blivit
              för låg, bland annat därför att universiteten har använts som
              ett dragspel i konjunkturpolitiken.
            </seg>
            <seg n="acf66654">
              Jag känner därför inte alls igen den beskrivning som Mats Pertoft
              gör av att det skulle finnas ett ointresse för kvalitetsfrågorna
              i högskolan tvärtom.
            </seg>
          </u>
          <note type="speaker" n="f3cb0189">
            Anf. 35 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-6" n="caa75420">
            <seg n="ef655ea6">
              Herr talman! Jag blir lite förvånad över Carl B Hamiltons svar.
              Det här är faktiskt Folkpartiets största frågor, i alla fall det
              som svenska väljare uppfattar som Folkpartiets stora frågor.
            </seg>
            <seg n="79344075">
              När det gäller frågan om kvaliteten på högskolor och universitet
              har det under åratal varit en kritik för att regeringar enbart
              har satsat på antalet platser. Så gör även denna regering.
            </seg>
            <seg n="51e107d8">
              På den rödgröna sidan har vi ett gemensamt förslag att, förutom
              att utöka antalet platser betydligt mer än vad regeringen gör,
              också satsa på kvalitet. Vi vill lägga, om jag inte minns fel,
              400 miljoner på att just öka kvaliteten i undervisningen och ge
              möjligheter till mer lärarledd tid på högskolan. När man tittar
              på hur det egentligen ser ut på våra högskolor märker man att
              det är väldigt lite lärarledd tid inom vissa utbildningar på tok
              för lite för att få en bra kvalitet.
            </seg>
            <seg n="9a0cae45">
              Även om man sitter i finansutskottet borde man som folkpartist
              veta att det här är ett problem som alla aktörer inom Högskolesverige
              studenter, lärare och högskolorna själva påtalar gång på gång.
              Det är viktigt att detta sker.
            </seg>
            <seg n="5141048b">
              Vi har nu, som jag var inne på i mitt anförande, en möjlighet
              att ställa om Sverige i samband med att vi är inne i denna kris.
              Denna möjlighet ska även gälla att skapa ett långsiktigt hållbart
              Utbildningssverige. Då handlar det inte bara om volym utan också
              om att förbättra möjligheterna för våra studenter att nå målen,
              att få bra utbildning. Folkpartiet känner inte ens till detta.
            </seg>
          </u>
          <note type="speaker" n="7714a836">
            Anf. 36 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-e9d597a267a86918-3" n="9567ca33">
            <seg n="68fc12ea">
              Herr talman! Folkpartiet känner inte ens till detta. Nu är Folkpartiet
              inte bara Carl B Hamilton, utan vi håller på med lite olika frågor
              inom Folkpartiet. Det faktum att partiet numera kanske är allra
              mest känt för sina utbildningsfrågor innebär inte att alla i Folkpartiet
              håller på med dem. Det hade varit väl snävt.
            </seg>
            <seg n="8026efe4">
              Jag tycker att det är glädjande med Mats Pertofts intresse för
              kvalitetsfrågorna i högskolan, och jag ska gärna vidarebefordra
              till Tobias Krantz att Miljöpartiet har detta stora intresse.
              Det finns väl i så fall goda möjligheter att komma överens, eftersom
              Tobias Krantz har samma inriktning på sin högskolepolitik, nämligen
              att det nu gäller att ta tag i kvalitetsfrågorna och skydda kvaliteten
              i högskolan.
            </seg>
          </u>
          <note type="speaker" n="06e34c8b">
            Anf. 37 Finansminister ANDERS BORG (m):
          </note>
          <u who="unknown" xml:id="i-9a6e92f7f1a96645-0" n="7ad595e4">
            <seg n="2ed66560">
              Herr talman! För ett år sedan gick världen in i den värsta ekonomiska
              krisen sedan 30-talsdepressionen. Det var en mycket dramatisk
              utveckling. Världshandeln stannade av. Hundratals båtar låg på
              redden och väntade på laster som inte kom. Somliga dagar var bankernas
              affärer med varandra på finansieringssidan närmast obefintliga.
              Orderingången i våra stora industriföretag tvärstannade. Det enda
              jämförbara är vad som hände direkt efter elfte september.
            </seg>
            <seg n="f6d48e44">
              Nu kan vi konstatera att vi är på väg att vända blad. För ett
              halvår sedan pratade man fortfarande om att det fanns en risk
              att världen skulle gå in i ett depressionsliknande tillstånd,
              att vi likt på 30-talet skulle få en arbetslöshet på 20 procent
              och flera år av fallande tillväxt. Nu kan vi konstatera att den
              diskussionen har avtagit. Nu diskuterar vi formen och styrkan
              på återhämtningen.
            </seg>
            <seg n="dfdd6bc4">
              Världen körde fram till en avgrund och vände. Vi hade en påtaglig
              risk för en finansiell härdsmälta. Efter Lehman Brothers konkurs
              fanns det risk att andra banker skulle följa efter. I dag kan
              vi se hur det finansiella systemet långsamt återgår till ett normalt
              funktionssätt.
            </seg>
            <seg n="68207e2c">
              Vi har alltså undvikit en depression. Vi har undvikit en härdsmälta
              i det finansiella systemet. För svensk del har vi också för första
              gången på 40 år gått igenom en mycket svår ekonomisk kris utan
              att vi har fått allvarliga bekymmer med våra offentliga finanser.
            </seg>
            <seg n="5a8c1413">
              Det är alldeles tydligt att Sverige har starkare offentliga finanser
              än praktiskt taget alla EU-länder. Sverige och Danmark är de enda
              EU-länderna som kommissionen bedömer kommer att kunna hantera
              situationen så att skuldsättningen minskar utan att det behövs
              finanspolitiska åtstramningar. Sverige och en handfull andra länder
              är de fåtaliga som klarar av en långsiktig uthållighet trots att
              vi har en åldrande befolkning framför oss. Sverige kommer tillbaka
              till överskott och balans utan att behöva genomföra kraftiga nedskärningar
              eller stora skattehöjningar.
            </seg>
            <seg n="5b7a2c1d">
              I de länder där underskotten nu ligger på 8, 9, 10, 11 eller
              12 procent kommer det att följa en mycket besvärlig period av
              kanske fem tio år av finanspolitiska åtstramningar, där skatterna
              kommer att höjas, välfärden skäras ned och transfereringssystemen
              stramas upp.
            </seg>
            <seg n="3de55d59">
              Vi ska glädjas åt att vi har fört en så ansvarsfull ekonomisk
              politik att vi kan konstatera att Sverige kommer ur den här krisen
              och kommer tillbaka till balans och överskott utan att behöva
              genomföra dramatiska skattehöjningar eller dramatiska nedskärningar.
            </seg>
            <seg n="18e681a2">
              Vårt stora bekymmer är naturligtvis arbetslösheten. Den har ökat
              och kommer att öka, och det finns en påtaglig risk att den ligger
              kvar på en hög nivå.
            </seg>
            <seg n="9950f8c5">
              Det är alldeles uppenbart att regeringen har gjort väldigt mycket
              för att motverka att arbetslösheten ska stiga och bita sig fast.
              Vi har enligt de flesta bedömningar den kanske mest expansiva
              finanspolitiken av alla industriländer. Vi har gått från mycket
              stora överskott, som regeringen arbetade upp, till underskott.
              Men vi gör det utan att skapa långsiktig obalans. Lite över 80
              miljarder har regeringen lagt i aktiva åtgärder i den förra budgeten
              och i denna budget för att motverka arbetslösheten. Strax över
              100 miljarder har de automatiska stabilisatorerna medfört.
            </seg>
            <seg n="19a87fdb">
              En nyckelroll i detta är naturligtvis den historiska satsningen
              på kommunerna. Till skillnad från vid Asienkrisen, till skillnad
              från vid Mexikokrisen, till skillnad från vid Rysslandskrisen
              och till skillnad från IT-kraschen har vi tillfört kommunerna
              stora extra resurser. Så har det aldrig varit tidigare när vänsteralliansen
              har styrt. Nu prövar vi ett nytt konjunkturpolitiskt medel: stora
              resurser till kommunsektorn. Förhoppningsvis kommer detta att
              fungera väl.
            </seg>
            <seg n="a2ca5a9e">
              Det handlar inte bara om att vi för en mycket expansiv ekonomisk
              politik. Det handlar också om att det är en mycket stor tyngdpunkt
              på aktiva åtgärder. OECD konstaterar att det är de nordiska länderna
              som tack vare våra aktivitetsgarantier och de modeller vi nu har
              snabbt fått upp volymerna på aktiva åtgärder. Mycket högre än
              i andra länder och mycket snabbare än i andra länder satsar vi
              på att stödja dem som söker jobb. Vi satsar på aktivering, vi
              satsar på utbildning och vi underlättar omställning. I högre grad
              än i andra länder utgör den aktiva arbetsmarknadspolitiken en
              kärnpunkt i regeringens politik för att motverka arbetslösheten.
            </seg>
            <seg n="6d232807">
              Vi understryker också betydelsen av arbetslinjen. Det är viktigt.
              Det stora misstaget i hanteringen av 70-, 80- och 90-talets kriser
              har varit att man öppnat transfereringssystemen och låtit människor
              som blivit arbetslösa övergå i sjukskrivningar och förtidspension.
            </seg>
            <seg n="ffa18dcd">
              Detta är inte bara ett svenskt problem. Det har varit Europas
              stora dilemma att man öppnat transfereringssystemen och skapat
              grunden för ett långvarigt permanent utanförskap i förhållande
              till arbetsmarknaden.
            </seg>
            <seg n="f0d576ad">
              Vi har inte gjort det misstaget. I stället har vi förstärkt arbetslinjen.
              Varför är det så viktigt i kris? Det är så uppenbart varför IMF
              och andra rekommenderar oss att göra detta. I kris slår nämligen
              ekonomin in i olika faser vid samma tillfälle. Det finns företag
              som går bra. Det finns de som går sämre. Det finns regioner som
              klarar sig hyfsat. Det finns andra som får större problem. Då
              måste vi öka rörligheten. Då måste vi förstärka rörligheten. Det
              är därför det är viktigt att förstärka arbetslinjen.
            </seg>
            <seg n="7bfe8e86">
              Vi gör nu en historisk utbyggnad av den aktiva arbetsmarknadspolitiken.
              Då ökar riskerna för inlåsning. Då ökar riskerna för rundgång.
              Då ökar riskerna för att arbetsmarknadspolitiken blir en del av
              problemet. Vi motverkar det genom att förstärka arbetslinjen.
              Genom att göra det mer lönsamt att arbeta minskar riskerna med
              att bygga ut den aktiva arbetsmarknadspolitiken.
            </seg>
            <seg n="5ce2c4bd">
              Genom att förstärka arbetslinjen motverkar vi också att kontrollfunktionerna,
              grindvakterna, i våra stora transfereringssystem blir översvämmade.
              Vi vet att jobbavdraget och arbetslinjen, att det lönar sig att
              arbeta, är det effektivaste medlet för att förbättra lönebildningen.
              Vi vet att det är det bästa sättet att säkra att lönerna inte
              bara sätts utifrån dem som har jobb utan också utifrån dem som
              är arbetslösa. När det lönar sig bättre att arbeta relativt att
              inte arbeta fungerar lönebildningen bättre. Därför är det också
              rätt att förstärka arbetslinjen i kristider.
            </seg>
            <seg n="6b69f7fc">
              När det gäller resultaten kan vi se att arbetslösheten ökar i
              praktiskt taget alla länder. Den ökar också i Sverige i ungefär
              samma takt som i andra industriländer och andra EU-länder.
            </seg>
            <seg n="ae4d5680">
              Det är många länder som har högre arbetslöshet än Sverige. Det
              finns några länder som har lägre arbetslöshet. Men vi landar på
              ungefär samma arbetslöshet som EU-genomsnittet och euroområdet.
            </seg>
            <seg n="fcf5cf27">
              Men det finns en mycket avgörande skillnad. Vi har inte 78 procents
              underskott. Vårt underskott försvinner och vi går tillbaka till
              balans när ekonomin normaliseras. I andra länder kommer man under
              de närmaste åren att tvingas genomföra i storleksordningen 15
              miljarder i skattehöjningar och nedskärningar varje år, kanske
              under det kommande decenniet. Det är klart att det kommer att
              slå på arbetslösheten och att det kommer att slå på sysselsättningen.
            </seg>
            <seg n="cf4b3b10">
              Vi har starka offentliga finanser. Därför har vi en trygghet
              i vår arbetsmarknadspolitik.
            </seg>
            <seg n="93c8f1bf">
              Jag är också övertygad om att den svenska modellen med sin flexibilitet
              och med sina ansvarsfulla parter, nu förstärkt med en återupprättad
              arbetslinje, kommer att visa sig fungera bättre än arbetsmarknaden
              i de flesta europeiska länder. Det är den historiska erfarenheten.
              Det är därför OECD och andra bedömare drar slutsatsen att de varaktiga
              skadeverkningarna av krisen med stor sannolikhet är mindre i Sverige
              än i praktiskt taget alla andra industriländer. Uppgången av jämviktsarbetslösheten,
              som alltid följer på en kris, är mindre i Sverige än i praktiskt
              taget alla andra länder. Det här är naturligtvis glädjande.
            </seg>
            <seg n="57ad7b1c">
              Vi ska ha en realistisk syn på Sverige. Det betyder att vi inte
              ska ägna oss åt svartmålning. Det betyder att vi inte ska utmåla
              det svenska samhället, vårt fina samhälle, som sämre fungerande
              än andra länders.
            </seg>
            <seg n="7d3b40bc">
              Vi har ett bra företagsklimat. På de flesta områden är det bättre
              förutsättningar för högteknologisk industri än i andra länder.
            </seg>
            <seg n="bfdd8e60">
              Vi har en lönebildning med ansvarsfulla parter. Det är få konflikter,
              och det finns en vilja till omställning som saknas i de flesta
              andra länder.
            </seg>
            <seg n="993b0206">
              Vi har återupprättat arbetslinjen. Vi har nu för låginkomsttagare
              och medelinkomsttagare kommit ned på en marginalskatt som ligger
              på genomsnittet för OECD-länderna. Vi är inte längre i sitsen
              att vi straffbeskattar låginkomsttagare med de högsta marginalskatterna.
            </seg>
            <seg n="4ee05909">
              Vi har ett uthålligt och stabilt ramverk för den ekonomiska politiken.
              I Sverige vet man att Riksbanken upprätthåller prisstabilitet.
              I Sverige vet man att man, så länge det är en alliansregering,
              kan lita på att det är ordning och reda i statens finanser och
              att vi kommer tillbaka till balans och överskott. Det är en viktig
              styrka för Sverige att vi har den stabiliteten kring vår ekonomiska
              politik.
            </seg>
            <seg n="64339eb9">
              Vi är i topp när det gäller arbetskraftens utbildningsnivå. Vi
              har satsat mycket på forskning. Det finns brister i vårt utbildningssystem
              det ska vi ägna många tillfällen åt att diskutera. Men i ett bredare
              perspektiv, när vi jämför Sverige med andra länder, är vår forskning,
              vår utbildning och vår kompetenta arbetsstyrka en fördel och någonting
              som ger oss en möjlighet att gå framåt.
            </seg>
            <seg n="bf48dad2">
              Det svenska samhället präglas av jämställdhet, sammanhållning,
              jämlikhet, tolerans och öppenhet. Det är naturligtvis också en
              ekonomisk tillgång. Det är en tillgång att människor i olika delar
              av arbetslivet känner att de kan bidra och att de har en möjlighet
              att säga sin mening och att vi har ett samhälle som också tar
              till vara kvinnors kraft och säkrar att vi får en öppenhet och
              tolerans för alla människor. Det är en del av en svensk modell
              som har fungerat bra och som ska fortsätta framåt.
            </seg>
            <seg n="20e5d91e">
              Företagsklimatet, lönebildningen, arbetslinjen, det stabila ramverket,
              den höga utbildningsnivån och vårt öppna samhälle är styrkepunkter
              för Sverige. Det talar för att Sverige när krisen är över åter
              ska kunna stå starkt. Jag är övertygad om att vi, om vi blickar
              framåt, kommer att ha klarat oss igenom den här krisen bättre
              än praktiskt taget alla andra industriländer.
            </seg>
            <seg n="c0efd2c6">
              Uppgiften framåt är uppenbar. Det handlar om jobben, arbetslösheten
              och sysselsättningen. Det är det som är vår uppgift. Och vi har
              en stark politik där kärnan är att det ska löna sig att arbeta
              och att det ska bli fler som vill anställa.
            </seg>
            <seg n="6b825316">
              Vi skapar förutsättningar för att jobben ska komma genom att
              vi har en väl fungerande arbetsmarknad där det alltid lönar sig
              att göra det extra och ta mer ansvar och anstränga sig, där företagarna
              upplever att de är en tillgång för samhället, där investeringar
              lönar sig, där långsiktighet premieras och där dynamik och nyskapande
              är en del av ett väl fungerande företagsklimat.
            </seg>
            <seg n="71b45403">
              Välfärden, tryggheten, är en nödvändig del av ett väl fungerande
              samhälle. Det är en självklarhet att den måste bygga på arbetslinjen.
              Det är en självklarhet att en åldrande befolkning aldrig kan försörjas
              om inte huvuddelen av dem i arbetsför ålder är i arbete. Det är
              därför som det inte kan finnas någon trygghet och välfärd om man
              slarvar med arbetslinjen.
            </seg>
            <seg n="62e673b5">
              Det är det som är vårt uppdrag. Det handlar om jobben, arbetslösheten
              och att ta tillbaka Sverige till full sysselsättning.
            </seg>
          </u>
          <note type="speaker" n="f304e6de">
            Anf. 38 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-2c3fd37f1837cc92-4" n="ce711ac9">
            <seg n="56773c3e">
              Herr talman! Hur kommer det sig att jobbpolitiken inte biter?
              Anders Borg lovade att det skulle ta ett par år. Sedan skulle
              det visa sig att regeringens politik fungerar.
            </seg>
            <seg n="2509dff1">
              Man slår sönder arbetslöshetsförsäkringen och sänker skatterna
              med 100 miljarder kronor. Det kan endast skapa jobb om man börjar
              pressa ned lönerna. Det är själva idén hos de ekonomer som rekommenderar
              detta. Men det har Anders Borg helt avvisat. Det har också facken
              avvisat.
            </seg>
            <seg n="39ba6e10">
              Det ger inte fler jobb därför att löntagarna sätter sig emot
              att sänka lönerna. Men att det är en sänkning av lönerna som är
              huvudstrategin vill inte Anders Borg berätta. Finanspolitiska
              rådet säger det däremot väldigt tydligt. De säger i sin senaste
              rapport: Den viktigaste effekten av jobbskatteavdraget är med
              all sannolikhet att lönerna på sikt blir lägre.
            </seg>
            <seg n="bc61bb76">
              Det är det som är själva poängen. Varför talar du inte om detta
              tydligt för svenska folket? Din statssekreterare Per Jansson,
              din närmaste man när det gäller ekonomisk politik, berättade det
              för kollegerna i regeringen när han redovisade strategin. Det
              är sänkta löner det handlar om. Är sänkta löner en strategi för
              Sveriges konkurrenskraft och sysselsättning?
            </seg>
            <seg n="566774b3">
              Det andra området jag undrar över är frågan om bonusar. Vi vet
              hur det var. Först gick vice statsminister Maud Olofsson, för
              drygt ett år sedan, ut mycket offensivt och sade att det skulle
              vara mer bonusar i näringslivet, särskilt i det statliga näringslivet.
              Sedan kom krisen. Den franska och amerikanska debatten smittade
              av sig på finansministern, och då krävde han att det skulle vara
              mindre bonusar.
            </seg>
            <seg n="281836ea">
              Nu kommer rapporterna från bankerna. Det blir alltmer bonusar.
              SEB har 1 ½ miljard avsatt för bonusar. Swedbank har 406 miljoner.
              Nordea har 2,3 miljarder. Handelsbanken har 334 miljoner.
            </seg>
            <seg n="f0638923">
              Det är detta som är resultatet av finansministerns höga retoriska
              nivå när det gäller bonusar. Det enda som har kommit fram är att
              Finansinspektionen på regeringens uppdrag nu säger att man i bästa
              fall kan tänka sig att skjuta upp en del utbetalningar av bonusar.
              Men det avsätts miljardbelopp.
            </seg>
          </u>
          <note type="speaker" n="d39e234c">
            Anf. 39 Finansminister ANDERS BORG (m) replik:
          </note>
          <u who="unknown" xml:id="i-9a6e92f7f1a96645-1" n="7ad595e4">
            <seg n="0e365fbc">
              Herr talman! Kontrasten mellan regeringens starka samlade politik
              för att återupprätta full sysselsättning och den tomhet som präglar
              Socialdemokraterna blir uppenbar.
            </seg>
            <seg n="3e4432db">
              Thomas Östros står här och förtalar arbetslinjen. Det ska inte
              löna sig att arbeta. Det är klart att det är kärnan i er budget.
              Det är 13 miljarder i förstärkta bidrag. Det är 34 miljarder ytterligare
              i gammal traditionell Amspolitik. Sedan är det 7 miljarder ovanpå
              det i ytterligare förstärkning av a-kassan.
            </seg>
            <seg n="0df79d6c">
              Det är den prioritering ni gör. Det är bidrag, bidrag, bidrag.
              På varje punkt är det bidrag. Det är 17 gånger mer till bidragen
              än till infrastrukturen. Det är fem sex gånger mer till bidragen
              än till kommunerna.
            </seg>
            <seg n="020e8121">
              Stå någon gång för den politiken! Berätta för väljarna!
            </seg>
            <seg n="43d703f0">
              Jag förstår att ni tvekar. Varje gång ni kommer ut med politiken,
              har kongress och vad ni nu gör tenderar det att påverka opinionssiffrorna.
            </seg>
            <seg n="ed19be43">
              För det är ingen som vill ha bidragspolitik. Det är ingen som
              vill undergräva arbetslinjen. Människor vill ha arbete, inte bidrag.
              Människor vill ha en möjlighet till egen försörjning, en stolthet
              över att ha en lön, en möjlighet att leva genom eget arbete. Det
              är det människor vill ha.
            </seg>
            <seg n="36c57697">
              På varje punkt föreslår Socialdemokraterna bidrag. Vi vet vad
              resultatet blir. När det lönar sig mindre att arbeta söker de
              arbetslösa mindre aktivt. De är inte beredda att ta jobb utanför
              det område där de har varit tidigare.
            </seg>
            <seg n="44ded590">
              Det slår igenom på lönebildningen. Det gör att lönerna sätts
              utifrån dem som har jobb och inte dem som är arbetslösa.
            </seg>
            <seg n="06161a6b">
              Thomas Östros, hur kan det komma sig att ett socialdemokratiskt
              arbetarparti överger arbetslinjen och satsar på bidragspolitik?
              Det är skrämmande. Det vore förödande för Sverige om vi någonsin
              kom på idén att gå tillbaka till en politik där vi ska bygga ut
              utanförskapet med aktiva åtgärder för att säkra att människor
              står utan egen försörjning genom eget arbete.
            </seg>
            <seg n="55beeb9c">
              Arbetslinjen utgör kärnan i politiken för full sysselsättning.
            </seg>
            <seg n="89b552aa">
              (Applåder)
            </seg>
          </u>
          <note type="speaker" n="d1d0cfe3">
            Anf. 40 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-2c3fd37f1837cc92-5" n="ce711ac9">
            <seg n="0a8cffec">
              Herr talman! Sverige behöver verkligen en arbetslinje med 150
              000 förlorade jobb det senaste året och rapporter om att människor
              nu drar sig undan från arbetsmarknaden. Vi har 85 000 fler det
              senaste året som inte är i arbetskraften. Det är förlorade arbetsinsatser
              och förlorade resurser, både för människors eget liv och för välfärden.
              Det är en havererad jobbpolitik.
            </seg>
            <seg n="b8507755">
              Den jobbpolitik du stod för handlade om att sänka lönerna för
              dem som har lägst löner genom att slå sönder arbetslöshetsförsäkringen
              och genom att sänka skatterna med 100 miljarder. Finanspolitiska
              rådet varnar i den senaste rapporten för att ofinansierade skattesänkningar
              är ett risktagande.
            </seg>
            <seg n="93d5d391">
              Det har du gjort sedan den första budgeten du lade fram, och
              kungen av dessa ofinansierade skattesänkningar kom med förmögenhetsskatten.
              Det finansieras väl i huvudsak med att de som är arbetslösa får
              det sämre för att de som har det riktigt bra ska få det bättre.
            </seg>
            <seg n="7b4af12a">
              Jobben kommer inte om du inte lyckas pressa ned lönerna, och
              facket håller emot. Men det är det som är din strategi. Finanspolitiska
              rådet säger: Varför talar inte regeringen klartext? Jobben kommer
              med sannolikhet för att lönerna på sikt blir lägre, säger Finanspolitiska
              rådet. Berätta detta, inte bara för regeringskollegerna!
            </seg>
            <seg n="9d2b217f">
              Bonusarna frodas. Jag räknade upp hur det nu ser ut med avsättningar
              i de svenska bankerna till bonusar. Under ett års tid har Anders
              Borg drivit bonusfrågan, men reaktionen är bara att man avsätter
              ännu större resurser för bonusar.
            </seg>
            <seg n="98acea2b">
              Det som ska vara ditt förslag för att stoppa bonusar är tydligen
              det förslag som nu Finansinspektionen tittar på, nämligen att
              man kan skjuta upp utbetalningen lite grann. Jag tror inte att
              det var det som svenska folket förväntade sig.
            </seg>
            <seg n="b75ecbaa">
              Mångmiljardbelopp avsätts till bonusar, trots det budskap som
              regeringen har fört fram. Jag tycker att det är ett grovt misslyckande.
            </seg>
          </u>
          <note type="speaker" n="ef2d8033">
            Anf. 41 Finansminister ANDERS BORG (m) replik:
          </note>
          <u who="unknown" xml:id="i-9a6e92f7f1a96645-2" n="7ad595e4">
            <seg n="1a9ed6f6">
              Herr talman! Låt oss nu ta diskussionen om arbetslinjen på allvar.
              Höjd a-kassa, 14 miljarder i satsningar på att förbättra a-kassan,
              är den absolut viktigaste och tyngsta prioriteringen i Thomas
              Östros budgetförslag. Han ska också höja sjukförsäkringen, förstärka
              förtidspensionerna, förbättra föräldraförsäkringen och storsatsa
              på 70-talets Amspolitik. Man kan lägga till vad de andra vänsterpartierna
              föreslår.
            </seg>
            <seg n="53d24cde">
              Mina medarbetare har inte kunnat hitta ett bidrag som ni inte
              gemensamt vill förstärka på någon punkt. Det existerar inte ett
              bidrag i Sverige som vänsterpartierna inte vill förbättra.
            </seg>
            <seg n="02223ed9">
              Men det finns å andra sidan inte en enda löntagare som inte kommer
              att få höjd skatt. Det är så det ska finansieras: höjd skatt för
              alla som förvärvsarbetar. Det är kärnan i Thomas Östros politik.
            </seg>
            <seg n="ccee46b8">
              Det ska löna sig bättre för dem som ska vara utanför arbetslivet
              och löna sig sämre för dem som arbetar. Det är den socialdemokratiska
              nedmonteringen av arbetslinjen.
            </seg>
            <seg n="7709b73e">
              Vi vet vad det betyder. Det betyder att det blir färre som aktivt
              söker arbete, att det blir färre som blir sysselsatta, att lönebildningen
              fungerar sämre, att vi får högre arbetslöshet som är förenlig
              med prisstabilitet och att vi får sämre återhämtning när efterfrågan
              väl kommer tillbaka.
            </seg>
            <seg n="5985513f">
              Detta är väl belagt. Det vet alla om. Det finns ingen som förnekar
              det. Det finns inte en enda utvärdering som ger stöd för att den
              socialdemokratiska bidragspolitiken höjer sysselsättningen.
            </seg>
            <seg n="45481c11">
              Vi kan diskutera bonusar. Det är naturligtvis skamlöst om bankerna
              på bas av skattebetalarnas pengar betalar ut stora bonusar till
              medarbetare.
            </seg>
            <seg n="6669b28a">
              Men det är inte det som den här debatten ska handla om. Den ska
              handla om arbetslinjen, arbetslöshet, sysselsättning, jobben.
              Det är den debatten ni hela tiden försöker fly ifrån därför att
              ni står så tomhänta när det gäller full sysselsättning.
            </seg>
            <seg n="89b552aa">
              (Applåder)
            </seg>
          </u>
          <note type="speaker" n="e44d4c61">
            Anf. 42 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-5" n="e6aefa69">
            <seg n="cd1e94ab">
              Herr talman! Jag kanske ska upplysa Anders Borg om att den svenska
              modellen, som Socialdemokraterna kanske har haft störst regeringsansvar
              under, har visat på att fler människor står till arbetsmarknadens
              förfogande, att sysselsättningen är högre, att jämställdheten
              är bättre och att kreativiteten är större än med de modeller som
              partier på den blå kanten brukar förespråka. Det kanske kan vara
              värt att uppmärksamma det.
            </seg>
            <seg n="53299957">
              Jag tänkte ta upp den debattartikel som du skrev 2004 tillsammans
              med Fredrik Reinfeldt. Då skrev ni att de gamla Moderaterna hade
              varit både orättvisa och oansvariga i sin skattepolitik. De hade
              varit orättvisa såtillvida att den halva av befolkningen som var
              rikast fick 72 procent av Moderaternas skattesänkningar, och den
              halva som var fattigast fick 28 procent. De var också oansvariga,
              eftersom de inte var finansierade.
            </seg>
            <seg n="fb0f5c91">
              Vi var nog många då som trodde att det hade skett en tillnyktring
              på den blå kanten, men ack vad vi bedrog oss. För vad ser vi efter
              tre år med moderatledd regering? Den halva av befolkningen som
              är rikast har fått 80 procent av skattesänkningarna, och den halva
              av befolkningen som är fattigast har fått 20 procent.
            </seg>
            <seg n="b3d84216">
              Om vi går ned till fjärdedelar kan man se att den fjärdedel som
              är fattigast har fått 6 procent av skattesänkningarna, och den
              fjärdedel som är rikast har fått 50 procent. 10 procent har fått
              40 procent av inkomstförstärkningarna. Det är resultatet av de
              nya Moderaternas politik. Inkomstskillnaderna har ökat mellan
              kvinnor och män, och andelen fattiga har kraftigt ökat.
            </seg>
            <seg n="d016c87d">
              Det här har inte gjort att den svenska ekonomiska utvecklingen
              har blivit bättre. Arbetslösheten ökar snabbare här än genomsnittet
              i EU. Ungdomsarbetslösheten är högre. Regeringen räknar med att
              en tredjedel av dem som förlorar jobbet kommer att vara permanent
              utslagna. Bnp minskar kraftigare, och otryggheten ökar. De hushåll
              som har råd sparar mer än tidigare.
            </seg>
            <seg n="fe8a9cd9">
              Min fråga blir: Tänker finansministern be Bo Lundgren om fördelningstips?
            </seg>
          </u>
          <note type="speaker" n="09044cfe">
            Anf. 43 Finansminister ANDERS BORG (m) replik:
          </note>
          <u who="unknown" xml:id="i-9a6e92f7f1a96645-3" n="7ad595e4">
            <seg n="70ab103c">
              Herr talman! Ulla Andersson vill tala om den svenska modellen.
              Vi vet hur det var. Sverige fungerade bättre vad det gäller tillväxt,
              sysselsättning och arbetslöshet under 50- och 60-talen.
            </seg>
            <seg n="0322e606">
              Då fungerade den svenska modellen. Den präglades av låga skatter
              för vanliga människor, väl fungerande flexibel arbetsmarknad,
              strama bidragssystem, stora investeringar i utbildning och forskning
              som höll ihop inkomstfördelningen, starka fackföreningar som tog
              ansvar för lönebildningen, ett stramt makroekonomiskt ramverk
              byggt på deltagande i Bretton Woods-systemet.
            </seg>
            <seg n="ebfc6c21">
              Sedan kom vänsterpolitiken vällande in över Sverige. Vanliga
              löntagare, låginkomsttagare kom upp i marginalskatter på strax
              under 40 procent. Sedan dess har det genererats färre jobb, mindre
              tillväxt och mindre välstånd än tidigare. Den svenska modellen
              som jag beskrev den fungerade väl men inte på det sätt den förvreds
              av vänstervågen på slutet av 60-talet.
            </seg>
            <seg n="ddd08520">
              Vi vet hur det gick med rättvisan under Ulla Anderssons period
              i regeringsställning. Förmögenhetskoncentrationen förstärktes,
              inkomstskillnaderna växte, fler människor hamnade i utanförskap.
              Deras ekonomi slets långsiktigt sönder. Deras liv slets långsiktigt
              sönder av att de inte fick känna tillfredsställelsen av att vara
              på arbetsmarknaden.
            </seg>
            <seg n="75ef1945">
              Vi vet att det var 70 miljarder i kompensation för egenavgifter,
              avskaffad arvs- och gåvoskatt, kraftiga sänkningar av fastighetsskatten.
              Det var de åtgärder som Ulla Andersson under den tid det var socialdemokratisk
              och vänsterpartistisk regering i Sverige genomförde: arvsskatten,
              gåvoskatten, fastighetsskatten, kompensationen för egenavgifter.
            </seg>
            <seg n="610eaa4c">
              När vi utvärderar det här ser vi att det finns skillnader. Det
              är inte några jätteskillnader mellan kompensation för egenavgifter
              och jobbavdrag, men skillnaden ligger i att en större andel av
              skattesänkningen låg på den fjärdedel som har de högsta inkomsterna
              när ni genomförde kompensationen för egenavgifter. Det var orättvist.
            </seg>
          </u>
          <note type="speaker" n="a54f1e91">
            Anf. 44 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-6" n="e6aefa69">
            <seg n="012b6ca2">
              Herr talman! Jag kan upplysa Anders Borg om att den studie jag
              refererade till är en kanadensisk studie som gjordes för något
              år sedan och alltså gällde den svenska modellen som den har fungerat
              till alldeles nyligen innan ni försämrade den. Ni har kraftigt
              försämrat fackföreningarnas möjligheter att ta det ansvar de är
              satta att ta och som vi länge har kämpat för att få.
            </seg>
            <seg n="25265069">
              Vi kan också höra till exempel Carl B Hamilton som tycker att
              det är bättre med välgörenhet och anhörigas stöd än offentlig
              välfärd. Det är just det som blir konsekvensen av er skattesänkarpolitik:
              Vi måste ta från välfärden. Man sänker inte skatter utan att kunna
              finansiera det på något sätt, och det gör ni genom försämringar
              i välfärdssystem, i äldreomsorg, barnomsorg, sjukvård och så vidare.
            </seg>
            <seg n="e1521fd4">
              Anders Borg! Nu är det så att ni är mer orättvisa och oansvariga
              än under Bo Lundgrens tid. Vi kommer ihåg Bo Lundgrens mantra.
              Som svar på alla frågor sade han: Sänk skatten! Sänk skatten!
              Sänk skatten!
            </seg>
            <seg n="39dccce4">
              Anders Borg har lärt sig att så säger man inte. Men man gör det,
              i verkligheten.
            </seg>
            <seg n="89b552aa">
              (Applåder)
            </seg>
            <seg n="55db3326">
              Den halva av befolkningen som är rikast i Sverige har fått 80
              procent av era skattesänkningar. Det är en sämre fördelningspolitik
              än vad till och med Bo Lundgren lyckades med. Det måste väl ändå
              vara ett misslyckande för Nya moderaterna som skulle vara så ansvariga
              och så rättvisa. Hur står det egentligen till med synen på rättvisa
              och ansvar i Nya moderaterna?
            </seg>
            <seg n="738479fc">
              Jag tror faktiskt att du, Anders Borg, och Bo Lundgren skulle
              ta och skriva en debattartikel gemensamt där ni tydliggör att
              nu, med Bo Lundgrens skatt, kommer det åtminstone att bli lite
              bättre. Vi kanske kommer att nå de siffror som var under de gamla
              Moderaternas tid.
            </seg>
            <seg n="0c60e56b">
              Moderater är nämligen alltid moderater nya som gamla. Skattesänkningar
              går alltid före allting annat, och det betalas genom försämringar
              i välfärden, ökade ekonomiska klyftor och en sämre ekonomisk utveckling
              där arbetslösheten kraftigt stiger och antalet fattiga ökar.
            </seg>
            <seg n="89b552aa">
              (Applåder)
            </seg>
          </u>
          <note type="speaker" n="65793236">
            Anf. 45 Finansminister ANDERS BORG (m) replik:
          </note>
          <u who="unknown" xml:id="i-9a6e92f7f1a96645-4" n="7ad595e4">
            <seg n="802dedfd">
              Herr talman! Ulla Andersson ger här bilden av att svensk fackföreningsrörelse
              har tappat sin ställning i europeisk jämförelse. En svag, krossad
              fackförening ligger i spillror, utan makt och inflytande. Lönerna
              ska sänkas kraftigt.
            </seg>
            <seg n="6f1d5190">
              Låt oss samla ihop kraven till den avtalsrörelse vi har framför
              oss. Vi har LO:s riktlinjer, vi har TCO, Kommunal, Handels, Metall,
              Pappers, Transport. Vi kan väl lägga dem på en linje och räkna
              ihop alla minustecken som står där: minus 10 procent, minus 20
              procent, minus 30 procent. Vi har ju nu förött den svenska fackföreningsrörelsen
              enligt Ulla Andersson. Vi har genomfört de stora skattesänkningarna,
              och då måste vi väl se de stora lönesänkningarna som fackföreningsrörelsen
              förväntas acceptera i vår.
            </seg>
            <seg n="358f588a">
              Men så är det inte. Det föreligger alldeles normala löneökningskrav
              från fackföreningarna, och det kommer att ske en alldeles normal
              förhandling. Vi har nämligen bevarat kärnan i den svenska modellen
              och den svenska lönebildningen, och så kommer det att vara i vår.
            </seg>
            <seg n="7ff42f7f">
              Skräckpropagandan om de krossade fackföreningarna finns bara
              i Vänsterns fantasivärld. Sverige har alltjämt bland de starkaste
              fackföreningarna i Europa och kommer alltjämt, om vi får ett fortsatt
              borgerligt regeringsinnehav, att ha starka, breda och ansvarsfulla
              fackföreningar som tar ansvar för både lönebildning och jobb.
            </seg>
            <seg n="ddc5b324">
              När det gäller rättvisan blir det nästan komiskt. Arvs- och gåvoskatt
              avskaffade man, och jag förstår att det var Lars Ohly som ville
              det. Er kompensation för egenavgifter på lite över 70 miljarder
              har sämre fördelningskonsekvenser än jobbavdraget och ger högre
              andel till den fjärdedel som har de högsta inkomsterna. De stora
              sänkningarna av fastighetsskatten blir upp till 10 000 kronor
              på en Helsingforssvilla.
            </seg>
            <seg n="9c051a3f">
              Det är helt verklighetsfrånvänt att stå och angripa vår politik
              när man själv i riksdagen har röstat igenom en politik som har
              sämre fördelningskonsekvenser på avgörande punkter.
            </seg>
          </u>
          <note type="speaker" n="d671a0fa">
            Anf. 46 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-7" n="caa75420">
            <seg n="09fa6262">
              Herr talman! Jag noterade att Anders Borg i sitt anförande betonade
              Sveriges starka finansiella ställning och ordning och reda i finanserna.
              Det är helt rätt, och det är bra.
            </seg>
            <seg n="910a56f5">
              Nu är det ju så att det knappast är något som alliansen har hittat
              på, utan det är något som har byggts upp under lång tid. Det är
              ganska viktigt att betona i den här situationen att den biten
              får man nog gå längre tillbaka i historien för att se grunderna
              till.
            </seg>
            <seg n="fde11694">
              Den stora frågan i dag är snarare om man vill ta chansen. Vill
              man ta chansen att ställa om samhället i denna kristid? Vill man
              ta vara på möjligheten att göra satsningar som kan leda oss vidare
              och till exempel nu om några veckor i Köpenhamn på den stora miljökonferensen
              visa på att man kan gå vidare?
            </seg>
            <seg n="b99a24d5">
              Anders Borg har varit ute i världen och betonat hur väl Sverige
              har klarat sig, att vi har lyckats ställa om samhället och ta
              steg i rätt riktning mot ett hållbart samhälle och ändå ökat välfärden.
            </seg>
            <seg n="cbbbb451">
              Men jag ser inte i dag den viljan att ställa om. Det är bakåt
              hela tiden. Det handlar om att vi i dag har en situation med proppfulla
              tåg. Alliansen satsar för lite på att bygga järnvägar. I stället
              handlar det om motorvägar. Det saknas tydliga inriktningar där
              man tydligt pekar på långsiktigt hållbara lösningar.
            </seg>
            <seg n="36fc5956">
              Det är dem som vi från Miljöpartiet och den rödgröna sidan efterlyser.
              Var finns de, Anders Borg? Var visar ni att ni inte bara förvaltar
              det rödgröna arvet utan också själva klarar att ange tecknen mot
              framtiden?
            </seg>
          </u>
          <note type="speaker" n="25164c96">
            Anf. 47 Finansminister ANDERS BORG (m) replik:
          </note>
          <u who="unknown" xml:id="i-9a6e92f7f1a96645-5" n="7ad595e4">
            <seg n="d507054f">
              Herr talman! Mats Pertoft har helt rätt i att klimatfrågan har
              varit en kärnprioritering för den här regeringen i EU-samarbetet
              och under ordförandeskapsperioden. Det har varit den fråga jag
              på alla G20-möten som jag har deltagit i har lyft fram som central
              och pressat på för att få in på agendan. Det är vi som har suttit
              i förhandlingar med kineser, brasilianare och indier för att just
              nå framsteg på klimatområdet. Jag kan bara välkomna att vi har
              en samsyn med Miljöpartiet kring detta.
            </seg>
            <seg n="08070437">
              Mats Pertoft nämner de starka offentliga finanserna, men låt
              oss ändå komma ihåg att det i vänsteralliansen finns ett parti
              som inte vill ha kvar budgettaket, som inte vill arbeta med överskottsmål
              och som inte tror på inflationsmål och en självständig centralbank
              själva kärnan i det stabila ramverk som vi vill ha. Jag förstår
              att det är besvärligt för Mats Pertoft och Miljöpartiet att samarbeta
              med Vänsterpartiet som så att säga vill undergräva kärnan i stabiliteten.
            </seg>
            <seg n="9f481b56">
              Samma problem får vi när det gäller bidragspolitiken. Jämför
              vi de tre vänsterpartiernas förslag är det naturligtvis en avgrundsklyfta
              mellan den enorma ökning på väl över 20 miljarder som Vänsterpartiet
              föreslår när det gäller bidragssystemen och de förskjutningar
              som Miljöpartiet föreslår.
            </seg>
            <seg n="a11fa2e2">
              Det är samma problematik när det gäller förmögenhetsskatten,
              för att inte tala om arbetsrätten där Miljöpartiet i ett vänstersamarbete
              tvingas avskaffa de undantag från turordningsreglerna som i dag
              finns. Vi har jobbavdraget där Vänsterpartiet och Socialdemokraterna
              laddar för sin skattechock som jag förstår inte är det som står
              överst på Miljöpartiets agenda.
            </seg>
            <seg n="2271dd54">
              Om bekymret vore att vi skulle diskutera och förhandla lite om
              tåginvesteringar, ytterligare klimatsatsningar och skärpningar
              av skatterna på klimatområdet är jag övertygad om att vi skulle
              kunna komma överens. Problemet är att Miljöpartiet ska göra upp
              om förmögenhetsskatten, arbetsrätten, jobbavdraget och bidragspolitiken
              med partier varav ett vill avskaffa kärnan i den ekonomiska stabiliteten.
            </seg>
            <seg n="d14ce314">
              Det är väl inte ett stort bekymmer om Miljöpartiet förordar lite
              mer av klimatskatter och lite mer av investeringar i tåg och järnväg.
              Vi skulle vara de första att se att det kan finnas skäl att pröva
              och diskutera detta.
            </seg>
          </u>
          <note type="speaker" n="b1807370">
            Anf. 48 MATS PERTOFT (mp) replik:
          </note>
          <u who="mats_pertoft_740cd3" xml:id="i-92a36fa054d54210-8" n="caa75420">
            <seg n="0a5d2e7c">
              Herr talman! Jag noterar att Anders Borg inte svarar på någon
              av mina frågor.
            </seg>
            <seg n="eb739e31">
              Om det är ett litet bekymmer att öka järnvägsinvesteringarna
              i Sverige undrar jag varför Anders Borg inte har genomfört detta.
              Det är dags att visa vad man menar och inte bara leva på att åka
              jorden runt och brösta sig över de förändringar vi genomförde
              på miljöområdet under den förra mandatperioden.
            </seg>
            <seg n="0a96f0c0">
              Jag har en fråga till som jag har varit inne på ett antal gånger
              under den här dagen. Det gäller kommunpengarna för 2011. Pengarna
              för 2010 kom väldigt sent, så sent att kommunerna inte kommer
              att hinna göra av med dem. Dessutom är det engångspengar, som
              Anders Borg säkert håller med om att man inte ska anställa folk
              för.
            </seg>
            <seg n="5d84fa51">
              Jag noterade när jag nyss diskuterade den här frågan att det
              ändå finns öppningar för att det kan komma extra pengar 2011 för
              kommunerna. När jag tittar och jämför med alliansens jobbskatteavdrag
              nummer tre noterar jag att med pengar satsade på kommunerna skulle
              en arbetsplats kosta 300 000 mindre än om man finansierade arbetsplatsen
              genom jobbskatteavdraget.
            </seg>
            <seg n="6b52ae0e">
              Anders Borg är bra på att räkna och håller gärna hårt i ekonomin.
              Vore det inte bättre att betala mindre för nya jobb eller åtminstone
              behålla gamla jobb än att skapa dyrare jobb? Eller är det så att
              Moderaterna vill ha dyra jobb till vilket pris som helst, bara
              det heter jobbskatteavdrag?
            </seg>
          </u>
          <note type="speaker" n="697b7c15">
            Anf. 49 Finansminister ANDERS BORG (m) replik:
          </note>
          <u who="unknown" xml:id="i-9a6e92f7f1a96645-6" n="7ad595e4">
            <seg n="b4972f14">
              Herr talman! Det är inte så att regeringen har fört en passiv
              klimat-politik. Vi har mycket aktivt försökt bidra till ett internationellt
              klimat-avtal i Köpenhamn. Klimatfrågan är global och internationell
              och måste hanteras så. Men det är också självklart att vi har
              gjort insatser här hemma. Vi har höjt koldioxidskatten. Vi har
              tagit bort en del av de undantag som till stora samhällsekonomiska
              kostnader fanns kvar under den tid då vänsterpartierna styrde.
              Vi har satsat på flexibla mekanismer för att underlätta omställningen
              och klimatanpassningen i utvecklingsländer.
            </seg>
            <seg n="d24fca7c">
              Vi kan konstatera att när vi sitter vid de här borden och talar
              om tidiga satsningar ligger Sverige redan på en nivå som innebär
              att vi själva i det vi gör motsvarar vad kanske två tre andra,
              till och med stora, europeiska länder är beredda att bidra med.
              Så ska det vara. Sverige ska ta stort klimatansvar. Vi och Norden
              ska vara bland dem som verkligen tar ansvar och kämpar och vill
              föra utvecklingen framåt. Det tycker jag är en självklar roll
              för ett land som Sverige. Det är naturligtvis det vi ska brinna
              för.
            </seg>
            <seg n="239436a8">
              Låt oss ta detta med kommunpengar tillfälligt och permanent.
              Själva poängen är att de ska vara tillfälliga. Vi ska fylla ett
              tillfälligt inkomstbortfall så att man därigenom kan behålla personal.
              Då behöver man inte höja skatterna i motsvarande utsträckning.
              Det är inte så att permanenta satsningar på kommunpengar ger några
              stora sysselsättningseffekter. Då måste man nämligen höja skatten
              i den kalkylen lika mycket, och då slår det ut ungefär lika mycket
              privata jobb. Det är just att de är tillfälliga som gör att de
              är så effektiva i att bekämpa arbetslösheten.
            </seg>
            <seg n="afffee29">
              Jag förstår att det är besvärligt för Mats Pertoft. Förmögenhetsskatten,
              arbetsrätten, jobbavdraget och den fullständigt massiva bidragspolitiken
              det är en politik som rimligen måste innebära att det för Miljöpartiet
              handlar om att samarbetet leder till att man får sälja ut hela
              sin syn på företagsamhet, jobb och ekonomiskt ansvarstagande.
              Det måste vara väldigt tufft.
            </seg>
          </u>
          <note type="speaker" n="db80977a">
            Anf. 50 LARS JOHANSSON (s):
          </note>
          <u who="lars_johansson_1e1d92" xml:id="i-9fcc333f969def00-0" n="f03d6809">
            <seg n="57ac5992">
              Herr talman! Debatten går vidare. Vi går över till skattepolitiken.
            </seg>
            <seg n="abb84279">
              Ingen arvsskatt. Ingen gåvoskatt. Ingen förmögenhetsskatt. Ingen
              fastighetsskatt. Den som vill kan stoppa in pengarna i en kapitalpension
              och slippa reavinstskatt också. Det stämmer, som någon sade, att
              Sverige har blivit ett skatteparadis för kapitalister. Inte illa
              för den som har pengar, och inte för den som har som jobb att
              förvalta andras förmögenheter. Detta stod att läsa i Affärsvärlden
              för något år sedan under rubriken Hälsningar från skatteparadiset.
            </seg>
            <seg n="5501b130">
              Men Moderaterna går vidare för att leva upp till begreppet skatteparadis.
              Man kallar det dock för arbetarnas skatteparadis. I annonser i
              Svenska Dagbladet beskriver man läget i Sverige som att det går
              att sänka skatterna hur mycket som helst, men skriver inte att
              budgetunderskottet nästa år blir 100 miljarder och att skattesänkningarna
              inte är finansierade. Men det kommer surt efteråt. Det vet vi
              socialdemokrater, för vi har varit med förr.
            </seg>
            <seg n="e8be5fb4">
              Moderaterna har alltid krävt skattesänkningar. Det kan dokumenteras
              sedan valet 1921. Det spelar ingen roll om det är högkonjunktur
              eller lågkonjunktur eller om det är viktiga reformer som ska betalas.
              Moderaterna, eller Högerpartiet som det hette tidigare, har alltid
              krävt skattesänkningar.
            </seg>
            <seg n="80e0c132">
              Nu ser vi effekterna av denna orättvisa politik. Inkomstklyftorna
              har inte varit så stora sedan Statistiska centralbyrån började
              mäta på 70-talet. I regeringens fördelningspolitiska redogörelse
              för 2010 kan man läsa att regeringen utgår från att inkomstklyftorna
              kommer att fortsätta att öka.
            </seg>
            <seg n="036f697b">
              Med andra ord: De borgerliga partierna är nöjda med den orättvisa
              politiken och vill fortsätta med ännu större orättvisor.
            </seg>
            <seg n="cf1924e2">
              Det är därför man inte vill skapa en a-kassa som det går att
              leva av eller göra något åt att allt fler stämplas ut från sjukförsäkringen.
              Kommunerna får nu ta ett allt större ansvar genom att socialbidragen
              skenar i väg och kommer att öka med ungefär 5 miljarder kronor
              under denna mandatperiod.
            </seg>
            <seg n="3f5337a1">
              Herr talman! Vi socialdemokrater har varje år sedan Sverige fick
              en borgerlig regering tagit upp betydelsen av långsiktighet i
              skattepolitiken och att skatteförändringar ska betalas fullt ut.
              Vi har också påtalat betydelsen av parlamentariska utredningar
              där alla partier är med och där man kan gå igenom konsekvenserna
              av olika skatteförslag. Men det har varit att tala för döva öron.
            </seg>
            <seg n="a5408aac">
              Men nu har vi fått svar. För en vecka sedan hade vi ett särskilt
              skatteseminarium här i riksdagen. Där avslöjade statssekreterare
              Ingemar Hansson, en av Anders Borgs närmaste medarbetare, att
              alla skatteförslag som den här borgerliga regeringen har presenterat
              är gjorda av de tre statssekreterarna och Anders Borg på Finansdepartementet.
              Vi är alla ekonomer och bygger våra förslag på ekonomiska teorier,
              ropar Ingemar Hansson ut. Alltså har inga folkvalda riksdagsledamöter
              från de borgerliga partierna varit inblandade.
            </seg>
            <seg n="5cba84ec">
              Tydligare än så kan man knappast uttrycka varför det inte har
              funnits något utrymme för riksdagen att agera. Men det måste vara
              pinsamt för skatteutskottets ordförande och övriga borgerliga
              riksdagsledamöter i utskottet att bara ha i uppgift att rösta
              för dessa tjänstemannaförslag. Undra på att det har gått som det
              har gjort.
            </seg>
            <seg n="358f350b">
              Herr talman! Jag ska nu uppehålla mig vid en stor skatteorättvisa
              som dessa teoretiker har genomfört och som borgerliga ledamöter
              har röstat igenom. Det är pensionärsskatten. Riksdagens utredningstjänst
              har tagit fram effekterna för en genomsnittlig pensionär som har
              en pension på 14 850 kronor i månaden, vilket oftast är 65 procent
              av tidigare lön. Den pensionären betalar 44 037 kronor i årlig
              skatt från och med 2010. En löntagare med samma inkomst betalar
              34 739 kronor i skatt. Hur kan man tycka att det är bra att pensionären
              med en uppskjuten lön ska betala 27 procent mer i skatt än den
              som arbetar? Ja, det finns inga pensionärer som tycker att detta
              är rätt.
            </seg>
            <seg n="723327c6">
              Nu säger de borgerliga att detta är socialdemokratisk propaganda.
              Men lyssna på era egna! Karl Erik Olsson, centerpartist, tidigare
              minister och EU-parlamentariker och nu ordförande för Sveriges
              Pensionärsförbund skriver i förbundets tidning Veteranen i nr
              7 i år:
            </seg>
            <seg n="10a06c1e">
              Regeringen struntar i pensionärerna. Man tror ändå inte att de
              byter parti. Dessutom använder inte pensionärerna sina pengar
              till konsumtion. De lägger dem i madrassen eller sätter dem möjligen
              på banken. Det är ändå barn och barnbarn som ska ha dem. Makthavarna
              odlar myten om äldres oförmåga att konsumera. De tror att gamla
              nu är som gamla förr.
            </seg>
            <seg n="09769fcc">
              Vi vet ju att så är det inte. Det är politikerna det är fel på.
              De förstår inte att alla behöver ha del av välfärden. De förstår
              inte att en pensionär ska respekteras lika högt som en förvärvsarbetande.
            </seg>
            <seg n="72383842">
              Så talar en folkrörelsecenterpartist. Skillnaden mot den nuvarande
              Stureplanscentern kan inte bli större. Det är inte att undra på
              att Centerpartiet i opinionsundersökningarna balanserar kring
              4 procent.
            </seg>
            <seg n="41189c6b">
              Ett annat exempel på oförmåga att förstå vad som händer i samhället
              är regeringens benhårda motstånd mot att som övriga sjöfartsstater
              i EU införa tonnageskatt. Tonnageskatt skulle ge likvärdiga konkurrensvillkor.
              Nu flaggas ju fartyg ut till andra länder. Med det följer tusentals
              arbetstillfällen.
            </seg>
            <seg n="edafc369">
              Ett enigt skatteutskott har i flera år sagt att regeringen ska
              komma med ett förslag om en tonnageskatt. Men Finansdepartementet
              och de fyra säger nej. Även här står de borgerliga ledamöterna
              utan inflytande. Fackliga organisationer och rederinäringen kan
              däremot sätta sitt hopp till Socialdemokraterna som för jobbens
              skull lovat att efter valet ta fram ett förslag om en tonnageskatt.
            </seg>
            <seg n="b1f3c105">
              Vi socialdemokrater för en politik innebärande att skatt ska
              betalas efter bärkraft och att välfärden ska fördelas efter behov.
              De som har högre inkomster ska bidra med mer än de som har lägre.
              Men alla ska få del av välfärden, oavsett inkomst. Detta skapar
              både en solidarisk omfördelning och trygghet. Då duger det inte
              med skattesänkningar på lånade pengar. Därför yrkar vi avslag
              på regeringens förslag om ett utvidgat förvärvsavdrag.
            </seg>
            <seg n="0229fcc9">
              Många löntagare har fått höjd avgift till a-kassan. Samtidigt
              har ersättningen försämrats. Konsekvensen är att 500 000 löntagare
              har lämnat a-kassan. Vi föreslår därför en skattereduktion med
              300 kronor, något som skapar en a-kassa att leva på och som ökar
              rättvisan mellan löntagarna.
            </seg>
            <seg n="28bf53a8">
              Dessutom avvisar vi regeringens skattesänkningar för höginkomsttagarna
              genom att ta bort förvärvsavdraget för alla som har inkomster
              på mer än 115 000 kronor i månaden och genom en nedtrappning ned
              till 45 000 kronor i månaden.
            </seg>
            <seg n="dc7d6716">
              Som ett första steg föreslår vi en halvering av skatteklyftan
              mellan pensionärer och löntagare. Vi lovar också att under nästa
              mandatperiod ta bort den orättvisa pensionärsskatten.
            </seg>
            <seg n="b8a77d66">
              För att få en ökad rättvisa i skattesystemet föreslår vi en förmögenhetsskatt
              om 1 procent på förmögenheter överstigande 2 miljoner kronor 4
              miljoner kronor för ett par.
            </seg>
            <seg n="efb27331">
              Herr talman! Tillsammans med Vänsterpartiet och Miljöpartiet
              föreslår vi ett omfattande program för renovering av hyresrätter
              och bostadsrätter genom ett utvidgat ROT-program. Vi lägger också
              fram förslag om en ny, rättvis fastighetsskatt innebärande att
              en statlig fastighetsskatt om 1 procent införs för fastigheter
              med ett marknadsvärde på över 6 miljoner kronor. Samtidigt sänker
              vi skatten för flerfamiljshus och minskar flyttskatten genom att
              ta bort skatten vid uppskov på belopp upp till 200 000 kronor.
            </seg>
            <seg n="c5a5fbde">
              Vidare har vi förslag om ett tiopunktsprogram mot skattefusk.
              Samtidigt vill vi förstärka Skatteverket med hundra skattekontrollanter
              för att öka trycket på skattefuskarna. Som ett underlag finns
              Skatteverkets egen utredning om ett skattefusk i Sverige på 133
              miljarder kronor.
            </seg>
            <seg n="df3d3639">
              I våra motioner och reservationer redovisar vi på punkt efter
              punkt en annan väg än den borgerliga regeringens politik. Med
              vår politik kan vi ta oss ur jobbkrisen på ett solidariskt sätt
              samtidigt som vi bygger ett nytt Sverige med trygghet och välfärd.
            </seg>
            <seg n="27701882">
              Med detta yrkar jag bifall till de socialdemokratiska reservationerna.
            </seg>
          </u>
          <note type="speaker" n="a03e81ad">
            Anf. 51 PETER PEDERSEN (v):
          </note>
          <u who="peter_pedersen_0f4dae" xml:id="i-bd97739fff031c47-0" n="cbe79407">
            <seg n="5a250337">
              Herr talman! Jag får tacka för utmaningen att delta i den här
              finans- och skattepolitiska debatten. Annars är ju min huvudsakliga
              uppgift inom trafikpolitiken.
            </seg>
            <seg n="b4e3e2dd">
              Jag skulle vilja börja med att anföra några principer för Vänsterpartiets
              skattepolitik.
            </seg>
            <seg n="45435413">
              När vi utformar skatter ser vi det som ett sätt att få fler människor
              i arbete. Vi vill trygga och utveckla välfärden samt omfördela
              resurser och skapa förutsättningar för en hållbar utveckling.
            </seg>
            <seg n="79023f05">
              Vi anser att hög sysselsättning, att många är i arbete, är en
              förutsättning för att få resurser till den offentligt finansierade
              välfärden. I huvudsak ska den finansieras via skatter. Vi ser
              också skatter som ett medel för att överföra resurser från privat
              till offentlig konsumtion. Genom skattesystemet fördelas inkomster
              och görs en omfördelning mellan olika grupper och över tid i olika
              livssituationer, kan man säga.
            </seg>
            <seg n="6a242098">
              Det är viktigt att skattesystemet är rättvist utformat sett till
              könsaspekten, till kvinnors och mäns beskattning. Vi vill också
              ha en likformighet i beskattningen så att alla inkomster i princip
              behandlas lika. Det ska inte vara skillnad mellan pension och
              lönearbete när det gäller skatten. Precis som Socialdemokraterna
              anser, är pension framflyttad lön. Som pensionär ska man inte
              drabbas av en högre beskattning.
            </seg>
            <seg n="bbbb4002">
              Vi skäms inte för att säga att skatteskalorna ska vara progressiva,
              att fler ska betala statsskatt. Det är också rimligt att den som
              tjänar mer betalar mer i skatt.
            </seg>
            <seg n="90e4cbdd">
              Vi menar även att skatter är ett viktigt styrmedel som ska användas
              aktivt vid utformningen av en trovärdig och fungerande klimat-
              och miljöpolitik.
            </seg>
            <seg n="6d254357">
              För att trygga välfärden krävs det stabila skattebaser. Det innebär
              att vi måste komma på metoder så att även kapital och förmögenheter
              kan beskattas på ett trovärdigt sätt. Det får inte vara alltför
              enkelt att smita undan den typen av beskattning.
            </seg>
            <seg n="7ba1fdfc">
              Precis som Lars Johansson här sade menar också Vänsterpartiet
              att vi offensivt måste göra något för att motverka det skattefusk
              som avsiktligt eller oavsiktligt varje år sker. Över 130 miljarder
              kronor försvinner varje år från skattebasen. Det har vi med tanke
              på välfärden inte råd med.
            </seg>
            <seg n="d4910852">
              Med detta sagt kan jag konstatera att vi i avvikande mening 2
              i betänkandet anför en rad olika förslag där vi vill ha en annan
              politik än den som regeringen förespråkar. Jag tänker dock inte
              gå in på alla detaljer. Mina kolleger här känner nog till vilka
              förslag Vänstern har, och kanske tröttar vi därmed eventuella
              lyssnare som försöker hålla reda på alla exakta beloppsgränser
              och procentsatser.
            </seg>
            <seg n="ca97add0">
              Det huvudsakliga är, tycker jag, att det när man läser betänkandet
              väldigt tydligt framgår att den rödgröna oppositionen står för
              att det behövs en gemensamt finansierad välfärd och att skatter
              är ett viktigt verktyg för att uppnå detta. Det innebär inte att
              man ska ta ut högre skatter än nödvändigt, utan de skatter ska
              tas ut som anses nödvändiga för att klara den gemensamma välfärden.
            </seg>
            <seg n="40005dc4">
              Min kollega i finansutskottet, vänsterpartisten Ulla Andersson,
              ställde adekvata frågor till finansminister Anders Borg när han
              var här i kammaren. Men hon fick inte några svar.
            </seg>
            <seg n="f462a724">
              Den rödgröna oppositionen har tillsatt olika arbetsgrupper. En
              av de grupperna är granskningsgruppen som jag råkar tillhöra.
              Där tar vi fram olika rapporter där vi utifrån offentlig statistik
              med mera granskar den borgerliga regeringens politik.
            </seg>
            <seg n="16919bf5">
              Den första rapporten heter Högerpolitiken klyver Sverige . Där
              finns det ett avsnitt som handlar just om den borgerliga skattepolitiken.
              Som Ulla Andersson anförde och frågade om utan att få svar framgår
              det tydligt av siffror som riksdagens utredningstjänst räknat
              fram att regeringens nuvarande skattepolitik kan sägas vara mer
              orättvis än Moderaternas gamla politik. Från moderat håll har
              man ju gjort en stor sak av att man nu ändrat den politik som
              man kommit på inte slog riktigt rätt eftersom de med de högsta
              inkomsterna och de största förmögenheterna fått alltför stor utdelning.
              Nu låtsas Borg och Reinfeldt att de har ändrat på det så att det
              nu är framför allt låg- och medelinkomsttagare som kommer att
              få den största andelen av de skattesänkningar som görs.
            </seg>
            <seg n="adcdaf52">
              Med stöd av offentlig statistik visar vi i vår rapport att den
              borgerliga regeringens beskrivning det som de försöker ge sken
              av är totalt felaktig. Det är nämligen så att de som tjänar mest
              i Sverige har fått de största skattesänkningarna. Ju högre upp
              man finns i de så kallade decilerna, desto mer tjänar man på den
              borgerliga skattepolitiken.
            </seg>
            <seg n="81ffa6cd">
              Det skulle vara tacknämligt om någon i den borgerliga gruppen
              kunde gå upp i talarstolen och tala om för oss om det jag här
              sagt är fel eller om siffrorna stämmer.
            </seg>
            <seg n="af5051fc">
              En förklaringsmodell har varit att det beror på om man räknar
              med förmögenhetsskatt och fastighetsskatt. Vi menar att de flesta
              människor i Sverige nog ser sin situation som en helhetslösning.
              Det må vara man, kvinna, förälder, en arbetslös, en som jobbar
              och så vidare; det man är intresserad av är det totala utfallet
              av de olika förslagen och besluten här i riksdagen. Lägger man
              ihop alla skatteförändringar som gjorts med tanke på inkomstsidan,
              hur pensionärer behandlas, fastighetsbeskattningen, förmögenhetsbeskattningen
              och så vidare är utfallet enligt RUT påtagligt: De som har de
              högsta inkomsterna gynnas.
            </seg>
            <seg n="8ed10013">
              Anders Borg, som nu tyvärr har lämnat kammaren, hade en väldigt
              märklig försvarslinje här. Han försökte liksom säga: Ni gjorde
              en massa saker under den tidigare mandatperioden som gynnade dem
              som hade mest pengar. Men om han nu tycker så, varför har han
              då inte försökt åtgärda det? Vilka åtgärder har Anders Borg vidtagit
              för att i så fall styra upp det som han anser vara felaktigt?
            </seg>
            <seg n="f71c5ffd">
              Snarare har det hela accelererat. Hittills under mandatperioden
              är det fråga om 85 miljarder kronor i sänkta skatter. Är det en
              rättvis skattepolitik att hälften av skattesänkningarna ska gå
              till den fjärdedel av befolkningen som tjänar mest?
            </seg>
            <seg n="bb24230a">
              En annan obesvarad fråga här gäller den borgerliga sidans märkliga
              användning av begreppet bidrag. Allting utöver lön är tydligen
              bidrag.
            </seg>
            <seg n="d1620561">
              Pension är tydligen bidrag. Om man har betalat in till en a-kassa
              och får tillbaka det om man blir arbetslös är det tydligen bidrag.
              Om man är sjuk och har betalat in avgifter till sjukförsäkringen
              i alla år är det tydligen bidrag. Frågan är: Om man har en brandförsäkring
              och något händer med huset, ska det då betraktas som ett orättfärdigt
              bidrag att man hämtar ut pengarna?
            </seg>
            <seg n="e38f46ad">
              Vi tror från Vänsterns sida att man behöver försäkra sig för
              att ha en trygghet i sin försörjning. Det gäller även de trygghetssystem
              vi pratar om när det gäller skatter och sjukskrivningar.
            </seg>
            <seg n="0a386d07">
              Vänsterns politik brukar från borgerligt håll pekas ut som oansvarig,
              att den ger extrema skattehöjningar och så vidare. I de motioner
              som ligger till grund för vår avvikande mening kan man läsa sig
              till olika utfall för olika grupper och olika inkomstlägen. Det
              visar sig till exempel att det, inräknat de situationer där man
              hamnar utanför arbetsmarknaden för att man blir arbetslös eller
              sjukskriven, snarare blir ett positivt utfall med Vänsterns politik.
            </seg>
            <seg n="05aced91">
              Avslutningsvis, herr talman, yrkar jag bifall till Vänsterns
              reservation och önskar att många kommer att läsa vår avvikande
              mening lite extra.
            </seg>
            <seg n="005f9737">
              Jag vill också ställa en fråga. Varför är det ansvarsfullt att
              låna tiotals miljarder kronor för att sänka skatten för dem med
              högst inkomster? Samma politiker på den borgerliga kanten som
              tycker att det är en mycket bra politik vi tycker att det är en
              dålig politik säger att det är helt oansvarigt att låna till långsiktiga
              klimatinvesteringar i till exempel järnväg, som vi pratade om
              tidigare. Varför är det ansvarsfullt att låna pengar till skattesänkningar
              men oansvarigt att låna till strategiskt viktiga investeringar
              för att lösa de framtida klimathoten? Jag skulle gärna vilja ha
              ett svar på den frågan.
            </seg>
          </u>
          <note type="speaker" n="b3ea69e6">
            Anf. 52 HELENA LEANDER (mp):
          </note>
          <u who="helena_leander_1a8ec1" xml:id="i-fbab74869feae54a-0" n="0f394275">
            <seg n="25c8d0af">
              Herr talman! Världen har landat på fötterna igen, säger vår finansminister,
              och det låter förstås väldigt skönt. Problemet är dock att de
              där fötterna fortfarande är ganska stukade efter finanskrisen.
              Arbetslösheten fortsätter att stiga och väntas nästa år spränga
              10-procentsvallen i Sverige. Fortfarande behöver vi en politik
              som inte bara får världen på fötter utan också ser till att vi
              kan börja gå igen. Lyckligtvis har vi passerat stadiet där vi
              träter om huruvida vi verkligen behöver några krisåtgärder eller
              ej. I stället har vi kommit in i den lite mer konstruktiva fasen,
              där vi kan diskutera vilka krisåtgärder vi behöver.
            </seg>
            <seg n="0e111005">
              Regeringen har som vanligt sitt jobbskatteavdrag, som återkommer
              i nya steg varje år, och varje år är det något nytt problem vi
              ska lösa. I början var det att man skulle öka arbetsutbudet i
              en tid av högkonjunktur. Nu ska man i stället dämpa fallet i efterfrågan
              i en lågkonjunktur. Regeringen måste vara väldigt stolt som har
              hittat på en så bra politik som löser alla problem samtidigt,
              i alla väder. Och visst ofinansierade skattesänkningar är ett
              sätt att stimulera ekonomin eftersom det ger hushållen mer pengar
              att konsumera för. Frågan är däremot om det är det bästa sättet.
            </seg>
            <seg n="42ba399f">
              Vi gröna menar att vi inte har råd att lösa en kris i taget,
              utan vi måste hitta en politik som samverkar. Vi har nämligen
              inte bara en ekonomisk kris att tampas med utan också en klimatkris
              som är nog så akut. Ska vi undvika ohanterliga klimatförändringar
              har vi inte många år på oss att vända den globala utsläppstrenden.
            </seg>
            <seg n="d6bc40ed">
              För att hejda klimatförändringarna krävs både ekonomiska styrmedel,
              som jag ska återkomma till om en stund, och massiva investeringar
              i klimatomställning. Det handlar om järnvägar, energieffektiviseringar
              och förnybar energi. Dessa investeringar är händelsevis också
              ett sätt att stimulera ekonomin i en lågkonjunktur. Vi gröna hävdar
              att det är ett bättre sätt. Vi har nämligen inte råd att satsa
              de ekonomiska stimulanserna blint, utan vi måste se till att inrikta
              dem mot åtgärder som inte bara skapar jobb i största allmänhet
              utan som skapar gröna, hållbara jobb jobb som för oss framåt,
              mot det klimatsmarta samhället. Där har ert jobbskatteavdrag inte
              mycket att komma med, utan där är åtgärder som ett klimatinriktat
              ROT-avdrag och rena investeringar en bättre politik.
            </seg>
            <seg n="99f1d89e">
              Man kan förstås tänka sig både jobbskatteavdrag och klimatinvesteringar,
              ska jag i ärlighetens namn säga. I ärlighetens namn ska jag också
              säga att Miljöpartiet står bakom de genomförda stegen i jobbskatteavdraget,
              med en viktig skillnad: Vi vill trappa ned dem med stigande inkomst.
              De ska riktas mot de inkomstskikt där de gör större nytta, det
              vill säga låg- och medelinkomsttagare.
            </seg>
            <seg n="6bb889fd">
              När det gäller det fjärde, nya steget i jobbskatteavdraget tror
              vi dock att de pengarna gör större nytta i klimatinvesteringar,
              satsningar på kommunerna och andra åtgärder som ger jobb direkt.
              Dessutom: I detta läge när människor förlorar jobbet känns ytterligare
              ett steg i jobbskatteavdraget ytterligare en skattesänkning för
              dem som drabbas minst av krisen, nämligen de som har jobbet kvar
              lite tondövt. Det vi behöver nu, i en tid av ökande otrygghet,
              är inte ökade klyftor.
            </seg>
            <seg n="9e8135eb">
              Nu har ju regeringen inte gjort sig känd för sitt absoluta gehör
              på fördelningspolitikens område, men när det kommer till pensionärerna
              räcker det inte med att vara tondöv. Där måste man nog vara både
              blind och döv för att inte märka av de protester som sjuder runt
              om i landet, inte minst på trappan till Riksdagshuset i dag när
              vi kom in. Det är många människor som är upprörda över att de
              har jobbat ett helt arbetsliv och nu på ålderns höst får se klyftan
              mellan löntagare och pensionärer öka.
            </seg>
            <seg n="d4177425">
              Regeringen föreslår visserligen en skattesänkning för pensionärer,
              men den motsvarar inte ens det fjärde steget i jobbskatteavdraget,
              som man samtidigt genomför. Om det inte bara är att se till att
              klyftan ökar långsammare man vill göra utan faktiskt minska klyftan
              mellan pensionärer och löntagare behövs ytterligare skattesänkningar
              för pensionärer. Det föreslår vi gröna.
            </seg>
            <seg n="7bd4c127">
              Vi föreslår också ett föräldraavdrag som i princip ska motsvara
              jobbskatteavdraget. Det gäller föräldrar som är antingen föräldralediga
              eller hemma med sjukt barn. Hela syftet med jobbskatteavdraget
              är att uppmuntra människor att arbeta. Det ska helt enkelt löna
              sig mer. Det vill man ju normalt, men i det här fallet är jag
              inte övertygad om att det var det man ville. Eller vill man uppmuntra
              nyblivna föräldrar att avstå från att vara hemma med barnet den
              första viktiga tiden för att i stället gå tillbaka till jobbet
              så fort som möjligt? Och vill man uppmuntra människor att skicka
              sina sjuka barn till dagis så att de smittar ned andra barn, i
              stället för att vara hemma med dem? Jag är inte övertygad om att
              det var det som var syftet, men jag kan ha fel.
            </seg>
            <seg n="2d2c0212">
              Nåväl, jag lovade att återkomma till frågan om ekonomiska styrmedel
              i klimatpolitiken. Det löftet tänker jag inte svika, vare sig
              ni vill eller inte. Regeringen har lyckligtvis släppt det hårdnackade
              motstånd mot grön skatteväxling som den gav uttryck för i sin
              första budget. Man talar nu i stället varmt om att miljöskatter
              och andra ekonomiska styrmedel är av central betydelse för att
              Sveriges mål på klimat- och energiområdet ska kunna nås. I praktiken
              har man dock kommit betydligt längre med den ena halvan av skatteväxlingen
              sänkt skatt på arbete än med den andra halvan höjd skatt på miljö.
              Det fortsätter också att halta betänkligt även i denna budget.
            </seg>
            <seg n="3409e2f0">
              Visserligen har man några förslag på höjda miljöskatter, men
              dessa tänker man sig inte ska träda i kraft förrän efter valet.
              Det kanske är smart ur ett röstmaximeringsperspektiv. Å ena sidan
              kan man nämligen säga till oss som bryr oss om klimatet: Jodå,
              vi har faktiskt idéer och saker vi vill göra någon gång framöver.
              Å andra sidan kan man säga till dem som ser miljöskatter som ondare
              än andra skatter och som tycker att rätten att förorena gratis
              är en grundläggande mänsklig rättighet: Nej, vi ska inte höja
              några skatter, i alla fall inte nu.
            </seg>
            <seg n="128f5021">
              Vill man maximera röster är kanske detta smart, men vill man
              fixa klimatet är det mindre smart. Vi har inte så mycket tid på
              oss att fixa klimatet. Vi kan inte låta klimatarbetet gå i stå
              varje gång det är valår. Med tanke på att regeringen dessutom
              slösade bort de första åren i klimatarbetet på att försöka komma
              överens internt blir det liksom inte mycket tid kvar att verkligen
              göra något åt klimatet, och det måste vi.
            </seg>
            <seg n="6924a344">
              Vi har inte råd att slösa bort klimatfrågan på partipolitiskt
              käbbel heller, så jag ska vara lite ödmjuk och säga några saker
              som regeringen faktiskt gör bra. Det är bra att man ser över nedsättningar
              och undantag på miljöskatteområdet och försöker skapa en större
              enhetlighet i systemet. Visserligen går det att argumentera för
              att det ibland kan vara motiverat med vissa nedsättningar och
              undantag för framför allt energiintensiv och konkurrensutsatt
              industri, så att den inte bara flyttar utomlands och släpper ut
              där i stället. Men man måste hela tiden vara beredd att se över
              de nedsättningarna utifrån utvecklingen i omvärlden, och det är
              precis det regeringen nu gör. Det är bra. I allmänhet blir det
              nämligen både rättvisare och mer effektivt om miljöskatterna är
              lika stora i olika sektorer, så att miljöinsatserna riktas dit
              där de gör mest nytta och inte dit där skattesatsen är högst.
            </seg>
            <seg n="b2eed0c1">
              Vi kommer under hösten att debattera regeringens miljöskatteförslag
              mer i detalj, när vi kommer till dem separat. Jag ska alltså inte
              gå in på alla detaljer i dag, men jag tänkte kort nämna några
              miljöskatteförslag som jag saknar. Framför allt handlar det om
              koldioxidskatten.
            </seg>
            <seg n="608313bd">
              Varje gång man dristar sig till att föreslå någon annan, kompletterande
              åtgärd på miljöområdet får man höra att det är mer effektivt med
              koldioxidskatten. Varför höjer man då inte koldioxidskatten över
              det ynka öre man har för att kompensera att man samtidigt tar
              bort en annan miljöskatt, nämligen skatten på avfallsförbränning?
            </seg>
            <seg n="08fe336a">
              När man själv medger att det är problem med att höja dieselskatten
              så mycket som man egentligen skulle önska, eftersom det finns
              risk för att långtradarna tankar på andra sidan gränsen, varför
              inför man då inte en kilometerskatt? När ska flyget vara med och
              betala för sin miljöförstöring precis som de andra transportslagen?
              När ska man göra någonting åt förmånsbilarna så att vi får en
              beskattning som mer styr mot bränslesnåla fordon? Slutligen: Vilket
              besked får de vindkraftskooperativ som i dag har drabbats av bekymmer
              efter Skatteverkets omtolkning av reglerna för uttagsbeskattning?
            </seg>
            <seg n="a62cfac0">
              Herr talman! Det är lätt att bli deppig när man ser alla kriser
              runt omkring, men vi behöver inte passivt se på. Hela det rödgröna
              laget har förslag på en annan väg. Det går att föra en rättvis
              och hållbar politik, en politik för ökad trygghet och minskade
              klyftor, en politik för jobb som är bra både för oss och för vår
              planet, en politik för oss som tror att vi tillsammans kan skapa
              en bättre framtid.
            </seg>
            <seg n="354cfc5b">
              Det är möjligt att reservation 3 inte för oss hela vägen dit
              men i alla fall en bit på väg, så den tänker jag yrka bifall till.
            </seg>
          </u>
          <note type="speaker" n="6f3ad44a">
            Anf. 53 LENNART HEDQUIST (m):
          </note>
          <u who="lennart_hedquist_ab2f85" xml:id="i-0ae7425215465afa-0" n="b6820962">
            <seg n="1cd9caf0">
              Herr talman! Den här debatten i dag har tydligt visat en sak,
              nämligen att Socialdemokraterna trots vad de ibland verbalt säger
              ingalunda står bakom någon arbetslinje utan precis tvärtom. Deras
              förslag går ut på att öka bidragen i vårt samhälle och att det
              ska ske genom stora skattehöjningar för dem som är i arbete. Därför
              är det väldigt viktigt för dem som lyssnar på debatten att försöka
              se framför sig vad som skulle hända om den rödgröna kartellen
              skulle komma i regeringsställning efter valet nästa höst.
            </seg>
            <seg n="b9a5519c">
              Vi ser tydligt inriktningen när vi läser deras motioner där de
              försöker mörka många inslag. Det ena är att jobbskatteavdragen
              successivt ska avvecklas. Man talar lite tyst om att det i första
              hand gäller det sista steget, det fjärde, som ska tas bort. Vi
              vet samtidigt att Socialdemokraterna och Vänsterpartiet har varit
              motståndare till varje steg som har presenterats. Det innebär
              för löntagare i arbete, låg- och medelinkomsttagare, som har fått
              en skattesänkning på upp till 2 000 kronor i månaden att den är
              i fara. Den rödgröna kartellens inslag i skattepolitiken är att
              jobbskatteavdraget ska avskaffas.
            </seg>
            <seg n="941ca710">
              Nästa punkt som det finns anledning att lyfta fram är fastighetsbeskattningen.
              Den tidigare så hårt kritiserade statliga fastighetsskatten avskaffades
              och ersattes med ett nytt mer förutsägbart system. Här säger nu
              Socialdemokraterna att man är beredd att godta förändringarna.
              Man säger så, ja, men samtidigt presenterar man ett förslag om
              att återinföra den gamla modellen. Man sätter visserligen ett
              ganska högt ställt taxeringsvärde för när den ska återinföras.
              Det ska gälla de dyraste villorna, säger man. Men det är oerhört
              enkelt att sedan successivt arbeta sig ned, och plötsligt skulle
              vi med socialdemokratiskt kartellstyre förmodligen vara i den
              situationen att fastighetsskatten i den gamla skepnaden är återinförd.
              Det är en mycket påtaglig fara. Det inser alla som läser och ser
              hur motionen är utformad.
            </seg>
            <seg n="57c489d2">
              Den tredje punkt som det finns anledning att erinra om, inte
              minst mot bakgrund av fastighetsskatteförslaget, är att man vill
              återinföra förmögenhetsskatten, eller konfiskationsskatten som
              den hellre borde heta. Det är i huvudsak den gamla konstruktionen
              som ska återinföras. Den gamla konstruktionen på förmögenhetsskatten
              var att den i huvudsak var frivillig för dem inte ville betala
              den och som genomförde olika typer av skatteplanering med hänsyn
              till att förmögenhetsskatten var utformad ungefär som en schweizerost
              med väldigt många hål. De mest förmögna personerna var befriade
              från förmögenhetsskatten. Men nu finns det verkligen anledning
              att tala om förmögenhetsskatten som en renodlad pensionärsskatt.
            </seg>
            <seg n="47cc875e">
              Vad Socialdemokraterna egentligen förordar är att man återinför
              en skatt som särskilt ska drabba pensionärer som har amorterat
              lånen på sina radhus eller sommarstugor och på det viset på papperet,
              om de inte har några skulder, tillhör dem som ska betala förmögenhetsskatt.
              Det är den förmögenhetsskatten som Socialdemokraterna vill återinföra,
              en mycket orättvis skatt som inte alls har någon verkan på fördelningspolitiken
              i landet för dem som bor här men som däremot skulle skada landet
              mycket på grund av den skatteplanering som en återförd förmögenhetsskatt
              skulle leda till.
            </seg>
            <seg n="2646f2a8">
              Ytterligare ett inslag i den rödgröna kartellens skattepolitik
              är att man vill avskaffa hushållsavdraget, de hushållsnära tjänsterna
              och ROT-avdraget. Det är en reform som har varit utomordentligt
              framgångsrik och där vi nu månad för månad kan läsa i tidningarna
              om hur många som vill eller har planer på att utnyttja den och
              som redan utnyttjar den. Det är en reform som har inneburit att
              det har skapats nya vita jobb, att svartarbetet har trängts tillbaka
              men framför allt att det har genomförts ROT-arbeten som annars
              inte hade kommit till stånd. Det har underlättat för vanliga människor
              att få sitt livspussel att gå ihop.
            </seg>
            <seg n="ae47cb6e">
              Jag tror inte att det är så väl känt i vårt land att den rödgröna
              kartellens avsikt är att avskaffa detta system. Det skulle drabba
              väldigt hårt många människor om en sådan skattereduktion togs
              bort.
            </seg>
            <seg n="4915aadc">
              Med de här exemplen har jag i praktiken också räknat upp ett
              antal viktiga reformer som har genomförts under mandatperioden
              av alliansregeringen. Vi har genomfört skattereduktionen på arbete,
              jobbskatteavdragen, infört ett mer rättvist fastighetsskattesystem,
              vi har tagit bort den förmögenhetsskatt som var väldigt destruktiv
              för landet och infört hushållsnära tjänster som tränger bort svartarbetet
              och gör det möjligt för vanliga människor att få livspusslet att
              gå ihop.
            </seg>
          </u>
          <note n="69afb26b">
            Med det, herr talman, yrkar jag bifall till finansutskottets
            förslag.
          </note>
          <note type="speaker" n="ab98ff14">
            Anf. 54 LARS JOHANSSON (s) replik:
          </note>
          <u who="lars_johansson_1e1d92" xml:id="i-9fcc333f969def00-1" n="f03d6809">
            <seg n="3bf0dd0e">
              Herr talman! Lennart Hedquist svartmålar så mycket han orkar
              för att skrämma folk för en socialdemokratisk, eller en rödgrön,
              skattepolitik. Jag kan lugna Lennart Hedquist med att vi tydligt
              markerat i vår budgetmotion hur vi ser på både fastighetsskatten
              och förmögenhetsskatten och att de tal vi där har redovisat är
              de som gäller.
            </seg>
            <seg n="c89b7696">
              Jag vill ställa frågor till Lennart Hedquist. Ni påstod nämligen
              att det så kallade jobbskatteavdraget har gett många fler jobb.
              Det har visat sig att det inte gett så många fler jobb.
            </seg>
            <seg n="004f638a">
              År 1994 gick ni ut med valaffischer om att höjda skatter ger
              färre jobb.
            </seg>
            <seg n="5d1c6746">
              Vad hände? Jo, när Socialdemokraterna kom i regeringsställning
              1994 införde man värnskatt och en särskild egenavgift för att
              finansiera det stora budgetunderskott som var då. Antalet jobb
              ökade med 300 000 efter att Socialdemokraterna kom i regeringsställning,
              därför att folk ansåg att det var vettigt att föra en rättvis
              skattepolitik kombinerad med välfärdsutbyggnad och en aktiv arbetsmarknadspolitik.
              Det skapade fler jobb, 300 000 jobb. Så det där med att sänkta
              skatter skapar jobb är inte sant. Vi vet av erfarenhet att man
              måste se till helheten i politiken.
            </seg>
            <seg n="0cec195f">
              Moderaterna har alltid talat om sänkta skatter. Jag har sagt
              det i mina anföranden sedan 2001, vid varje val. Ni talar ibland
              så väldigt väl om 60-talet, 50-talet, att det var så mycket lägre
              skatter då. Men vad gjorde ni då? Då krävde ni lägre skatter.
              Ni sade nej till reformer. Ni byter bara retorik.
            </seg>
          </u>
          <note type="speaker" n="aee15795">
            Anf. 55 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-0ae7425215465afa-1" n="b6820962">
            <seg n="6e1e1b4c">
              Herr talman! Det är nästan axiomatiskt att i ett land med världens
              högsta skatter är det av väldigt stort värde, inte minst för löntagare,
              att få skattesänkningar. Det går aldrig att göra den typen av
              jämförelser som Lars Johansson gjorde med till exempel 1994. Det
              var efter en lågkonjunktur där många arbeten hade slagits ut och
              vi var i en starkt uppåtgående konjunktur. Vi vet ju inte på något
              sätt huruvida de skattehöjningar som Socialdemokraterna då genomförde
              var nyckeln till fler jobb. Det var fler jobb som vi var på väg
              mot i den konjunkturuppgången.
            </seg>
            <seg n="d44cf084">
              Vi vet av ekonomisk forskning i dag att den jobbskattereduktion
              som har genomförts skapar jobb. Sedan kan en global finanskris
              och en lågkonjunktur påverka så att uppgången inte blir så stor
              som den hade blivit om det hade varit ett annat konjunkturläge.
              Men att en skattereduktion på arbete skapar mer sysselsättning
              vet vi med säkerhet.
            </seg>
            <seg n="5d7c4009">
              Lars Johansson säger ungefär att vi inte ska tala så högt om
              de förändringar som man anger på skatteområdet med höjningar av
              förmögenhetsskatten och fastighetsskatten. Men det är ju ingen
              tvekan om att den inriktning som ni har i era motioner är ett
              återinförande av dessa skatter. Det skulle mest komma att drabba
              de pensionärer som har amorterat sina lån på bostäder. Det går
              inte att komma ifrån detta faktum.
            </seg>
          </u>
          <note type="speaker" n="24abf3dd">
            Anf. 56 LARS JOHANSSON (s) replik:
          </note>
          <u who="lars_johansson_1e1d92" xml:id="i-9fcc333f969def00-2" n="f03d6809">
            <seg n="1882690f">
              Herr talman! Jag noterar att Lennart Hedquist fortfarande talar
              om människor med höga inkomster, som har förmögenheter på över
              4 miljoner eller liknande. Det är tydligt att det är dem som ni
              hela tiden talar om. Ni säger någonting annat, men det är dem
              ni pratar om. Effekten av den samlade politik som ni har fört
              är att de ekonomiska klyftorna ökar i samhället. Medan människor
              med låga inkomster får väldigt lite av dessa skattesänkningar
              får människor med höga inkomster och kapital stora skattesänkningar.
              Det är resultatet av er politik. Förneka inte det!
            </seg>
            <seg n="53694fe0">
              Nu säger Lennart Hedquist att det var en högkonjunktur som gjorde
              att sysselsättningen ökade 1994. Ja, men hur var det då inför
              valet 2006? Då hade vi också en högkonjunktur. Sysselsättningen
              ökade, men den ökade inte mer efter att ni hade genomfört skattesänkningarna.
              Nu har den bromsats upp kraftigt, och nu ökar arbetslösheten kraftigt.
              I bästa fall kommer vi att få en högkonjunktur 20102011, kanske
              20112012. Då kommer sysselsättningen att öka, om vi för en rättvis
              skattepolitik, vill jag tillägga.
            </seg>
            <seg n="ee80047c">
              Det finns inte någon forskning som vederlägger att låga skatter
              ger ökad sysselsättning. Däremot ökar sysselsättningen i ett samhälle
              som bygger på trygghet och välfärdssystem, där människor vågar
              byta jobb och vet att de inte hamnar i utanförskap. Vi kan se
              bakåt. Vi vet att det har varit så med socialdemokratisk politik,
              med den skattepolitik som vi har förordat. Trots att Moderaterna
              alltid har sagt att vi ska sänka skatterna har sysselsättningen
              ökat under 50-, 60-, 70-, 80- och 90-talen med högre skatter.
            </seg>
          </u>
          <note type="speaker" n="3f455947">
            Anf. 57 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-0ae7425215465afa-2" n="b6820962">
            <seg n="d45d5682">
              Herr talman! Jag tycker att det är bra att Lars Johansson tar
              upp de här väldigt åskådliga exemplen. Hur såg det ut 2006? Jo,
              vi hade en högkonjunktur, en stark konjunktur, i Sverige men en
              konjunktur som inte ledde till nya jobb. Det berodde i stor utsträckning
              på att vi hade bidragssystem och skattesystem som gjorde att det
              inte var lönsamt att vara i arbete. När detta byttes ut i och
              med valet 2006 steg antalet sysselsatta mycket starkt under den
              fortsatta konjunkturuppgången. Det var först när vi fick en finanskris,
              en global finanskris, som sysselsättningen började sjunka.
            </seg>
            <seg n="b28e24c7">
              Erfarenheterna av jobbskatteavdragets effekt är utomordentligt
              goda och visar att allt annat lika ger det fler arbetstillfällen
              när man gynnar arbetslinjen. Det är intressant att Lars Johansson
              hela tiden polemiserar mot detta, för det innebär att ni inte
              står bakom arbetslinjen, oavsett vad ni säger. Ni står bakom en
              bidragslinje. Men spegelbilden av den skattepolitik som ni står
              för är samtidigt väldigt kraftiga skattehöjningar som följer av
              er skattepolitik.
            </seg>
            <seg n="08aef7ad">
              Det går inte att förneka att skattesänkningarna på arbete inte
              har gått till dem som haft de högsta inkomsterna, utan de har
              gått till övriga deciler. När ni försöker påvisa något annat för
              ni in fastighetsskatten och förmögenhetsskatten för att försöka
              se att fördelningseffekten har varit annorlunda.
            </seg>
          </u>
          <note type="speaker" n="5da4514a">
            Anf. 58 HELENA LEANDER (mp) replik:
          </note>
          <u who="helena_leander_1a8ec1" xml:id="i-fbab74869feae54a-1" n="0f394275">
            <seg n="3307be3b">
              Herr talman! Till att börja med vill jag vara tydlig med att
              Miljöpartiet inte vill återinföra någon förmögenhetsskatt. Lennart
              Hedquist har varit väldigt tydlig med vilka problem som var förknippade
              med förmögenhetsskatten, dels vad gäller kapitalflykt och sådana
              saker, dels att den inte hade de fördelningspolitiska effekter
              som man skulle vilja ha. Det hjälper liksom inte att det heter
              förmögenhetsskatt om den inte träffar de förmögna, utan man måste
              ha en skattepolitik som verkligen träffar de förmögna om det är
              det man vill. Där tror jag i alla fall att vi kan vara överens.
            </seg>
            <seg n="477a45e3">
              Sedan är det den lilla detaljen att Miljöpartiet gärna vill ha
              en skattepolitik som trots allt har ett omfördelande syfte och
              träffar förmögna i högre grad än andra. Om man då inte kan ha
              en förmögenhetsskatt, vad kan man göra då? En sak skulle kunna
              vara att titta på jobbskatteavdraget. Vi föreslår inte att jobbskatteavdraget
              ska tas bort helt, för vi föreslår samtidigt ökade miljöskatter.
              Därför ser vi inget behov av att därutöver höja inkomstskatten
              i någon högre grad. Däremot föreslår vi att den justeras lite
              grann, så att man trappar ned skattesänkningarna vid högre inkomster
              så att de i större utsträckning går till låg- och medelinkomsttagare
              och i mindre utsträckning till höginkomsttagare, som vi här i
              riksdagen.
            </seg>
            <seg n="89971527">
              Jag tycker också att man bör titta på fastighetsskatten. Lennart
              Hedquist tar gärna fram att jobbskatteavdraget ändå har stöd i
              ekonomisk teori, och det må så vara. Det kan jag kanske till och
              med hålla med om. Men det stora problemet är snarare att man glömmer
              bort de människor som av olika skäl inte kan arbeta.
            </seg>
            <seg n="68def40a">
              Vad gäller fastighetsskatten säger alla seriösa ekonomer att
              fastighetsskatten är en skatt med väldigt låga snedvridningar.
              Det är en skatt som inte minskar antalet arbetstillfällen utan
              generellt sett en bra skatt som träffar människor som har tillgångar
              utan att det ger några större problem med ekonomin. Hur kommer
              det sig då att ni är sådana motståndare till att på något sätt
              försöka beskatta dessa tillgångar?
            </seg>
          </u>
          <note type="speaker" n="0562c8f0">
            Anf. 59 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-0ae7425215465afa-3" n="b6820962">
            <seg n="c053a900">
              Herr talman! Först tror jag att det var viktiga besked som Helena
              Leander gav och som belyser Miljöpartiets roll i den rödgröna
              kartellen. Miljöpartiet har där en roll att försöka motverka de
              mest destruktiva inslagen i den vänsterpolitik som Socialdemokraterna
              och framför allt Vänsterpartiet står för.
            </seg>
            <seg n="6ed4db31">
              Den argumentation som Helena anförde beträffande förmögenhetsskatten
              instämmer vi i; vi har samma åsikt i det. Förmögenhetsskatten
              var framför allt en skatt på medelklassen i Sverige som hade sparat
              ihop ett litet kapital och satt in i sina bostäder, medan det
              kapital man egentligen skulle träffa försvann från landet eller
              var befriat från förmögenhets- eller konfiskationsskatt. Jag hoppas
              verkligen att Miljöpartiet kan övertyga sina vänner i kartellen
              om att man inte bör ha sådana inslag i regeringsställning.
            </seg>
            <seg n="4e21d679">
              Miljöpartiet har genom åren fyllt en roll genom att peka på viktiga
              inslag i grön skattepolitik som det har tagit tid för både oss
              och övriga partier att bejaka. Ni har fortfarande en uppgift att
              vara konstruktiva i det avseendet.
            </seg>
            <seg n="7ab1d9fc">
              När man talar om löpande beskattning av tillgångar finns även
              där modeller som jag vet diskuteras inom Miljöpartiet och som
              säkert också kan vara viktiga inslag i en kommande skattepolitik.
              I det avseendet tror jag att Miljöpartiet skulle kunna spela en
              större roll om man samverkade med andra partier än dem man i dag
              samverkar med.
            </seg>
          </u>
          <note type="speaker" n="1f81e749">
            Anf. 60 HELENA LEANDER (mp) replik:
          </note>
          <u who="helena_leander_1a8ec1" xml:id="i-fbab74869feae54a-2" n="0f394275">
            <seg n="2298b909">
              Fru talman! Jag blir alldeles ställd. Jag har ju valt mina kompisar
              och gillar dem även om vi inte håller med dem i allt, till exempel
              vad gäller förmögenhetsskatten. Precis som Moderaterna försöker
              övertyga sina vänner i sin kartell försöker vi att övertyga våra
              vänner i vår koalition, vårt lag. Jag tror säkert att vi ska kunna
              komma fram till bra saker.
            </seg>
            <seg n="fb9dd52a">
              Lennart Hedquist kommer inte undan så lätt trots allt smicker
              och smör. Frågan om fastighetsskatten kvarstår. Det finns inte
              mycket forskningsstöd för att fastighetsskatten skulle vara ett
              stort problem. Man kan kanske fundera på om man kan ha en fastighetsbeskattning
              med större inslag av förutsägbarhet så att man inte får problem
              för människor som plötsligt ser sitt taxeringsvärde rusa i höjden;
              man kan säkert diskutera de frågorna. Men att göra som ni gör
              och bara ta bort hela fastighetsskatten och ha en lite lägre avgift
              är en skatt, fast ni kallar det avgift, som slår blint oavsett
              vilka tillgångar man har är långt ifrån de fördelningspolitiska
              ambitioner som i alla fall vi i det rödgröna laget har.
            </seg>
            <seg n="b62eb03b">
              Vi tror att vårt förslag, där man åtminstone låter de högst värderade
              fastigheterna få betala en fastighetsskatt, är ett steg på vägen
              mot en mer rättvis fastighetsbeskattning. Det är säkerligen inte
              det sista steget. Man kan behöva fila och fundera en hel del på
              det, men det är i alla fall ett steg åt rätt håll.
            </seg>
          </u>
          <note type="speaker" n="d4d0386e">
            Anf. 61 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-0ae7425215465afa-4" n="b6820962">
            <seg n="516f612a">
              Fru talman! Problemet med det förslag som Socialdemokraterna
              från början tog fram och nu hänvisar till är att det är ett första
              steg i att återinföra den gamla oförutsägbara fastighetsskatten
              som löpte amok på grund av stigande taxeringsvärden. Helena Leander
              vet säkert att jag i anslutning till att vi diskuterade den nya
              fastighetsskatten inte var främmande för att man skulle kunna
              ha ett system där till exempel bostadsytor, lägen och så vidare
              skulle kunna generera en högre avgift än den avgift som så småningom
              blev kompromissen.
            </seg>
            <seg n="5a0e57dc">
              Jag kan tänka mig att den fråga som Helena Leander tar upp kan
              bli aktuell framåt i tiden, men man bör inte föra fram det som
              ett inslag i att återinföra en förmögenhetsskatt eller ett fastighetsskattesystem
              där skatten stiger på grund av att grannen har fått ett bra pris
              på sitt hus. Man bör ha en förutsägbarhet i ett fastighetsskattesystem.
            </seg>
          </u>
          <note type="speaker" n="92c4f8fd">
            Anf. 62 JÖRGEN JOHANSSON (c):
          </note>
          <u who="ylva_johansson_611fd6" xml:id="i-4ab031b1bde5644e-0" n="0117b3a6">
            <seg n="37caae99">
              Fru talman! Dagens samhälle är annorlunda än gårdagens. Lösningarna
              på dagens problem är därför också annorlunda än gårdagens. Att
              lösa framtidens utmaningar med gårdagens lösningar är inte möjligt
              om vi samtidigt ska ta hänsyn till en fortsatt välfärd. Det gäller
              välfärd för såväl pensionärer och vårdbehövande som barn och ungdomar,
              för att nämna några.
            </seg>
            <seg n="d117ba5e">
              Fru talman! När vi diskuterar skatter i dag handlar det om mer
              än vår egen ekonomi i Sverige. I dag måste vi förhålla oss till
              en global marknad. Ödesfrågan för alla länder är vilka som kan
              dra till sig investerare och de mest kreativa människorna. Det
              är inte bara en fråga om att omfördela pengar och skapa fördelar
              för olika grupper. Det är också en fråga om att förhindra den
              negativa utveckling som exempelvis en ökad inkomstskatt, en återinförd
              förmögenhetsskatt eller en försämrad flexibilitet på arbetsmarknaden
              skulle innebära.
            </seg>
            <seg n="68ba8da1">
              Det gäller att skapa sig en helhetssyn på samhället och dess
              utveckling som är anpassad till framtidens krav. Då blir det helt
              plötsligt mycket mer komplicerat. För att lyckas måste vi se hela
              välfärdskedjan: Ett bra företagsklimat skapar jobb, jobb ger löner,
              löner ger skatt och skatt lägger grunden för välfärden.
            </seg>
            <seg n="9f6baca8">
              Fru talman! Alliansregeringen lägger i årets budget fram förslag
              om ytterligare ett jobbskatteavdrag. Förslaget gör att 99 procent
              av alla heltidsarbetare via skatteavdragen i snitt får drygt 1
              000 kronor mer i plånboken varje månad. Bedömningen är att reformerna
              tillsammans på sikt kommer att medföra att 150 000 fler blir sysselsatta.
              För en sjuksköterska innebär jobbskatteavdragen 1 734 kronor mer
              i plånboken varje månad eller närmare 21 000 kronor om året. Aldrig
              förr har en sjuksköterska fått så mycket mer i plånboken och detta
              utanför ordinarie löneförhandling.
            </seg>
            <seg n="dd7a10fa">
              Det är alltså en mycket tydlig stimulans av arbetslinjen. Det
              är ett sätt att göra Sverige mer attraktivt som arbetsmarknad
              på en internationell marknad.
            </seg>
            <seg n="b6be126e">
              Från Centerpartiet ser vi denna inriktning som ett sätt att öka
              landets konkurrenskraft, vilket innebär att vi gärna ser ytterligare
              jobbskatteavdrag i framtiden. Vi ser ytterligare jobbskapande
              effekter att stimulera fram med den åtgärden. Med den skattemodell
              vi har i dag kommer sjuksköterskorna i framtiden att ha 24 000
              kronor mer i plånboken än de skulle ha haft med den skattemodell
              vi hade 2006 när Socialdemokraterna lämnade över till alliansregeringen.
              Tala om att förstärka den enskilda människans självkänsla! Tala
              om att förstärka köpkraften i samhället!
            </seg>
            <seg n="a5b4044e">
              Mot bakgrund av de analyser som gjorts i mitt hemlän kan man
              konstatera att länet i stort sett har klarat sig bra i krisen,
              bland annat på grund av den ökade köpkraften. Västmanlänningarnas
              köpkraft har ökat med 1 600 miljoner kronor årligen sedan den
              socialdemokratiska tiden.
            </seg>
            <seg n="11ce2207">
              Detta kritiseras av oppositionen. Socialdemokraterna hävdar att
              skattesystemet blir mer orättvis, att regeln om skatt efter bärkraft
              lämnas och att snårigheten i skattesystemet ökar.
            </seg>
            <seg n="ee0fe489">
              Jag kan hålla med om att snårigheten i skattesystemet ökar. Det
              har det gjort hela tiden sedan skatteuppgörelsen i början av 90-talet.
              Under de socialdemokratiska åren skapades 285 särlösningar som
              bidrog till snårigheten. I ärlighetens namn kan jag konstatera
              att snårigheten har ökat ytterligare de senaste åren under alliansregeringen
              så att vi i dag har omkring 300 särlösningar. Men, som sagt, 285
              av dem skapades under de socialdemokratiska åren.
            </seg>
            <seg n="3e393ac7">
              Det här är givetvis inte bra utan aktualiserar tveklöst en parlamentarisk
              översyn av hela skattesystemet. Jag har förhoppningen att vi kan
              enas om en sådan översyn som har lösningar på dagens och framtidens
              problem som mål och inte förlegade kollektivistiska lösningar.
            </seg>
            <seg n="ca987711">
              Viss förhoppning kan man kanske ha när man ser till Socialdemokraternas
              historia. 50- och 60-talen nämndes tidigare, men jag vill gå tillbaka
              till 1889 då det socialdemokratiska partiet bildades. Då var parollen:
              Sänkt skatt åt arbetarna! På den tiden uppgick skatteuttaget till
              10 procent. I dag ligger de svenska skatterna i världstopp, vilket
              gör att sänkningar borde vara mer tänkbara än vad de var i slutet
              av 1800-talet.
            </seg>
            <seg n="92f616f3">
              Fru talman! I oppositionens yttrande kan man läsa: Skattepolitiken
              syftar till att ge människor ökad frihet, större rättvisa och
              drivkraft. Man kan fråga sig hur det går ihop med ökande skatter,
              som oppositionen nu föreslår. I stället framstår visans vers vi
              under skatter dignar ner som mer berättigad att sjunga om oppositionens
              politik skulle vinna gehör i folkdjupen i framtiden.
            </seg>
            <seg n="fd0d7cd2">
              Socialdemokraterna hävdar i medierna att de rikaste kommer att
              få betala mer skatt. Uppenbarligen är det så att de rika i det
              socialdemokratiska samhället är människor med månadsinkomster
              på 15 00020 000 kronor i månaden. I skrivningarna framhålls dessutom
              att valfriheten är viktig. Är det valfrihet i direkt kollektivistisk
              anda, eller är det den enskildes rätt att själv bestämma över
              sitt eget liv? Om det är egenbestämmande håller inte den socialdemokratiska
              retoriken i praktiken.
            </seg>
            <seg n="e925fd21">
              Jag upplever den oppositionella rörelsen som mycket lyrisk över
              många av sina förslag, som alltför ofta överensstämmer med de
              förslag som de själva ratade som regeringsparti så sent som tre
              fyra år sedan. Uppenbart är att oppositionsrollen manar till eftertanke.
              Men av förslagen att döma kan jag konstatera att eftertanken behöver
              en lång oppositionstid för att kunna mogna fram som ett regeringsdugligt
              förslag.
            </seg>
            <seg n="819bc737">
              Fru talman! En succé i alliansens politik har varit RUT- och
              ROT-avdragen. Från december 2007 till nu har ökningen varit från
              125 000 till 306 000 ansökta avdrag. Det har skapats 7 300 heltidstjänster,
              och nio av tio av de anställda kommer från tidigare arbetslöshet.
              Detta vill oppositionen slopa. Man föreslår tillfälliga ROT-avdrag
              som hyreshus-ROT, skol-ROT och kultur-ROT. Det är tillfälliga
              ROT-avdrag där den enskildes möjligheter minimeras.
            </seg>
            <seg n="31a479ba">
              Fru talman! Tillväxt i samhället gagnar alla. En grupp som jobbskatteavdraget
              bidrar till ökat utfall för är pensionärerna genom höjda pensioner.
              En hög sysselsättning med höga löneindex ökar utfallet i pensionssystemet.
              Årets budget innefattar dessutom sänkta skatter för pensionärerna
              om 3 ½ miljard kronor. Det ger en normalpensionär 1 7002 000 kronor
              mer i plånboken.
            </seg>
            <seg n="f09af93e">
              Utöver det har pensionärsgruppen under perioden omfattats av
              reformer. Det gäller höjt grundavdrag för pensionärer om ca 2
              miljarder kronor, höjt äldreförsörjningsstöd, särskilt bostadstillägg
              och höjt förbehållsbelopp vid fastställande av avgifter enligt
              socialtjänstlagen. Det gäller extra stort jobbskatteavdrag för
              gruppen 65-plus och särskild slopad löneskatt, vilket gör det
              billigare att anställa pensionärerna för arbetsgivarna.
            </seg>
            <seg n="00c0de3f">
              Det gäller höjd bostadskostnadsgräns för bostadstillägg och äldreförsörjningsstöd
              för den som är 65 år eller äldre. Det gäller fritt val inom äldreomsorgen,
              nationell värdegrund inom äldreomsorgen och förbättrat anhörigstöd.
              Det gäller tandvårdsreform, slopad fastighetsskatt, att begränsningsregeln
              i fastighetsskatten behålls för pensionärer och slopad förmögenhetsskatt.
            </seg>
            <seg n="d5bc2789">
              Lars Johansson tog speciellt upp pensionärsgruppen i sitt anförande.
              Jag tycker att det var värt att göra den här uppräkningen av åtgärder
              som riktas till pensionärsgruppen. Samtidigt vill jag betona att
              dagens politik verkar allt aktivare för att förstärka pensionärernas
              ekonomiska ställning. Det gäller främst för pensionärer med låga
              pensioner. Pensionärernas ekonomi och trygghetsreformen är en
              fråga som kommer att leva vidare även i kommande budgetar. Det
              är jag helt övertygad om.
            </seg>
            <seg n="9a8ea91d">
              Fru talman! Finanskrisen pågår fortfarande. Även om ljuset börjar
              synas i tunneln och vi är på väg mot bättre tider återstår stora
              prövningar. Vi kan ändå konstatera att Sverige på ett bra sätt,
              bättre än de flesta andra, klarat krisen. Grunden till detta är
              en aktiv ekonomisk politik. Alternativen avskräcker.
            </seg>
            <seg n="0e95a6e7">
              Vi kan i dag konstatera att vi trots krisen har fler personer
              i arbete än vad Socialdemokraterna hade 2006. Det var då i högkonjunktur,
              och för alliansen är det i den djupaste lågkonjunktur som vi har
              sett i mannaminne. Det är upp till envar att bedöma vilken politik
              som är mest lyckosam.
            </seg>
            <seg n="70796e0b">
              I dagsläget gäller det dock att skapa framtidens ekonomiska politik
              utifrån den globala värld vi lever i. Årets budget är ett steg
              i den riktningen. Mot den bakgrunden, fru talman, yrkar jag bifall
              till utskottets förslag till beslut.
            </seg>
          </u>
          <note type="speaker" n="f67f8f3c">
            Anf. 63 LARS JOHANSSON (s) replik:
          </note>
          <u who="lars_johansson_1e1d92" xml:id="i-9fcc333f969def00-3" n="f03d6809">
            <seg n="f317e9f6">
              Fru talman! Nog tog väl ändå Jörgen Johansson i. Arbetslösheten
              är 8,3 procent. Det finns 400 000 människor utan jobb. Sysselsättningen
              har gått ned och är nu nere i 64 procent. Arbetslösheten kommer
              att öka ytterligare nästa år och enligt alla prognoser bli runt
              10 procent. Även regeringen tror på en ökad arbetslöshet. Det
              är effekten av den politik som bedrivs från regeringens sida,
              och ni gör för lite för att komma till rätta med detta.
            </seg>
            <seg n="e000ba48">
              Vad svarar Jörgen Johansson centerpartisten Karl Erik Olsson
              som i tidningen Veteranen skriver att det är fel på politiken?
              Vad har du för besked till centerpartisterna som är pensionärer
              i dag? Denna stora inkomstklyfta innebär att en genomsnittlig
              pensionär betalar 27 procent mer i skatt än om han varit löntagare.
              Hur kan du anse det vara en rättvis politik och en politik som
              gynnar välfärden?
            </seg>
            <seg n="4aa0bc4e">
              Det har inte bara blivit väldigt många fler arbetslösa. Det är
              60 000 jobb i välfärden som hotas i kommuner och landsting nästa
              år. Vi har ökade ekonomiska klyftor. Samtidigt talar Jörgen Johansson
              om att vi ska sänka skatterna ytterligare. Ni försöker övertrumfa
              även Moderaterna med ytterligare skattesänkningar på 10 miljarder,
              även de ofinansierade såvitt jag kan förstå. Det är precis som
              med de 10 miljarder som ni nu har lagt fram förslag om i denna
              budget för nästa år. De är också ofinansierade.
            </seg>
            <seg n="1d2fdd4b">
              Det blir underskott på underskott. Det är redan 100 miljarder
              i underskott nästa år. Det kommer att bli ännu större underskott.
              Vem ska betala det?
            </seg>
          </u>
          <note type="speaker" n="b87a56fd">
            Anf. 64 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-4ab031b1bde5644e-1" n="0117b3a6">
            <seg n="d2266635">
              Fru talman! Jag kan lugna Lars Johansson med att de förslag som
              vi har lagt fram både vad gäller ett ytterligare jobbskatteavdrag
              och en sänkning med 5 procent i statsskatten i det första steget
              i skatteskalan har vi också finansierade.
            </seg>
            <seg n="5749c37d">
              Vad gäller antalet arbetslösa är de i dag fler i absoluta tal
              än vad de var vid ingången när alliansregeringen tog över. När
              det gäller procentsatserna delar jag Lars Johanssons syn.
            </seg>
            <seg n="fd9839ae">
              Vad gäller pensionärerna kan vi beskåda det rödgröna lagets politik.
              Vi konstaterar att Socialdemokraterna vill sänka skatten med 3
              miljarder, vilket gör 182 kronor mer för pensionärerna, Miljöpartiet
              med 61 kronor mer och Vänsterpartiet med 150 kronor, men då riktat
              till garantipensionärerna.
            </seg>
            <seg n="11cceea2">
              Samtidigt går man in och föreslår höjda arbetsgivaravgifter för
              pensionärer som arbetar. Det innebär att man gör en extrabeskattning
              på den kunskapsreserv som finns i det här landet. Den reserv som
              pensionärerna står för är något som vi så väl behöver i arbetslivet.
            </seg>
            <seg n="d557fe1e">
              Lars Johansson och även tidigare Thomas Östros i finansdelen
              av den här debatten sade att pensionärernas straffbeskattas. Vi
              kan konstatera att skatten för pensionärer när Socialdemokraterna
              satt vid makten var väsentligt högre än vad den är i dag. Om det
              i dag är en straffbeskattning, vad var det då på den socialdemokratiska
              tiden? Det måste nästan i det närmaste betraktas som konfiskation.
            </seg>
            <seg n="69e6ce02">
              Vad gäller Karl Erik Olsson har jag diskuterat med honom. Jag
              vet att han är väl medveten om att jobbskatteavdragen behövs och
              bidrar till att fler kommer i arbete. Det innebär också att löneindex
              ökar, vilket påverkar pensionerna i positiv riktning.
            </seg>
          </u>
          <note type="speaker" n="a5f7a49a">
            Anf. 65 LARS JOHANSSON (s) replik:
          </note>
          <u who="lars_johansson_1e1d92" xml:id="i-9fcc333f969def00-4" n="f03d6809">
            <seg n="154e1455">
              Fru talman! Karl Erik Olsson har gjort en tydlig markering. Om
              det finns 10 miljarder jag tycker inte att det finns 10 miljarder,
              men ni anser det för att sänka skatten, varför minskar man då
              inte skatteklyftan mellan pensionärerna och dem som jobbar? Den
              frågan har han ställt till er, men ni har ännu inte svarat, utan
              ni har kommit med 60 kronor. Det är där kritiken ligger.
            </seg>
            <seg n="32b13fe2">
              Det handlar om en orättvisa i beskattningen. Det handlar inte
              bara om pensionärskollektivet utan också om arbetslösa och om
              människor som behöver ha ersättning vid sjukdom. Det är alltså
              uppemot två och en halv miljon människor som drabbas av denna
              orättvisa. De kan inte förstå varför man inte ska betala samma
              skatt på inkomst. När det gäller alla dessa ersättningar liksom
              uppskjuten lön, vilket pension är, utgår man från att det inte
              ska vara 100-procentig ersättning i förhållande till när man jobbar,
              utan de ligger på betydligt lägre nivåer i utgångsläget. Ändå
              ska man betala mer i skatt.
            </seg>
            <seg n="2577b9d0">
              Det är denna orättvisa i skattepolitiken som ni har varit med
              och skapat och som leder till denna debatt. Det är det som gör
              att människor upplever att det är väldigt orättvist, och de kan
              inte förklara detta.
            </seg>
            <seg n="039de546">
              Ni har inte lyckats övertyga en enda människa utöver era egna
              om att denna politik är riktig. Alla andra säger att den är fel.
              Den skapar ökad orättvisa i samhället och ökade ekonomiska klyftor.
              Det är oerhört tydligt.
            </seg>
            <seg n="5812787c">
              Nu fick jag besked från en tidigare talare som sade: Det är väl
              bra med hushållsnära tjänster. Då kan barnen betala hushållsnära
              tjänster för sina gamla föräldrar.
            </seg>
            <seg n="f918b710">
              Är det detta ni menar? Är det därför som man ska betala 10 000
              kronor mer i skatt, för att man ska få bidrag av sina barn för
              att kunna få hushållsnära tjänster? Är det så ni tänker? Är det
              därför som man ska betala mer i skatt när man blir pensionär?
            </seg>
          </u>
          <note type="speaker" n="17c44bd3">
            Anf. 66 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-c4bc408aea45585e-0" n="0117b3a6" next="i-e9cb82ddbc6034ae-0">
            <seg n="789341c7">
              Fru talman! Ja, det kanske är så som den socialdemokratiska tankegången
              är. Vår inriktning är att få fler människor i arbete som får mer
              lön, och med andra ord höja löneindex, för att på det viset också
              höja pensionerna. Det gör att vi får ett långsiktigt hållbart
              pensionssystem, vilket inte det andra skapar. Arbetslinjen är
              helt avgörande för att vi ska kunna klara av detta.
            </seg>
            <seg n="0b20a46f">
              Sedan var jag mycket tydlig i mitt inlägg när jag sade att den
              situation som vi har i dag är helt annorlunda än den som vi hade
              så sent som för fem tio år sedan. Vi lever i en global värld,
              och vi ska konkurrera med vår omvärld. Klarar vi inte detta klarar
              vi inte heller välfärden vare sig för dem som arbetar eller för
              pensionärerna. Vi måste också skapa vår skattepolitik utifrån
              detta synsätt. Då gäller det att ha konkurrenskraft i fråga om
              människor. De kreativa människorna i samhället, de som utbildar
              sig och så vidare, vill vi ha kvar i detta land för att jobben
              och därmed lönerna ska skapas här. Vi vill inte att de efter utbildning
              åker till något annat land. Vi måste vara attraktiva och skapa
              ett bra företagsklimat för att kunna klara detta.
            </seg>
            <seg n="dc94f139">
              Lars Johansson, vi har en uppgörelse om pensionssystemet. Jag
              tycker att det är lite underligt att han då för fram denna skröna
              man kan nästan benämna den så om att pensionen är uppskjuten lön.
              Det är inte det som pensionerna är. Det är inte så det fungerar.
              Den delen borde vi kunna få bort ur denna debatt.
            </seg>
            <seg n="1ef5d740">
              Det som vi vill är att få ett långsiktigt hållbart pensionssystem
              med ett bra utfall för pensionärerna. Det är det som vi jobbar
              för.
            </seg>
          </u>
          <note n="c5bb0439">
            Anf. 67 GUNNAR ANDRÉN (fp):
          </note>
          <u who="ylva_johansson_611fd6" xml:id="i-e9cb82ddbc6034ae-0" n="0117b3a6" prev="i-c4bc408aea45585e-0">
            <seg n="baffc9b9">
              Fru talman! Så här långt in i en debatt är det svårt att börja
              med det som man först hade tänkt säga eftersom det är så oerhört
              frestande att säga någonting som tidigare har sagts i debatten,
              och jag ska tillåta mig detta.
            </seg>
            <seg n="6fd1a17d">
              Jag vill i första hand instämma i det som Peter Pedersen sade.
              Han sade nämligen att han tyckte att alla skulle läsa Vänsterpartiets
              avvikande meningar. Det vill jag varmt instämma i. Jag hoppas
              att varje väljare i detta land lägger minst en halvtimme på dessa
              avvikande meningar som är fantastiska. Då får de klart för sig
              vad Vänsterpartiet vill, nämligen att höja skatterna för varenda
              kotte i detta land. Det är det besked som man får. Läs därför
              Vänsterpartiets avvikande meningar!
            </seg>
            <seg n="52fe249a">
              Sedan ska jag inte ägna för mycket tid åt Lars Johansson. Men
              på en punkt är det viktigt för protokollets skull, nämligen när
              det gäller historieskrivningen om vad som hände efter 1994 den
              största nedgången som vi har haft tillverkad i Sverige.
            </seg>
            <seg n="1d446ac2">
              Lars Johansson som partiombudsman i Göteborg måste ha sovit eller
              åtminstone slumrat under hela mandatperioden 19941998. Vad var
              det som hände? Jo, Socialdemokraterna kom till makten och gjorde
              upp med Vänsterpartiet om att de skulle göra gemensamma budgetar
              under perioden 19941998. Vänsterpartiet orkade med en hel budget.
              Sedan flydde de. De sprang baklänges ut ur kammaren, Lars Johansson.
              De klarade inte av att sköta en ekonomi. Men det var Centerpartiet
              centerpartisterna är så försiktiga här som 19951998 hjälpte Socialdemokraterna.
            </seg>
            <seg n="6034d3f1">
              Någon ordning på historieskrivningen måste också en slumrande
              partiombudsman från Göteborg ha. Man kan inte stå och säga vad
              som helst för det finns andra som vet hur det var.
            </seg>
            <seg n="fd49c739">
              Fru talman! Nu tänkte jag gå in på skattepolitiken. Jag tror
              att det är bra att veta någonting om vad det handlar om i miljoner
              eller miljarder kronor. Vad vi nu ska besluta om är att beskatta
              svenska folket med 1 428 miljarder kronor. Det är en betydande
              summa.
            </seg>
            <seg n="3f6921cf">
              Vi kommer att ta in 864 miljarder kronor i skatt på arbete av
              dessa pengar, varav 513 miljarder kronor är kommunalskatt. Det
              är den stora källan 513 miljarder kronor i kommunalskatt. Statsskatten
              som vi diskuterar här är också viktig. Den omfattar 42 miljarder
              kronor.
            </seg>
            <seg n="703a2c2a">
              Men det är inte nog med det när det gäller skatt på arbete. Vi
              kommer dessutom i och med detta förslag att ta in 392 miljarder
              kronor i arbetsgivaravgifter.
            </seg>
            <seg n="6598a160">
              Sedan kommer det en del andra skatter också. Vi har kapitalskatter
              på 157 miljarder kronor som vi diskuterar mycket. Fastighetsskatten
              drar in 25 miljarder kronor av dem. Då går en del av det till
              det som vi kallar kommunala avgifter. Det går också till kommunerna.
            </seg>
            <seg n="8b926a0c">
              Energiskatterna omfattar 71 miljarder kronor. Vi kan jämföra
              det med kommunalskatten på 513 miljarder kronor.
            </seg>
            <seg n="c7be9d3e">
              Vi har också en del andra skatter som kanske inte är så imponerande
              när man väl tittar på detta, utan det gäller att se vad vi tar
              in mycket pengar på.
            </seg>
            <seg n="a40ea1e0">
              Momsen och allmänna insatsvaror tar in 412 miljarder kronor.
            </seg>
            <seg n="69c6dbfa">
              Fru talman! Jag säger detta för att ge ett perspektiv på det
              som vi diskuterar. Vad är det som vi beskattar svenska folket
              mest för? Jo, det är deras arbete. Vi tar ut lite skatt för att
              man bor, och vi tar en hel del för energi, som det är mycket diskussion
              om, och allt möjligt. Men arbete är det stora som vi i Sverige
              har beslutat att beskatta, och vi beskattar det hårt.
            </seg>
            <seg n="3841ce79">
              Fru talman! Hade vi år 2006, när svenska folket bestämde att
              vi skulle byta regering, ett skattesystem som gjorde alla lyckliga?
              Nej, enligt min mening var det inte på det sättet. Det fanns några
              saker som man var tvungen att göra efter att ha levt med en deformerad
              skattereform från 1991.
            </seg>
            <seg n="8a1c1759">
              Folkpartiet har varit med om ganska många skattereformer. Alla
              har inte utfallit så otroligt bra. Vi var med Socialdemokraterna
              1974. År 1975 var också Centerpartiet med i en viktig skattereform.
              Åren 19811982 var det Folkpartiet, Centern och Socialdemokraterna
              den underbara natten. Åren 19901991 var det Folkpartiet och Socialdemokraterna
              som gjorde upp.
            </seg>
            <seg n="84106bd6">
              Jag kan tala om att väljarna inte alltid har uppskattat Folkpartiets
              medverkan. Men det är likväl på det sättet att vi måste ha ett
              skattesystem som är tolerabelt och accepterat. Det bör också vara
              så rättvist som möjligt.
            </seg>
            <seg n="b1d23b20">
              En ledamot i skatteutskottet lovade för ett par år sedan att
              vi skulle få ett absolut rättvist skattesystem. Det är helt omöjligt.
              Det beror på vad man definierar som rättvisa.
            </seg>
            <seg n="46cdd96c">
              Om vi ska försöka göra ett bokslut över vad som hänt menar jag
              att vi den här mandatperioden har gjort tre saker av största vikt
              som var absolut nödvändiga. Vi kanske kan göra fler saker på andra
              områden under nästa mandatperiod.
            </seg>
            <seg n="582ae933">
              Det allra viktigaste vi har gjort var att med jobbskatteavdraget
              se till att folk fick mer pengar kvar i sina plånböcker. Så allvarligt
              hade vi deformerat skattesystemet under 20 år att det var absolut
              nödvändigt att göra något.
            </seg>
            <seg n="42a21d65">
              Jag tror inte att någon säger att detta är den absoluta sanningen
              och att man inte hade kunnat göra på andra sätt. Men man kan vara
              absolut säker på att om Socialdemokraterna hade fått fortsätta
              i fyra år tillsammans med de två andra partierna hade det inte
              blivit något av detta.
            </seg>
            <seg n="2f015811">
              Enligt min uppfattning har nu skatterna sänkts med 101 miljarder
              kronor. Jag har många gånger frågat Lars Johansson, vice ordförande
              i skatteutskottet, hur många fler Volvobilar som hade sålts om
              man inte hade gjort någonting åt skatterna. Jag har aldrig fått
              ens en antydan till svar.
            </seg>
            <seg n="d56dd315">
              Ni lovar att gå till val på höjda skatter. På den punkten tror
              jag på er. I en sådan här budgetsituation kan det inte vara rimligt
              att gå till val på att höja skatten för sjuksköterskor. Det är
              helt orimligt.
            </seg>
            <seg n="3625d1d1">
              Vi satte stopp för det som Lennart Hedquist kallade för den boendebeskattning
              som hade löpt amok. Jag påstår inte att detta är optimalt. Även
              vid min ålder minns man något, fru talman. Man glömmer mycket,
              och det är väl bra. Men man minns något, nämligen att Socialdemokraterna
              gick till våldsamt angrepp mot förändringen av fastighetsskatten.
              Ni skulle införa något som var en absolut rättvis skatt.
            </seg>
            <seg n="cdcc5c47">
              Vad har ni gjort? Ni har till 98 procent accepterat den här förändringen.
              Då var väl 2 procent orättvisa. Om det här är bättre är väl rättvisan
              något större?
            </seg>
            <seg n="e0837084">
              Marian Radetzki frågade i en berömd artikel i Dagens Nyheter
              1998: Kan vi vara säkra på att Socialdemokraterna ljuger?
            </seg>
            <seg n="fb8dbf7e">
              Det är en mycket fräck fråga. Jag säger absolut inte att Socialdemokraterna
              alltid ljuger, men jag är tvärsäker på att ni kommer att ljuga
              på ett par punkter. Det gäller återinförandet av förmögenhetsskatten.
              Det kan ni bara inte göra i den form den har varit tidigare. Det
              är helt omöjligt att, som Jörgen Johansson var inne på, i en globaliserad
              värld införa den. Bara hotet om att införa den är att säga att
              vi inte vill ha så många jobb i Sverige.
            </seg>
            <seg n="04b57efc">
              Jag var på en stor skattedebatt i Göteborg i går. Den tidigare
              finansministern Kjell-Olof Feldt, som ni inte längre vill kännas
              vid, sade: Det är helt omöjligt. Man kan inte säga att man både
              vill ha fler jobb i Sverige och att man vill återinföra förmögenhetsskatten.
              Den sätter ju stopp för fler jobb i Sverige.
            </seg>
            <seg n="21c7aef3">
              Det säger han. Han säger mycket annat som man kan vara tveksam
              till, men på den här punkten är han entydig.
            </seg>
            <seg n="d13d050b">
              LO:s representant sade: Förmögenhetsskatten kan man inte införa.
            </seg>
            <seg n="b324f728">
              Ni har beslutat det på er partikongress. Ni kommer inte att kunna
              uppfylla båda löftena, att skaffa fler jobb i den privata industrin
              i Sverige och återinföra förmögenhetsskatten. Det är helt enkelt
              oförenliga storheter.
            </seg>
            <seg n="b1efaf1a">
              Något annat som vi har gjort, vill jag påstå att vi har gjort
              i största enighet. Vi har sett till att täppa till många av de
              skatteplaneringshål som fanns tidigare. Oppositionen har varit
              med på det. Vi debatterade det så sent som i går och kommer att
              fortsätta att debattera det i dag.
            </seg>
            <seg n="f3157c2c">
              Det har vi gjort i största enighet. Det är viktigt att vi har
              ett legitimt skattesystem.
            </seg>
            <seg n="3727ebfc">
              Det är därför bedrövligt, det som hände förra veckan. Jag ska
              inte gå in på det nu. Jag kommer att ta upp det i de andra debatterna.
            </seg>
            <seg n="cb63fee0">
              Vi är i stort sett eniga när det gäller att få en beskattning
              som innebär att man inte med skicklighet kan skatteplanera sig
              ur den och använda Caymanöarna och Bermuda.
            </seg>
            <seg n="b5850b6f">
              På den punkten gjorde ni mycket som är bra. Jag tycker att det
              är bedrövligt att höra att ni vill ta åt er så mycket av äran.
              Jag tror att vi alla i denna kammare ska ta åt oss äran. Det är
              ingen som är bättre än någon annan i det avseendet. Vi har alla
              ett ansvar för Sverige när det gäller att se till att de skattelagar
              vi stiftar följs.
            </seg>
          </u>
          <note type="speaker" n="8df11f99">
            Anf. 68 LARS JOHANSSON (s) replik:
          </note>
          <u who="lars_johansson_1e1d92" xml:id="i-52c4512909f9d38a-0" n="f03d6809" next="i-18e61c56ff31ca67-0">
            <seg n="20251c08">
              Fru talman! Gunnar Andrén påstod att jag var partiombudsman i
              Göteborg mellan 1994 och 1998. Det var jag inte. Jag har varit
              partiombudsman, men då var jag kommunalråd med ansvar för välfärdsfrågorna.
            </seg>
            <seg n="bfec498b">
              När vi skulle rensa upp efter den dåvarande borgerliga regeringen
              var socialbidragskostnaden i Göteborg 10 procent av de samlade
              socialbidragskostnaderna i Sverige. Det var 1,2 miljarder. Så
              var läget.
            </seg>
            <seg n="ad5b328e">
              Jag vet vad det innebär att ta ansvar och bekämpa kriser. Det
              lärde jag mig under de åren. Därför vet jag att den politik ni
              för kommer att skapa en liknande situation i kommunerna. Prognosen
              för innevarande mandatperioden är 5 miljarder i ökade socialbidragskostnader.
              Det är siffror som du kan läsa i budgetpropositionen. Det är vad
              ni själva säger.
            </seg>
            <seg n="709d88e8">
              I budgetpropositionen säger ni också att inkomstklyftorna kommer
              att öka. De har ökat och de kommer att öka med den förda politiken.
              Ni gör ingenting åt det. Ni accepterar det förhållandet. Det är
              det vi kritiserar.
            </seg>
            <seg n="eb264a1b">
              Vi går inte till val enbart på höjda skatter. Vi går till val
              på rättvisa skatter. Vi ska ha kapitalskatter som tar ut sin andel
              av skatterna, inte bara för löntagare. Vi vill ha rättvisa skatter
              efter bärkraft. Vi vill att man ska beskatta inkomster på samma
              sätt, och inte skapa skatteklyftor mellan löntagare och pensionärer.
            </seg>
            <seg n="8516b707">
              Det är vad det handlar om. Det är stor skillnad på den politik
              vi företräder och den politik som Gunnar Andrén företräder.
            </seg>
            <seg n="f4d893bb">
              Skälet till att vi talade om 1994 var att det skapades 300 000
              nya jobb under åren efter den borgerliga regeringen, trots att
              vi införde värnskatt och trots att vi införde egenavgifter som
              vi sedermera betalade tillbaka genom sänkta inkomstskatter för
              löntagarna.
            </seg>
          </u>
          <note n="20e37041">
            Anf. 69 GUNNAR ANDRÉN (fp) replik:
          </note>
          <u who="lars_johansson_1e1d92" xml:id="i-18e61c56ff31ca67-0" n="f03d6809" prev="i-52c4512909f9d38a-0">
            <seg n="5e61d9e0">
              Fru talman! Jag ber om ursäkt för att jag tog fel på Lars Johanssons
              arbetsuppgifter 19941998. Jag hävdar ändå att han måste ha slumrat
              när han inte såg vad som hände i Sveriges riksdag de åren.
            </seg>
            <seg n="6fdfa1c2">
              Det är uppenbart att Centerpartiet tog ett väldigt ansvar. Inte
              heller de blev belönade av väljarna. Vänsterpartiet som inte tog
              något ansvar hade däremot väldig framgång 1998. Regeringen satt
              kvar.
            </seg>
            <seg n="a083d6de">
              Jag betvivlar inte ett ögonblick att ni skapade 300 000 nya jobb.
              Det är ju alltid Socialdemokraterna som skapar jobb. Det förhållandet
              att vi under de där åren hade en världsekonomi som gick rakt upp
              spelade ingen som helst roll. Att det gick bra för Astra och Electrolux
              och att Volvo sålde bilar som aldrig förr spelade ingen roll.
              Det var ju Socialdemokraterna som gjorde detta. Det är fantastiskt.
            </seg>
            <seg n="5480a303">
              När det gäller pensionärerna är det beslut ni fattade på partikongressen
              något helt nytt, nämligen att alla ska beskattas lika.
            </seg>
            <seg n="61e8b019">
              I debatten i går sade Kjell-Olof Feldt att detta är helt omöjligt.
              Det kommer att kosta 200 miljarder.
            </seg>
            <seg n="f8463923">
              Det framgår inte av er rättvisa skattepolitik om ni ska sänka
              skatterna för alla pensionärer eller om ni ska höja jobbavdraget.
              Vilket ska ni göra? Kan alla pensionärer räkna med att med er
              politik få 1 400 kronor mer i månaden så att det blir rättvist?
            </seg>
            <seg n="ebe17359">
              Man blandar ihop två saker, nämligen skatteskalor och förvärvsavdrag.
              Ni har fört precis samma politik tidigare. Då kallade man det
              inte för jobbavdrag. Då kallade man det för förvärvsavdrag. Var
              det orättvist då också?
            </seg>
            <seg n="143f752f">
              Jag säger det i den här frågan också: Någon ordning måste det
              vara på historiebeskrivningen, Lars Johansson.
            </seg>
            <seg n="7b0715be">
              Ni har aldrig haft samma skatt för pensionärer och vanliga löntagare
              aldrig någonsin. Ni har haft olika grundavdrag och så vidare.
              Nu ska ni tydligen införa det. Vad kostar det?
            </seg>
          </u>
          <note type="speaker" n="7bde1828">
            Anf. 70 LARS JOHANSSON (s) replik:
          </note>
          <u who="lars_johansson_1e1d92" xml:id="i-52c4512909f9d38a-1" n="f03d6809" next="i-18e61c56ff31ca67-1">
            <seg n="92ae10fa">
              Fru talman! Återigen: Skattepolitiken ska utgå från likvärdiga
              förutsättningar, och det ska vara lika skatt på samma inkomst.
              Det är vår utgångspunkt. Det har vi talat om tydligt.
            </seg>
            <seg n="918498ad">
              Det framgår tydligt av vår budgetmotion att vi tar ett första
              steg för att minska skatteklyftan, vilket innebär att den halveras.
              Vi kommer att jobba vidare på det. Det kan innebära sänkt skatt
              för pensionärer. Det kan också innebära höjd skatt för inkomsttagare
              i övrigt, vilket vi också har aviserat. Det är inget konstigt
              i det, men skatteklyftan ska bort. Det är det centrala, och det
              är det som pensionärskollektivet framför allt upprör sig över
              att man har den här orättvisa beskattningen.
            </seg>
            <seg n="382ea9ec">
              Jag tänkte ställa en annan fråga. Nu har ju Gunnar Andrén haft
              god tid på sig att fundera på det jag sade i mitt inledningsanförande
              om tonnageskatten. Varför har ni accepterat att regeringen ytterligare
              en gång lägger fram en budgetproposition utan att man tar med
              tonnageskatten?
            </seg>
            <seg n="9eef403f">
              Jag har trott att vi har varit överens om det i skatteutskottet.
              Det har funnits eniga beslut. Till och med riksdagen har tidigare
              givit ett tillkännagivande till regeringen om att man ska komma
              med förslag om tonnageskatt. Vi har i skatteutskottet vid ett
              flertal tillfällen, så sent som i våras, påtalat detta. Men ingenting
              händer. Jag hade en interpellationsdebatt med finansministern
              för ett tag sedan. Han vill inte.
            </seg>
            <seg n="047a48fa">
              Har ni inget inflytande över huvud taget? Är det bara statssekreteraren
              och Anders Borg som bestämmer i skattepolitiken? Gunnar Andrén
              brukar ju tala om att han är med och har stort inflytande. Men
              det verkar fullständigt ogörligt. Eller kommer ni med förslag
              om tonnageskatt före valet? Det kan vara bra att få ett besked
              på den punkten. Det vore intressant. I så fall kan vi ta ett nytt
              initiativ. Vi kan ju skriva en egen lag om tonnageskatt i skatteutskottet.
            </seg>
          </u>
          <note n="6834daa8">
            Anf. 71 GUNNAR ANDRÉN (fp) replik:
          </note>
          <u who="lars_johansson_1e1d92" xml:id="i-18e61c56ff31ca67-1" n="f03d6809" prev="i-52c4512909f9d38a-1">
            <seg n="6175aca1">
              Fru talman! Jag förstår att Lars Johansson vill tala om tonnageskatt.
              Men det besked han ger i den andra viktiga frågan om hur skatteskalorna
              ska se ut tycker jag att Lars Johansson ska ta med sig hem och
              skriva en stor artikel i Göteborgs-Posten om: Vi kommer att höja
              skatterna för varenda sjuksköterska och varenda metallarbetare
              på Volvo i Göteborg, och vi kommer inte att snåla heller! Vi kommer
              att se till att ni blir av med en tusenlapp eller två i månaden,
              kanske 1 700 kronor eller så. Det gäller varenda metallarbetare
              för att det ska bli något slags rättvisa.
            </seg>
            <seg n="592209c2">
              Jag gratulerar er till att ni gör detta. Men gå ut i valet och
              säg det också! Säg: Vi kommer att försämra era villkor. Ni kommer
              inte att ha råd att köpa de där Volvobilarna! Lars Johansson svarar
              ju aldrig på hur Volvoarbetarna ska finansiera detta. Aldrig någonsin
              får jag något svar på den frågan. Hur ska folk kunna köpa fler
              Volvobilar om de inte har några pengar? Jag fattar inte att ni
              är emot detta.
            </seg>
            <seg n="5537e9bb">
              När det gäller tonnageskatten var Socialdemokraterna väldigt
              länge emot den. Jag fick ett svar under Bosse Ringholms tid som
              finansminister om att detta inte var socialdemokratisk politik.
              Helt plötsligt var det en annan göteborgare som skrev en interpellation,
              eller möjligen en skriftlig fråga. Då bytte man helt enkelt ståndpunkt
              och gjorde en utredning. Denna utredning ligger fortfarande; det
              är riktigt. Vi tycker fortfarande att man ska införa tonnageskatt,
              men inte på de premisserna. Det vet Lars Johansson väldigt väl.
              Vi tyckte inte att man skulle skänka rederinäringen så stora pengar
              som det var fråga om. Det är möjligt att Lars Johansson tycker
              att vi ska skänka kanske 1020 miljarder till rederinäringen i
              Göteborg. Men vi som vill ha en någorlunda rättvis beskattning
              gentemot andra företag tycker att man helt enkelt måste göra om
              detta. Därför kommer det nog inget förslag under den här mandatperioden.
              Men jag lovar att applådera om ni kommer med något annat förslag,
              som är rättvist på den här punkten.
            </seg>
          </u>
          <note type="speaker" n="a9496ae7">
            Anf. 72 PETER PEDERSEN (v) replik:
          </note>
          <u who="peter_pedersen_0f4dae" xml:id="i-f3128e3df0970e4e-0" n="cbe79407" next="i-f7317b0e6a6b9e2c-0">
            <seg n="e6d72440">
              Fru talman! Det är alltid lika intressant att debattera med Gunnar
              Andrén. Han deltar ofta och sluggar ganska friskt. Det bästa var
              det han sade i början när han uppmanade alla att läsa Vänsterpartiets
              reservation och avvikande mening. Jag förstår att det var ironiskt
              menat, men jag tycker verkligen att ni ska ta er tid att göra
              det.
            </seg>
            <seg n="ca7cec38">
              Om ni då läser våra motioner noggrant kan ni titta på ett exempel
              som vi har räknat på med vår skattepolitik ett butiksbiträde som
              jobbar 70 procent och har en månadslön på 16 000 kronor. Med vår
              politik höjs skatten på den lönen med 169 kronor i månaden. Det
              är alltså inga 1 700 eller vad det var som du drog till med. Men
              eftersom man lever i en helhet en kontext, som det heter på fint
              språk kanske man blir arbetslös eller sjuk. Vi kan titta på de
              förslag vi har vad gäller a-kasseavgift och fackföreningsavgift.
              När detta är betalt och vi jämför våra förslag har helt plötsligt
              butiksbiträdet ett plus på 180 kronor i månaden jämfört med regeringens
              politik.
            </seg>
            <seg n="965b1a40">
              Om man sedan räknar på vad som händer om den här personen skulle
              bli arbetslös eller sjuk ligger helt plötsligt hon eller han på
              plus 786 kronor i månaden vid arbetslöshet jämfört med regeringens
              politik. Det blir 517 kronor mer i månaden om man har varit sjuk
              i två veckor.
            </seg>
            <seg n="90c4cc49">
              Det är bara att gå in och läsa. Jag gillar inte när man försöker
              ge sken av någonting annat än vad det egentligen är. Vi skäms
              inte för att säga att vi tycker att alla ska kunna delta efter
              den bärkraft och den förmåga de har i den gemensamma välfärden.
            </seg>
            <seg n="ae3d1880">
              Det ni har ägnat er åt är ett gigantiskt systemskifte där ni
              vältrar över ytterligare pengar till dem som har mest. De som
              ska betala är de som inte har full arbetsförmåga, som är sjuka
              och arbetslösa och som har lägre inkomster. Det tycker vi är djupt
              orättfärdigt.
            </seg>
            <seg n="bb2c639a">
              Jag skulle gärna vilja att någon kunde svara nu direkt på frågan
              om ifall det är en korrekt beskrivning som riksdagens utredningstjänst
              har räknat fram, det vill säga att det är de med de högsta inkomsterna
              som har gynnats mest av den borgerliga politiken om man räknar
              in alla skattesänkningar. Det är helheten som är intressant.
            </seg>
          </u>
          <note n="12362f8c">
            Anf. 73 GUNNAR ANDRÉN (fp) replik:
          </note>
          <u who="peter_pedersen_0f4dae" xml:id="i-f7317b0e6a6b9e2c-0" n="cbe79407" prev="i-f3128e3df0970e4e-0">
            <seg n="2abeec47">
              Fru talman! Det är säkert riktigt, det som riksdagens utredningstjänst
              har räknat fram utifrån de förutsättningar som ni har givit dem.
            </seg>
            <seg n="d9784b69">
              I förra veckan var det en skattedebatt i Förstakammarsalen. Då
              hörde vi om vem som betalar skatterna. Det visade sig att den
              översta decilen betalar lika mycket i kommunal- och statsskatt
              som de sex senaste decilerna. Om man har ett progressivt skattesystem
              får det denna effekt. Jag betvivlar inte ett ögonblick att det
              är på detta sätt.
            </seg>
            <seg n="27f3ab1b">
              Likväl är det så att när man räknar i procent och jag medger
              att det är någonting annat blir det de som har lägst inkomst som
              har fått de största skattehöjningarna. Men de har inte fått det
              i kronor. Det har att göra med att progressiviteten fungerar på
              det sättet. Så är det.
            </seg>
            <seg n="efe7e32f">
              Jag betvivlar inte detta ett ögonblick. Man kan alltid bevisa
              med statistik att vi har en orättvis skattepolitik. Men ni hade
              en så rättvis skattepolitik att ni gjorde det helt omöjligt för
              folk att bo kvar i sina lägenheter.
            </seg>
            <seg n="889e85dc">
              Butiksbiträdet ska vara glad om hon har kvar sitt arbete när
              ni har infört alla era skatter. Då behöver hon nog sin arbetslöshetsförsäkring;
              det är jag helt övertygad om. Men om hon ska betala jättemycket
              mer i boendeskatter och allt möjligt får hon inte några 169 kronor,
              men det har ni inte lagt in och räknat med i kalkylen över huvud
              taget. Jag ger inte fem öre för det där. Jag tror att butiksbiträdet
              har mycket mer nytta av att ha sitt arbete tryggt och säkert med
              vår skattepolitik. Då vet hon vad hon får. Men med er skattepolitik
              kommer en massa priser och annat att gå upp.
            </seg>
          </u>
          <note type="speaker" n="dd39fb10">
            Anf. 74 PETER PEDERSEN (v) replik:
          </note>
          <u who="peter_pedersen_0f4dae" xml:id="i-f3128e3df0970e4e-1" n="cbe79407" next="i-f7317b0e6a6b9e2c-1">
            <seg n="2781be29">
              Fru talman! Det är återigen svepande formuleringar. Det är dock
              bra att Gunnar Andrén nu erkänner att progressivitet innebär att
              man får betala mer om man har högre inkomster.
            </seg>
            <seg n="ee105561">
              Jag tror att det är ganska intressant för den som tjänar 16 000
              i månaden att veta att med vår politik kommer jag och du som riksdagsledamöter
              att få betala betydligt mer i skatt än enligt det borgerliga förslaget
              medan skillnaden är minimal i de lägre inkomstklasserna. Om man
              räknar in det man får betala till a-kassa och annat kommer den
              lilla skillnad som finns om man bara tittar på skatt att vara
              borta.
            </seg>
            <seg n="7406360a">
              Vår rödgröna politik kommer de med de lägre och medelhöga inkomsterna
              att tjäna på. Man struntar nog faktiskt i procenträkningar, utan
              man tittar på vad man får ut i kronor och ören och jämför. Det
              är det som är intressant; det är det man ska betala hyra, mat
              och andra förnödenheter med. Man betalar inte med procent, utan
              man betalar med kronor och ören eller någon annan valuta.
            </seg>
            <seg n="d1e2fe0d">
              Jag tycker att det var ett mycket märkligt påstående. Du håller
              delvis med, men försöker ändå få det till att man inte kan räkna
              så. Jag konstaterar att i det här fallet menar Gunnar Andrén och
              Anders Borg, som kallade RUT:s siffror för struntsiffror, att
              man inte kan räkna. Men vi dikterar inte för RUT hur de ska räkna,
              utan RUT utgår från de olika förslag som finns och jämför sedan
              utfallet. Det utfallet visar precis det vi säger: Ni för en orättfärdig
              skattepolitik som har gynnat den tiondel av den svenska befolkningen
              som tjänar mest. De har fått det absolut största utfallet i kronor
              och ören. Otvetydigt är det på det sättet.
            </seg>
            <seg n="67ebd651">
              Ni har hela tiden försökt att ge sken av att det ser ut på ett
              annat sätt. Det är det som är det ohederliga i er politik. Kan
              ni inte erkänna att de som har mest också har fått mest?
            </seg>
          </u>
          <note n="496089af">
            Anf. 75 GUNNAR ANDRÉN (fp) replik:
          </note>
          <u who="peter_pedersen_0f4dae" xml:id="i-f7317b0e6a6b9e2c-1" n="cbe79407" prev="i-f3128e3df0970e4e-1">
            <seg n="be610a03">
              Fru talman! RUT har säkert räknat rätt efter de förutsättningarna.
              Låt oss nu ta det här butiksbiträdet. Med den skattepolitik som
              ni för kommer alla människor att få höjda skatter. Lars Johansson
              kommer att höja skatterna. De kommer inte ens att kunna köpa mat
              i butiken. Det är detta det handlar om. Det gäller att skaffa
              fler jobb och ge människor ökad köpkraft.
            </seg>
            <seg n="f3a4f441">
              Jag förstår att man kan göra de här jämförelserna i all oändlighet
              och få fram att den här skattepolitiken har gynnat den översta
              decilen mest. Jag tror att det är korrekt, men det beror på den
              utgångspunkt man tar, att det skulle vara rättvist just som det
              var i slutet av 2006 och att det var det optimala. Men jag tycker
              inte det, Peter Pedersen. Jag tycker till exempel att vi måste
              göra någonting åt boendebeskattningen.
            </seg>
            <seg n="b1620619">
              Vad vet man om hur det här butiksbiträdets bostadsbeskattning
              hade sett ut om vi inte hade gjort något åt detta? Det har ni
              inte tagit med. Den hade skenat. Det vet vi. Med Pär Nuders beräkningar
              hade hon fått betala mycket mer om vi inte hade sänkt skattesatsen
              på lägenheter, om det nu var en sådan hon hade. Vi har sänkt beskattningen
              av vanliga hyresfastigheter som dessutom har taxerats upp. Det
              har ni inte tagit med. Man måste se det som en helhet.
            </seg>
            <seg n="8df2feb5">
              Det här butiksbiträdet ska vara glad åt att vi förmodligen har
              lyckats rädda hennes jobb. Hennes kunder har mer att köpa för
              i affären. Det ger trygghet.
            </seg>
          </u>
          <note type="speaker" n="61c3350b">
            Anf. 76 HELENA LEANDER (mp) replik:
          </note>
          <u who="helena_leander_1a8ec1" xml:id="i-fc4ae71c2c2e9bf7-0" n="0f394275" next="i-d84d1042d433a5cb-0">
            <seg n="be7b6d98">
              Fru talman! Jag vill tacka Gunnar Andrén för att han delar med
              sig av sina historieskrivningar och sina tabellkunskaper. Själv
              har jag inte alla de här tabellerna i huvudet, men jag tycker
              ändå att man ser relationen mellan skatter på arbete och skatter
              på miljö ganska tydligt. En otroligt mycket större del av skatterna
              ligger på arbete, trots att vi egentligen inte vill straffbeskatta
              arbete, än på miljö, där vi faktiskt vill styra så att vi får
              mindre miljöförstöring. Det här förhållandet har fått oss miljöpartister
              att genom åren tjata om grön skatteväxling där man höjer skatterna
              på miljöförstöring och sänker dem på arbete.
            </seg>
            <seg n="26046682">
              I regeringens första budget sade man i ungefär två meningar att
              man skulle avbryta all grön skatteväxling eftersom den var dum.
              Jag tror inte att man uttryckte det riktigt så men nästan. Nu
              har man svängt lite grann. Man har börjat tala om miljöskatter
              som någonting bra och någonting som också kan ge effekt. Där stöder
              man sig också på ekonomisk forskning.
            </seg>
            <seg n="3d677d00">
              Vi i Miljöpartiet vill inte ha några skattechocker för de här
              butiksbiträdena, sjuksköterskorna eller vilka det nu är som lyfts
              fram. Vi anser att det är mer fruktbart att höja miljöskatterna.
              Då slipper vi den effekten att det blir mindre lönsamt att arbeta,
              och å andra sidan blir det mindre lönsamt att förstöra miljön.
              Det lönar sig tvärtom mer att leva mer miljövänligt. Det är någonting
              som även en god liberal skulle kunna skriva under på.
            </seg>
            <seg n="baceff39">
              Jag vill fråga Gunnar Andrén när andra halvan av skatteväxlingen
              kommer. Nu har ni sänkt skatterna på arbete ganska duktigt, men
              höjningarna av miljöskatterna har det inte hänt så mycket med.
              Är det någonting som vi kan se fram emot?
            </seg>
          </u>
          <note n="e38189c2">
            Anf. 77 GUNNAR ANDRÉN (fp) replik:
          </note>
          <u who="helena_leander_1a8ec1" xml:id="i-d84d1042d433a5cb-0" n="0f394275" prev="i-fc4ae71c2c2e9bf7-0">
            <seg n="6cb07693">
              Fru talman! Socialdemokraterna och Folkpartiet stod bakom koldi-oxidavgiften,
              som den hette, i 1991 års skatteuppgörelse. Bengt Westerberg var
              en av de drivande. Ända sedan Sören Norrby var med har vi varit
              med på att ha avgifter på olika miljöförstöringar. Socialdemokraterna
              och alla andra partier, inte minst Centerpartiet, har varit med
              på att vi skulle införa detta.
            </seg>
            <seg n="e43362b1">
              Sedan är frågan hur man kan göra det på ett effektivt och bra
              sätt. Att bara vältra över detta på låginkomsttagare är kanske
              inte det optimala sättet. Vi måste se till att vi har ett näringsliv
              som i övrigt klarar sig. Miljöpartiet har en förmåga att tro att
              alla miljöskatter inte betalas av någon.
            </seg>
            <seg n="70ed7bf5">
              Jag ser här till exempel att elskatten drar in 20 miljarder,
              men den betalas av någon. Den betalas bland annat av butiksbiträdet
              i Göteborg, om det nu var i Göteborg som hon bodde. Det är klart
              att man skulle kunna höja den hur mycket som helst, men jag tror
              att man måste göra en avvägning här.
            </seg>
            <seg n="3f9b3dac">
              Jag är helt säker på att alla allianspartier är med på att försöka
              höja andelen miljöavgifter men inte på ett sådant sätt att vi
              riskerar att minska företagsamheten som skapar jobb i det här
              landet. Där tror jag att Miljöpartiet i all sin ism och opportunism
              måste tänka om lite grann. Alla miljöskatter är inte optimala.
              Vad skulle det till exempel vara för idé att ha den här flygskatten
              isolerat i Sverige? Man skulle flyga på andra håll och tanka på
              Åland eller Kastrup. Ibland måste man tänka efter innan man lägger
              fram förslag.
            </seg>
          </u>
          <note type="speaker" n="62c05c3b">
            Anf. 78 HELENA LEANDER (mp) replik:
          </note>
          <u who="helena_leander_1a8ec1" xml:id="i-fc4ae71c2c2e9bf7-1" n="0f394275" next="i-d84d1042d433a5cb-1">
            <seg n="f89d9882">
              Fru talman! Tack för att jag blev kallad opportunist som vill
              höja miljöskatterna. Oftast är det tvärtom så att man blir utskälld
              för att vara lite, jag vet inte vad, inte opportunist i alla fall.
              Det är kul att få höra det också.
            </seg>
            <seg n="128f1d80">
              Vi i Miljöpartiet inser så klart att någon ska betala de här
              miljöskatterna. Vi är inte dummare än så. Vi har också den tanken
              att vi behöver en del skattepengar till vår gemensamma välfärd,
              till satsningar på klimatomställning, till stärkta trygghetssystem
              och alla möjliga saker som vi tycker är bra. I stället för att
              höja skatterna på arbete tycker vi att man i så fall kan höja
              skatterna på miljöförstöring för att slippa de snedvridande effekter
              som höjd skatt på arbete får.
            </seg>
            <seg n="45f58650">
              Om ni har den idén att ni vill sänka skattekvoten kan ni även
              där göra en omfördelning och sänka skatten på arbete ännu mer
              än vad ni gör nu och höja på miljöskattesidan. Det blir inte mer
              skatter totalt, utan det handlar snarare om var man lägger tonvikten.
            </seg>
            <seg n="c2b6fdc0">
              Sedan måste jag också få säga några ord om flygskatten. Egentligen
              tycker jag att det skulle vara bättre att ha en skatt på flygbränsle
              av den anledningen att man då inte bara styr mot minskad flygning
              utan också mot mer energieffektiva motorer. I och med de internationella
              juridiska överenskommelser som vi har i dag är det svårare. Därför
              har vi föreslagit att man i väntan på en bra lösning har en schablonflygavgift
              per passagerare.
            </seg>
            <seg n="da1f410e">
              Jag har väldigt svårt att se att den här schablonskatten skulle
              innebära att man tankar sina flygplan på Åland i stället. Flygskatten
              är ju lika hög ändå. Det verkar som en liten omväg. Att människor
              skulle ta färjan till Åland och gå på flyget där för att slippa
              flygskatten verkar lite omständligt. Om man, som jag, bor i Uppsala
              är det ganska nära, men bor man i Göteborg blir det lite osmidigt.
              Jag tror faktiskt att Gunnar Andrén kan vara ganska lugn, åtminstone
              när det gäller flygskatten.
            </seg>
          </u>
          <note n="15b3f843">
            Anf. 79 GUNNAR ANDRÉN (fp) replik:
          </note>
          <u who="helena_leander_1a8ec1" xml:id="i-d84d1042d433a5cb-1" n="0f394275" prev="i-fc4ae71c2c2e9bf7-1">
            <seg n="f753c741">
              Fru talman! Jag sade inte att Helena Leander eller Miljöpartiet
              var opportunister i alla frågor. Jag sade att det gällde några
              frågor, till exempel flygskatten, vilket är en annan sak. Alla
              som sätter sig in i den här frågan förstår att den inte kommer
              att ha den effekt som ni tror, men däremot kan man säkert locka
              med detta opinionsmässigt. Det handlar om att vi i hela Europa
              kan bli ense om att vi ska beskatta flygbränsle och att alla andra
              partier tycker att detta är en bra åtgärd för att minska åtgången
              och tvinga fram andra motorer. Men att vi i Sverige ska göra detta
              ensamma tror jag inte på. Dessutom skulle vi inte ta ut det per
              liter, det säger Helena Leander själv, utan på antalet flygstolar.
              Det verkar väldigt konstigt. Det är precis som om man skulle beskatta
              bilar efter antalet platser i bilen. Vi ska beskatta bränslet
              efter hur man använder det.
            </seg>
            <seg n="26241eba">
              Fru talman! Låt mig till sist säga att miljöskatter är väldigt
              bra som styrmedel. Men man ska inte försöka inbilla folk och det
              var min opportunism att det inte är någon som betalar dem. Jag
              har räknat samman det som vi ska besluta om kl. 16 för att se
              hur mycket pengar det handlar om. Det handlar redan om 70 miljarder
              kronor i olika energiskatter. Det är också en summa. Någon ska
              betala detta, bland annat vårt kära butiksbiträde i Göteborg.
              Hon ska betala en liten del av detta. Det finns inte någon som
              inte betalar några energiskatter.
            </seg>
            <seg n="5be54ad0">
              Jag tror, precis som Helena Leander, att vi kommer att få högre
              energiskatter i framtiden. Det är jag helt övertygad om. Det är
              mycket bättre att beskatta energi än att beskatta arbete. Vi är
              helt överens på den punkten. Jag hoppas att Helena Leander får
              med sig sina eventuellt blivande kamrater på den åsikten.
            </seg>
          </u>
          <note n="c78eab08" type="speaker">
            Anf. 80 LENNART SACRÉDEUS (kd):
          </note>
          <u who="lennart_sacredeus_c6ac2c" xml:id="i-b52d6237dccb0871-0" n="b52d6237">
            <seg n="8bd615e7"/>
            <seg n="dd56012b">
              Fru talman! Jag ber att å Kristdemokraternas vägnar få yrka bifall
              till förslaget i finansutskottets betänkande.
            </seg>
            <seg n="44d0b448">
              Gemensamma angelägenheter i stat, landsting och kommun är ett
              rationellt och rättfärdigt motiv för gemensam finansiering. Andra
              skäl för skatteuttagare är att främja samhällsekonomisk balans,
              tillväxt och ekonomisk hållbarhet samt att mildra och utjämna
              sociala och ekonomiska skillnader genom ekonomisk omfördelning.
            </seg>
            <seg n="8b624f25">
              Samtidigt som dessa skäl övertygar är skatt något allvarligt.
              Man kan inte bortse från att det är ett ingrepp i den enskilde
              medborgarens ekonomi som dessutom i regel försämrar samhällsekonomins
              funktionssätt. Av den anledningen är rätten att ta ut skatter
              noga reglerad i civiliserade stater. Sverige tillhör gruppen civiliserade
              stater.
            </seg>
            <seg n="9878291b">
              I vårt land föreskriver regeringsformen att endast riksdagen,
              folkets valda representanter vi som sitter här och de som sitter
              på sina kontor har rätt att besluta om skatt.
            </seg>
            <seg n="58cd05f8">
              Fru talman! Skatt är ett medel och inget mål i sig självt. Som
              medel är skatt nödvändigt av flera skäl. Av folkhälsoskäl och
              miljöskäl används punktskatter på alkohol, tobak och miljöfarliga
              bränslen för att minska konsumtion och utsläpp. Det övergripande
              skälet till beskattning är det ändamål som skatter är tänkt att
              samla resurser till.
            </seg>
            <seg n="8c5bc9d5">
              Fru talman! Jobbskatteavdraget ska ses som ett förvärvsavdrag
              och utgör en central del i regeringens ekonomiska politik för
              att varaktigt öka sysselsättningen. Avdraget gör det mer lönsamt
              att arbeta, vilket leder till att fler människor ingår i arbetskraften.
              Genom att sänka marginalskatterna för låg- och medelinkomsttagare
              bidrar avdraget också till att öka individernas självbestämmande
              över den egna inkomsten och gör att fler kan försörja sig på sin
              lön. Detta är både gott och rätt.
            </seg>
            <seg n="2e6ec89c">
              Fortfarande står dock många utanför arbetsmarknaden. Under 2009
              har dessutom den finansiella krisen på allvar slagit igenom i
              den reella ekonomin. En förstärkning av jobbskatteavdraget är
              därför särskilt viktig i nuvarande konjunkturläge. Förstärkningen
              ska öka de disponibla inkomsterna i hushåll där minst en person
              förvärvsarbetar, vilket leder till att konsumtionen stimuleras.
              Därmed dämpas sysselsättningsfallet på kort sikt.
            </seg>
            <seg n="417a0990">
              Ett förstärkt jobbskatteavdrag eller förvärvsavdrag bidrar också
              till att fler håller sig kvar på arbetsmarknaden under lågkonjunkturen
              och främjar således en stark sysselsättningsökning i nästa konjunkturuppgång.
            </seg>
            <seg n="fa6f5b03">
              Fru talman! Jobbskatteavdraget bör egentligen ses som ett förvärvsavdrag
              där de kostnader som uppkommer i samband med att man arbetar berättigar
              till en skattelättnad. Avdraget för inkomstens förvärvande har
              successivt urholkats och försämrats i vårt kära Sverige under
              de senaste decennierna. Till detta har såväl socialdemokratiska
              regeringar som alliansregeringar medverkat.
            </seg>
            <seg n="4725ad7e">
              Jag är av den åsikten att det är den vokabulären, alltså att
              säga förvärvsavdrag eller jobbskatteavdrag, som bör användas i
              detta sammanhang för att bättre tydliggöra vad detta förvärvsavdrag
              eller jobbskatteavdrag ytterst handlar om och för att undvika
              en mängd missförstånd som man lätt spelar på.
            </seg>
            <seg n="3239cca2">
              Fru talman! Arbetslinjen är det som gynnar pensionerna bäst.
              Oppositionens sammantagna försvagningar av arbetslinjen samt skattehöjningar
              för låg- och medelinkomsttagare och företag bäddar, menar vi i
              alliansen, för att tusentals jobb försvinner på kort sikt. Vi
              menar också att det hotar en god pensionstillväxt.
            </seg>
            <seg n="02b4d784">
              Vi beklagar från kristdemokratisk och alliansens sida att de
              rödgröna överger arbetslinjen. Det innebär att färre personer
              kommer att betala in avgifter till den allmänna pensionen. Färre
              kommer att betala skatt till kommuner och landsting. Kommuner
              tvingas att ytterligare dra ned på sina utgifter inom bland annat
              äldreomsorg och sjukvård med en sådan politik.
            </seg>
            <seg n="bfdf9f77">
              Fru talman! En av de viktigaste frågorna för Kristdemokraterna
              har varit att skapa utrymme i budgeten för ytterligare skattesänkningar
              för pensionärerna. Det är mycket glädjande att vi nu har lyckats
              genomföra detta tillsammans med den övriga alliansen genom ett
              höjt grundavdrag, vilket ger en fördelningsmässigt gynnsam profil
              för de sämst ställda pensionärerna.
            </seg>
            <seg n="00749d0e">
              Tack vare Kristdemokraterna och alliansregeringen har alla pensionärer
              fått förbättringar under senare år, dels genom att en framgångsrik
              jobbpolitik leder till stigande pensioner, dels genom den skattesänkning
              som gjordes 2009 särskilt för pensionärer med de lägsta inkomsterna.
              Från och med 2009 har ett förhöjt grundavdrag införts för pensionärer
              som fyllt 65 år och på en inkomst upp till 363 000 kronor i runda
              tal. Det innebär att drygt 90 procent av alla över 65 år får en
              skattelättnad.
            </seg>
            <seg n="ac495c39">
              Reformen ger mest till dem som har lägst inkomst. Vi menar att
              detta är en solidarisk och rättvis reform och en jämställdhetsreform.
              För en ensamstående garantipensionär med låg pension född tidigast
              1938 blir skattesänkningen 2 600 kronor per år. Skattesänkningen
              gäller alla över 65 år, även dem som jobbar och inte tar ut någon
              pension. Därmed påverkas inte valet mellan att fortsätta arbeta
              eller att gå i pension.
            </seg>
            <seg n="0fca24c9">
              Den viktigaste grunden för att förbättra för pensionärerna är
              dock att fler människor arbetar. När fler kommer i arbete, utanförskapet
              minskar och inkomsterna förbättras gynnas även dagens pensionärer
              då pensionerna i ålderspensionssystemet är knutna till hur genomsnittsinkomsten
              utvecklas.
            </seg>
            <seg n="0731a6dc">
              För år 2009 höjdes prisbasbeloppet med 4,4 procent till 42 800
              kronor. Detta leder till att också garantipensionerna skrivs upp
              med samma procentsiffra. Det ger mer än full kompensation för
              inflationen.
            </seg>
            <seg n="c62fbd55">
              Fru talman! Avdrag för hushållsnära tjänster är en reform som
              Kristdemokraterna länge har stött. Vi är glada att den har kunnat
              förverkligas under alliansregeringen. Vi menar att den är en bra
              reform. Den ökar sysselsättningen och underlättar det som i dag
              allmänt kallas livspusslet för hundratusentals familjer. Den har
              gjort traditionellt svarta arbeten vita samtidigt som reformen
              har ökat skatteintäkterna och förstärkt statsfinanserna.
            </seg>
            <seg n="72a779fb">
              I stället för att utföra hemarbetet själv ökas nu förutsättningarna
              att ha möjlighet att köpa tjänsten och kunna använda den frigjorda
              tiden till ökat antal timmar på arbetsmarknaden om livssituationen
              är sådan och man själv önskar detta. Den reducerade skatten på
              hushållsarbete har således ökat arbetsutbudet.
            </seg>
            <seg n="9132f35a">
              Fru talman! I fjol omsatte den hushållsnära branschen 3,3 miljarder
              kronor och har sedan reformen infördes skapat 6 100 heltidstjänster.
              Allt detta har skett under den värsta lågkonjunkturen i modern
              tid. Nio av tio som nyanställs kommer direkt ur arbetslöshet och
              i många fall från ett långvarigt utanförskap.
            </seg>
            <seg n="07c65081">
              En bransch som tidigare har varit hårt drabbad av osäkra svartjobb
              är nu på väg, tack vare alliansens politik, att bli vit och tryggare.
              Detta har inte bara ökat statens skatteinkomster. Dessutom är
              personer som tidigare har utfört hushållssysslor på den svarta
              marknaden nu försäkrade, har pensionsrätt, kan organisera sig
              fackligt, få sjukpeng och allt annat som vanliga anställda tar
              för givet.
            </seg>
            <seg n="68c69277">
              Den kritik som oppositionen framfört baseras i grund och botten
              på en syn på hushållsarbete som något som är sämre än andra arbeten.
              Vi kristdemokrater kan inte se det på det sättet. Vi anser att
              arbete är något positivt. Att gå från arbetslöshet till sysselsättning
              eller från svarta till vita jobb med all den trygghet som det
              innebär är något oerhört värdefullt för alla och något vi alla
              borde välkomna. Jag kan bara beklaga att denna syn på arbete inte
              alltid delas av oppositionen.
            </seg>
            <seg n="0b092013">
              Fru talman! Oppositionens förslag om ett tillfälligt ROT-avdrag
              skulle inte innebära en långsiktig kamp mot svartarbetet inom
              denna sektor utan enbart leda till att vara en konjunkturstimulerande
              åtgärd.
            </seg>
            <seg n="b46eae2e">
              Alliansens och Kristdemokraternas politik handlar om vad vi menar
              är långsiktiga och strukturella åtgärder för att motverka svartarbete
              och dess följder i form av otrygga jobb, brister i försäkringsskydd,
              obefintligt konsumentskydd etcetera. Det är beklagligt att oppositionen
              inte delar vår syn vad gäller detta avdrag.
            </seg>
            <seg n="a3fa6866">
              Regeringens politik för full sysselsättning och en varaktig ökning
              av antalet arbetade timmar innehåller även åtgärder som syftar
              till att göra det lättare för arbetsgivare att anställa. En av
              dessa åtgärder gäller den särskilda löneskatten och innebär att
              äldre undantas från den i syfte att göra det mer attraktivt för
              företagen att behålla och nyanställa äldre medarbetare. I motionen
              från Vänsterpartiet föreslås att detta undantag slopas eftersom
              alla inte har möjlighet att fortsätta att arbeta efter att man
              fyllt 65 år. Med ett sådant synsätt och en sådan motivering kan
              man blockera alla förbättringar.
            </seg>
            <seg n="fb79efa7">
              Fru talman! Socialdemokraternas och Vänsterpartiets förslag om
              ett återinförande av förmögenhetsskatten menar alliansen och Kristdemokraterna
              är fel hur man än väljer att se på det. Det är en skatt som ger
              mycket lite i statsinkomster och driver mångmiljardbelopp ut ur
              landet, pengar som bättre skulle behövas för investeringar och
              som riskkapital i vårt Sverige.
            </seg>
            <seg n="c7f8c117">
              Alltför ofta har svenska uppfinningar och innovationer, en viktig
              faktor bakom investeringsnivån, kommersialiserats i andra länder
              och lett till nya jobb utomlands i stället för i Sverige. Bristen
              på riskvilligt kapital, bland annat orsakad av det tidigare höga
              svenska skatteuttaget på kapital i form av förmögenhetsskatt,
              har bidragit till denna negativa utveckling. Avskaffandet av förmögenhetsskatten
              har därför varit av grundläggande betydelse i den satsning på
              företagande och på att stimulera viljan att investera i Sverige
              som präglat arbetet under mandatperioden.
            </seg>
            <seg n="63914455">
              Förmögenhetsskatten var dessutom en skatt med stora tekniska
              brister. Tillgångar behandlades inte likformigt, vilket gav upphov
              till kryphål, som i sin tur uppmuntrade till skatteplanering framför
              allt bland dem med stora kapitaltillgångar och resurser.
            </seg>
            <seg n="e6c1d239">
              Fru talman! När jag nu närmar mig slutet av detta en aning för
              långa anförande vill jag ta upp frågan om fastighetsskatten. Även
              fastighetsskatten vill den rödgröna oppositionen återinföra. Den
              var, när vi tog bort den, orättvis, orättfärdig och obegriplig.
              Vi menar att ingenting har ändrats om den skulle återinföras.
            </seg>
            <seg n="6b8b6f1e">
              Genom systemet med en kommunal fastighetsavgift har skatteuttaget
              på boende sänkts. Samtidigt gör avgiftens konstruktion det möjligt
              för avgiftsskyldiga att bättre kunna förutse kostnaderna för det
              egna boendet även på längre sikt. Vi kristdemokrater anser inte
              att ett eget boende ska vara ett privilegium endast för de rika.
            </seg>
          </u>
          <note type="speaker" n="bcd47fea">
            Anf. 81 LARS JOHANSSON (s) replik:
          </note>
          <u who="lars_johansson_1e1d92" xml:id="i-52c4512909f9d38a-2" n="f03d6809" next="i-18e61c56ff31ca67-2">
            <seg n="ea2f5b25">
              Fru talman! Lennart Sacrédeus började med att säga att det är
              viktigt i ett civilt samhälle att ha skattesystem som fungerar
              på ett rättvist och säkert sätt. Då vill jag fråga Lennart Sacrédeus:
              Hur många av de 405 000 som nu är arbetslösa har hushållsnära
              tjänster? Hur många av dem har 50 procent i bidrag för hushållsnära
              tjänster, vilket de välsituerade i samhället har möjlighet till?
              Det vore bra att få svar på det.
            </seg>
            <seg n="2335e814">
              Lennart Sacrédeus avslutade sitt anförande med att ta upp fastighetsskatten.
              Jag vet att hans valkrets är Dalarna. I Dalarna har de kunnat
              konstatera att de fått höjda fastighetsavgifter sedan den borgerliga
              regeringen tillträdde. Vi kan också konstatera att i Dalarna kommer
              man enligt det rödgröna förslaget till fastighetsskatt inte att
              få höjda fastighetsskatter. I stället handlar det om dyra villor
              som har ett marknadsvärde på 6 miljoner kronor och däröver. Då
              ska det utgå 1 procent i fastighetsskatt.
            </seg>
            <seg n="e1d61848">
              Det är ingen mening med att försöka skrämma svenska folket med
              det förslaget. De flesta inser att man måste ha olika skatt för
              ett litet hus och ett slott. Alliansen har infört en orättvis
              fastighetsskatt. Inte någon annanstans i Europa finns en sådan
              fastighetsskatt som den alliansen har infört i Sverige. Här är
              skatten densamma för ett litet hus i glesbygd som för ett dyrt
              hus i Djursholm. Vi anser att man måste göra skillnad på fastighetsegendomarna.
              De måste beskattas någorlunda rättvist. Därför har vi lagt fram
              ett sådant förslag.
            </seg>
          </u>
          <note n="e9af9fe8">
            Anf. 82 LENNART SACRÉDEUS (kd) replik:
          </note>
          <u who="lars_johansson_1e1d92" xml:id="i-18e61c56ff31ca67-2" n="f03d6809" prev="i-52c4512909f9d38a-2">
            <seg n="193c8eb6">
              Fru talman! Jag sade nog inte ett civilt samhälle utan ett civiliserat
              samhälle. När man håller ett anförande som är lite längre än den
              talartid man hade anmält talar man ibland alltför snabbt och otydligt.
              Det var alltså ett civiliserat samhälle jag sade. Till detta civiliserade
              samhälle har såväl alliansen som Socialdemokraterna, Miljöpartiet
              och Vänsterpartiet bidragit.
            </seg>
            <seg n="7ef56209">
              Frågan var hur många som utnyttjar de hushållsnära tjänsterna.
              Jag borde säkert ha alla dessa siffror i huvudet, men nu är jag
              ingen kalenderbitare och kan därför inte svara på det. Jag menar
              dock att denna reform för att göra svarta jobb vita, skapar en
              arbetsmarknad för dem som verkar inom den alltför svarta sektorn,
              har ett värde i sig.
            </seg>
            <seg n="242f4e62">
              Menar Lars Johansson som företrädare för Socialdemokraterna att
              reformen inte har någon som helst bäring på kampen mot svartjobb?
              Är det endast andelen arbetslösa som är ett mått på ifall reformen
              är rätt att införa eller inte? Det synsättet känns för mig som
              kristdemokrat och alliansare en aning avigt, men det kanske är
              ett naturligt sätt att resonera inom de socialdemokratiska leden.
            </seg>
            <seg n="6b953bf1">
              Sedan gällde det fastighetsskatten. För egen del vill jag självklart
              värna om min valkrets Dalarna. Men på samma sätt som Lars Johansson
              är vidsynt vill jag måna om hela landet. Jag tycker att också
              människorna som bor i Djursholm är medborgare som man kan bry
              sig om, även om de inte kan rösta på en kristdemokrat i Dalarna.
            </seg>
            <seg n="ec19fe4b">
              Det vi befarar, och det har vår utskottsordförande Lennart Hedquist
              tydligt sagt, är att ni, Lars Johansson, öppnar upp för ett återinförande
              av den tidigare så impopulära fastighetsskatten, den som bidrog
              till att ni hamnade i den oppositionsställning som ni inte trivs
              i.
            </seg>
          </u>
          <note type="speaker" n="4488102e">
            Anf. 83 LARS JOHANSSON (s) replik:
          </note>
          <u who="lars_johansson_1e1d92" xml:id="i-52c4512909f9d38a-3" n="f03d6809" next="i-18e61c56ff31ca67-3">
            <seg n="8a8bdbef">
              Fru talman! Jag beklagar att jag uttryckte mig fel. Ett civiliserat
              samhälle ska det vara, det är helt korrekt.
            </seg>
            <seg n="7cfc4308">
              Det hela är inte riktigt så enkelt. Hoppa nu inte över frågan.
              Jag frågade om Lennart Sacrédeus tycker att det är rimligt att
              ha en orättvis fastighetsskatt som innebär att man betalar samma
              skatt för ett litet hus som för ett slott. Uppenbarligen tycker
              Lennart Sacrédeus att det är rätt.
            </seg>
            <seg n="f6b520af">
              Jag har svårt att förstå hur Lennart Sacrédeus kan tycka att
              det är rätt. Han satt under en tid i Europaparlamentet och kunde
              notera hur skattesystemen är i andra länder, att man ingen annanstans
              har en sådan fastighetsskatt. I stället beskattas kapitalet lite
              högre det gäller framför allt i Västeuropa eftersom det är viktigt
              att ha en någorlunda god jämförelse mellan inkomstskatter och
              kapitalskatter. Det är uppenbart att Lennart Sacrédeus helt har
              glömt det.
            </seg>
            <seg n="ac28c1f3">
              De ekonomiska klyftorna ökar hela tiden. De har ökat ännu mer
              sedan vi fick en borgerlig regering. Regeringen skriver i sin
              proposition att klyftorna kommer att öka ytterligare framöver.
              Under dagens skattedebatt har inte några som helst förslag presenterats
              från något av de borgerliga partierna som skulle innebära en minskning
              av inkomstklyftorna i samhället. Snarare har man försvarat de
              ökande inkomstklyftorna, orättvisan i skatterna och det faktum
              att man får betala 27 procent mer i skatt som pensionär än som
              löntagare med samma inkomst. Det försvarar allianspartierna. Det
              tycker man är rätt skattepolitik.
            </seg>
            <seg n="a818d5fc">
              Jag har svårt att förstå hur man kan tala om ett civiliserat
              samhälle som ska hålla ihop och samtidigt tycka att den typen
              av skattepolitik är framgångsrik. De ekonomiska klyftorna och
              motsättningarna i samhället ökar ju när allt fler människor upplever
              att skatterna är orättvisa.
            </seg>
          </u>
          <note n="7edaec81">
            Anf. 84 LENNART SACRÉDEUS (kd) replik:
          </note>
          <u who="lars_johansson_1e1d92" xml:id="i-18e61c56ff31ca67-3" n="f03d6809" prev="i-52c4512909f9d38a-3">
            <seg n="ae4d329f">
              Fru talman! Jag gillar Lars Johansson och hans sätt att argumentera,
              men det han sade i slutet var märkligt. Han kan inte innerst inne,
              och definitivt inte mellan skål och vägg, anse att den skattepolitik
              som alliansen för skulle hota Sverige som civiliserat samhälle.
            </seg>
            <seg n="9d73e60a">
              Lars Johansson talar om växande löneklyftor. Det är en grundläggande
              uppgift för fackföreningarna att driva. Jag tillhör en grupp,
              lärarna, där fackföreningarna varit usla på att hävda lärarnas
              intressen beträffande löneutvecklingen. När Lars Johansson talar
              om klyftorna i löneutvecklingen måste det riktas mot både fackföreningarna
              och arbetsgivarna. Där har inte socialdemokrater, och inte heller
              kristdemokrater, i kommuner och inom SKL alltid agerat på ett
              sätt som vi som individer skulle önska.
            </seg>
            <seg n="96d84bb9">
              Jag ber om ursäkt om det uppfattades som att jag hoppade över
              fastighetsskattefrågan. Vi har ju satt ett tak, så har man ett
              lågt taxeringsvärde på sin fastighet slår man naturligtvis inte
              i taket. Sedan kan man alltid diskutera om det här taket skulle
              ligga högre eller om man skulle beskatta villan högre i Djursholm.
              Man ska ändå ha klart för sig att alla som bor i högt taxerade
              villor inte har stora förmögenheter i kapital eller höga inkomster.
              Detta kan, som med den gamla fastighetsskatten vi hade, innebära
              att de drivs från sitt hem. Det var en effekt som var impopulär.
            </seg>
            <seg n="03f453fa">
              Jag är inte säker på att ni har kommit fram till den optimala
              lösningen av fastighetsskatten för övrigt heller.
            </seg>
            <seg n="c0487d04">
              Jag kan inte se att det var någonting mer som Lars sade om detta
              utan jag får tacka för debatten, fru talman.
            </seg>
          </u>
          <note n="c9d13ab0">
            Överläggningen var härmed avslutad.
          </note>
          <note n="44e53a5e">
            8 § Hösttilläggsbudget för 2009
          </note>
          <note n="afb84a56">
            Föredrogs
          </note>
          <note type="speaker" n="68342251">
            Anf. 85 HANS HOFF (s):
          </note>
          <u who="hans_hoff_aff0b8" xml:id="i-dad86d150b6000fc-0" n="c6c01310">
            <seg n="89e37f01">
              Fru talman! Vi säger nej till regeringens privatisering av fordonsbesiktningen.
              Privatiseringen i Finland har inneburit att priserna för en kontrollbesiktning
              har mer än fördubblats. Svensk Bilprovning har i dag Europas lägsta
              priser, har en kundnöjdhet på 94 procent och kan erbjuda ett finmaskigt
              nät av provstationer i alla delar av landet.
            </seg>
            <seg n="0eaf5b15">
              Denna uppskattade och väl fungerande verksamhet ska nu av regeringen
              privatiseras privatiseras för privatiseringens skull, inte för
              att förbättra för bilisterna. Vi bilister kommer att få betala
              priset för regeringens felaktiga politik även på detta område.
            </seg>
            <seg n="64448f1b">
              Vi lyfter i vår motion fram satsningar på riskkapital till företag
              genom att det bildas en ny riskkapitalfond som ska agera marknadskomp-letterande.
            </seg>
            <seg n="b852e0f1">
              Vi anser att särskilda rehabiliteringsinsatser ska göras för
              dem som nu utförsäkras från den tillfälliga sjuk- och aktivitetsersättningen.
            </seg>
            <seg n="1df1b9b5">
              Vi säger nej till att bolagisera Banverkets produktion. Vi vill
              i stället använda pengarna till att förstärka underhållssatsningar
              på väg- och järnvägsnätet.
            </seg>
            <seg n="948c7369">
              Fru talman! Regeringen lämnar i tilläggsbudgeten förslag om att
              riksdagen ska godkänna att 5 ½ miljarder kronor flyttas från satsningar
              i svensk försvarsindustri till köp av färdigutvecklad försvarsmateriel
              från den som har att sälja. Ett tydligt exempel på detta är upphandlingen
              av fordon för flera miljarder kronor från det finska företaget
              Patria.
            </seg>
            <seg n="ef2a1ef8">
              Den av regeringen nu föreslagna förändringen i tilläggsbudgeten
              är i enlighet med regeringens politik, från utveckling av försvarsmateriel
              på svensk botten till anskaffning av färdigt materiel. Regeringens
              dogmatiska inställning att alltid köpa från den så kallade hyllan
              missgynnar den inhemska försvarsindustrin och missgynnar Sverige.
            </seg>
            <seg n="a6b38eae">
              Sverige har i dag en konkurrenskraftig försvarsindustri som besitter
              spjutspetsteknik som är viktig för Sveriges försvarsförmåga. Detta
              bör värnas. Sverige har som militärt alliansfri stat en lång tradition
              av en stark nationell försvarsindustri, en försvarsindustri som
              inte bara har försett och förser landet med materiel utan också
              ger kunskap och tillgång till viktiga militära och industriella
              samarbeten.
            </seg>
            <seg n="cb1478f8">
              Försvarsindustrin utgör i dag en spjutspetsteknologi som har
              stor betydelse för den civila marknaden. Sverige riskerar att
              förlora unik teknisk kompetens som inte går att återskapa om ni
              nu lägger ned den.
            </seg>
            <seg n="926cca73">
              Fru talman! Nästa år beräknar regeringen att en halv miljon människor
              i vårt land kommer att vara arbetslösa. Sverige behöver en politik
              för att såväl behålla som skapa nya jobb. I dag är 30 000 människor
              anställda inom försvarsindustrin. Därtill är ca 60 000 anställda
              hos underleverantörer och serviceföretag. Försvarsindustrins betydelse
              för jobben är betydande i län och orter som Örnsköldsvik i Västernorrland,
              Karlskoga i Örebro län, Linköping i Östergötland, Karlskrona i
              Blekinge och i Göteborg för att nämna några.
            </seg>
            <seg n="6f470857">
              Det duger inte med en regering som för det första inte klarar
              av att hantera arbetslösheten i lågkonjunkturen och för det andra
              med sin politik aktivt lägger ned jobb i Sverige och driver ut
              svensk industri ur vårt land.
            </seg>
            <seg n="30fcc0ab">
              I stället för att nedmontera försvarsindustrin i Sverige vill
              vi socialdemokrater ge den rimliga förutsättningar. Försvarsindustrin
              i Sverige behöver en långsiktig planering för sin forskning och
              utveckling, detta för att kunna matcha sina konkurrenter och ta
              fram de produkter som Sverige beställer.
            </seg>
            <seg n="547fba5a">
              Fru talman! Jag förstår att borgerliga riksdagsledamöter i artiklar,
              i uttalanden och vid medverkan i olika former av konferenser så
              tydligt klargjort vikten av att utveckla och satsa på svensk försvarsindustri.
              Det är ledamöter som anser att regeringens inriktning på politiken
              är fel. Jag har i det här sammanhanget stor förståelse eftersom
              de kommer från orter och län där kanske tusentals jobb nu står
              på spel.
            </seg>
            <seg n="dc180e4c">
              Jag utgår från att detta inte bara är läpparnas bekännelser utan
              att vi också vid dagens omröstning här i riksdagen faktiskt kommer
              att se borgerliga riksdagsledamöter som röstar med oss socialdemokrater
              för att värna jobben i svensk försvarsindustri.
            </seg>
            <seg n="f76149ef">
              Fru talman! Regeringen vill att riksdagen i dag ska bemyndiga
              regeringen att fatta beslut om att anskaffa nya splitterskyddade
              hjulgående fordon. Vi delar regeringens bedömning att det finns
              behov av att ersätta äldre bandfordon, men det finns ingen som
              helst anledning att riksdagen här i dag ger regeringen denna möjlighet.
            </seg>
            <seg n="68cc57d3">
              Försvarets materielverk har genomfört en upphandling och tecknat
              ett kontrakt med det finska företaget Patria. Kontraktet med Patria
              är villkorat med att ett bemyndigande godkänns av riksdagen i
              dag. Upphandlingen har nu varit föremål för en domstolsprövning,
              och länsrätten i Helsingfors har underkänt upphandlingen. Det
              finns med andra ord ingen som helst anledning att riksdagen här
              i dag ska godkänna det som har underkänts av en domstol och bemyndiga
              regeringen att fatta beslut om att inhandla dessa fordon. Det
              borde för riksdagen vara en självklarhet att en ny upphandling
              ska göras och att regeringen därefter återkommer till riksdagen
              om ett nytt bemyndigande. Ett avslag i dag skulle tydliggöra att
              riksdagen inte accepterar att regeringen genomför affären trots
              att en domstol har underkänt upphandlingen.
            </seg>
            <seg n="200387cd">
              Fru talman! Mot bakgrund av det inför kammaren anförda yrkar
              jag bifall till våra reservationer.
            </seg>
          </u>
          <note type="speaker" n="c40901ac">
            Anf. 86 ULLA ANDERSSON (v):
          </note>
          <u who="ulla_andersson_97add8" xml:id="i-8dfc9ef14ff3eec8-7" n="e6aefa69">
            <seg n="51c9e808">
              Fru talman! Vänsterpartiets budgetförslag för 2009 har fallit
              och därmed också de förutsättningar som hade varit välbehövliga
              i svensk ekonomisk politik. Vi har därmed valt att inte motionera
              med anledning av tilläggsbudgeten eftersom vi menar att det är
              regeringens sak att anpassa budgeten under löpande budgetår och
              att regeringen själv får ta ansvar för sin politik.
            </seg>
            <seg n="a10812ec">
              Självklart har vi synpunkter på de förslag som regeringen lägger
              fram, och det är alternativ och förslag som Vänsterpartiet i många
              fall inte kan ställa sig bakom.
            </seg>
            <seg n="c9cb7662">
              Bland annat är det så att den här regeringen för pengar från
              bistånd till att finansiera kungabröllop, ökade kostnader för
              flyktingmottagande och ökade kostnader för offentligt biträde
              i utlänningsärenden.
            </seg>
            <seg n="386c84ce">
              Biståndspengar ska användas till det biståndspengar är avsedda
              att användas till. Det sätt som regeringen har valt strider mot
              grunderna i svensk biståndspolitik.
            </seg>
            <seg n="cc658de7">
              Varje år underbudgeterar regeringen kostnaderna för offentliga
              biträden vid utlänningsärenden. Det skapar en rättsosäkerhet och
              en otydlighet när det gäller på vilket sätt kostnaderna ska hanteras
              och vilka konsekvenser det får. Här behövs både en lagändring
              som förtydligar regeringens och riksdagens ansvar i de här frågorna
              och ytterligare resurser. Men de resurserna ska definitivt inte
              tas från bistånd.
            </seg>
            <seg n="53fc1468">
              Vi menar också att kungabröllop inte heller ska bidra till ökade
              kostnader för skattebetalarna. Kärlek är härligt och ävenså bröllop,
              men kungafamiljen får i dag bidrag genom skattebetalarna på över
              100 miljoner kronor per år. Vi menar att det också måste räcka
              till omkostnaderna för bröllopet. Skulle inte dessa bidrag från
              skattebetalarna räcka anser vi att kungafamiljen får ta av sin
              privata förmögenhet eftersom den också är uppbyggd av våra gemensamma
              skattepengar och består av några hundra miljoner kronor. Det är
              ingen fattig familj som ska få till stånd ett bröllop i Sverige.
              Låt dem och alla de som vill fira det bröllopet, men låt oss göra
              det inom de kostnader som finns i dag för kungahuset.
            </seg>
            <seg n="a5b9aa43">
              Hans Hoff har på ett mycket förträffligt sätt beskrivit skeendena
              runt Hägglunds och försvarsupphandlingen. Jag behöver egentligen
              inte tillägga så mycket i frågan, men vi menar att riksdagen inte
              nu ska ge bemyndigandet till regeringen att slutföra upphandlingen,
              bland annat för att länsrätten har konstaterat att upphandlingen
              har gått felaktigt till. Det var en orimligt kort anbudstid, man
              har gjort en otillåten väsentlig förändring av förfrågningsunderlaget,
              man har utformat ett oklart förfrågningsunderlag och man har lämnat
              oklara upplysningar.
            </seg>
            <seg n="541b3dbb">
              Regeringen väljer att utveckla formerna för försvarsupphandlingen
              genom att handla mer och mer från den så kallade hyllan. Det här
              är ett kostsamt och ineffektivt sätt för skattebetalarna att utveckla
              försvarsindustrin i Sverige eftersom det är tidigare skattepengar
              som i stor utsträckning har bidragit till att utveckla olika former
              av till exempel pansarfordon. Hägglunds har på ett mycket förnämligt
              sätt utvecklat sina fordon och anpassat dem till olika behov,
              och de kan sättas ihop på olika sätt med en gemensam bas. Hägglunds
              har gjort ett mycket förnämligt arbete. Nu riskerar vi att de
              tidigare satsade skattepengarna och många viktiga arbetstillfällen
              går förlorade. Därför avvisar vi bemyndigandet och ställer oss
              bakom den reservation som Socialdemokraterna, vi och Miljöpartiet
              har i finansutskottet.
            </seg>
          </u>
          <note type="speaker" n="cffb188e">
            Anf. 87 MATS PERTOFT (mp):
          </note>
          <u who="mats_pertoft_740cd3" xml:id="i-92a36fa054d54210-9" n="caa75420">
            <seg n="3abcebe4">
              Fru talman! Jag vill börja med att yrka bifall till den gemensamma
              reservation som Socialdemokraterna, Vänstern och Miljöpartiet
              har i detta ärende angående upphandlingen.
            </seg>
            <seg n="e1c845fe">
              Vi i Miljöpartiet hade inte tänkt oss att yttra oss i ärendet
              om tilläggsbudgeten, men vi har valt att delta i denna reservation
              just på grund av att vi blev så förvånade över att man från alliansens
              sida vidhåller att bemyndiga regeringen att genomföra en upphandling
              som redan har fallit i domstol. Det är ett märkligt förfaringssätt.
              Vi ska väl ändå ha respekt för domstolens kompetens att behandla
              upphandlingar och i det här fallet underkänna dem när de inte
              uppfyller regelverket.
            </seg>
            <seg n="1de95cc6">
              Det hade varit klädsamt om allianssidan hade dragit tillbaka
              sitt äskande om bemyndigande. Man har kanske fortfarande chansen.
              Jag vet inte exakt hur procedurerna går till här i kammaren, men
              det vore intressant om det gick att göra. Vad jag förstår finns
              ingen chans att genomföra detta, och då borde bemyndigandet falla
              för 2009.
            </seg>
            <seg n="93fb961f">
              Upphandlingar ska vara korrekta. Då är det viktigt att lära sig
              att göra korrekta upphandlingar. Om våra statliga verk inte kan
              göra korrekta upphandlingar borde regeringen se till att de lär
              sig detta på ett tydligt sätt.
            </seg>
            <seg n="cc502d0a">
              Nu har så inte skett, och därför vill vi i Miljöpartiet att regeringen
              helt enkelt inte ska bemyndigas att genomföra upphandlingen. Hela
              denna affär är i grund och botten pinsam.
            </seg>
          </u>
          <note type="speaker" n="06c95c62">
            Anf. 88 ANNA LILLIEHÖÖK (m):
          </note>
          <u who="anna_lilliehook_8c77b5" xml:id="i-01c5b26c8063a29c-0" n="fe060eaa">
            <seg n="f3f92fac">
              Fru talman! I den tilläggsbudget vi nu diskuterar om ungefär
              12 miljarder kronor är den absolut största posten ökade anslag
              till kommuner och landsting. Det har diskuterats tidigare i dag.
              Det är en tydlig prioritering av de viktiga välfärdstjänsterna,
              som inte ska drabbas av den ekonomiska krisen.
            </seg>
            <seg n="daa5fb00">
              Jag vill också lyfta fram en annan trygghetspost i tilläggsbudgeten,
              nämligen att alliansregeringen lever upp till sina löften om ett
              tryggare Sverige genom att rättsväsendet tilldelas 1 ½ miljard.
              Nästa år är alliansregeringens mål att Sverige ska ha 20 000 poliser
              det är fler än vi någonsin har haft.
            </seg>
            <seg n="9911e3a6">
              Jag vill nu kommentera förslagen inom försvarets område. Det
              handlar bland annat om det vi har hört om i tidigare anföranden,
              nämligen anskaffning av splitterskyddade fordon, och det är också
              fråga om en flyttning av pengar från utveckling till inköp av
              försvarsmateriel.
            </seg>
            <seg n="ceb33b9d">
              Regeringen föreslår att riksdagen ska besluta att 115 splitterskyddade
              fordon ska upphandlas, bland annat för vår insats i Afghanistan.
              Det är bråttom att genomföra detta, vilket inte minst den senaste
              veckans tragiska incident visar. Alliansen i utskottet tillstyrker
              utan en sekunds tvekan så att upphandlingen kan genomföras utan
              dröjsmål. På så sätt får de svenska kvinnor och män som deltar
              i vår insatsstyrka skydd. Oppositionen reserverar sig och säger
              nej med hänvisning till att upphandlingen anar man inte gett rätt
              resultat och att upphandlingen har överklagats.
            </seg>
            <seg n="31bc6b96">
              Det är varken riksdagens eller regeringens roll att lägga sig
              i en upphandlingsprocess. Vi måste skilja på det bemyndigande
              vi lämnar i dag till regeringen att bemyndiga Försvarsmakten att
              uppdra åt Försvarets materielverk att genomföra en upphandlingsprocess.
              Det är mycket beklagligt att det har visat sig att Försvarets
              materielverk i den professionella upphandlingen har gjort ett
              antal formella fel. Det är inte fråga om resultatet i upphandlingen,
              utan det är fråga om att hur det har gått till inte har varit
              riktigt. Nu måste upphandlingen göras om på ett riktigt sätt så
              snart det går.
            </seg>
            <seg n="4cbaec48">
              Att det fattas beslut nu är extra viktigt i läget med den osäkerhet
              som har skapats av medierna och som har förstärkts av oppositionens
              reservation. Oppositionen tar på sig ett mycket stort ansvar när
              man säger nej och senarelägger upphandlingen.
            </seg>
            <seg n="16c2b195">
              Regeringen föreslår också att anslag ska flyttas från utveckling
              av försvarsmateriel till anskaffning. Jag tycker att det är förvånande
              att Socialdemokraterna reserverar sig mot detta, trots att det
              är helt i linje med den strategi för anskaffning av försvarsmateriel
              som infördes redan av Göran Persson och som sedan utvecklats av
              alliansregeringen i vårens försvarsbeslut.
            </seg>
            <seg n="0b8444bf">
              Detta innebär att försvaret i första hand ska använda och köpa
              det som finns färdigutvecklat och bara när det är särskilt motiverat
              utveckla egen materiel, som var fallet med till exempel JAS-projektet.
              Särskilt Socialdemokraterna borde vara intresserade av en så effektiv
              materielförsörjning som möjligt med tanke på att den socialdemokratiska
              budgeten har betydligt mindre pengar till försvaret än alliansen.
            </seg>
            <seg n="7c651252">
              Alliansregeringen för en näringspolitik för alla näringar, inklusive
              vår försvarsindustri. Vi driver inte industrin ut ur vårt land,
              som påstods här tidigare i dag, utan vi står för en frihandel
              som utgör basen för våra exportnäringar inklusive försvarsindustrin.
            </seg>
            <seg n="47727ebb">
              Jag vill också kommentera två andra förslag inom infrastrukturområdet
              där socialdemokrater reserverar sig.
            </seg>
            <seg n="cfadb770">
              Banverket ska förändras. Produktionsdelen, Banverket Produktion,
              som bygger och underhåller järnvägar och lägger räls ska bolagiseras.
              Andra aktörer ska kunna komma in på likvärdiga villkor, och verksamheten
              ska bli konkurrensutsatt. Det finns i och för sig redan nu en
              betydande konkurrens när det gäller byggandet. När det gäller
              underhåll dominerar emellertid Banverkets produktionsdel helt
              och hållet. Produktivitetsutvecklingen är inte särskilt bra, utan
              tvärtom ganska dålig. Många konkurrenter befarar att det inte
              råder konkurrensneutralitet när Banverket både beställer och har
              egen verksamhet.
            </seg>
            <seg n="884c05c9">
              Jag tycker att det är oroande när Socialdemokraterna tar ett
              steg tillbaka och försvarar monopolverksamheter. Att inte utnyttja
              marknadsmekanismers möjligheter riskerar att stå oss dyrt. Men
              det gäller inte alls bara pengar, utan det gäller också kvalitet
              och förnyelse.
            </seg>
            <seg n="26e7d4e0">
              Socialdemokraterna säger också nej till regeringens förslag att
              bilprovningen ska öppnas för andra aktörer än AB Svensk Bilprovning.
              AB Svensk Bilprovning är en utmärkt verksamhet, som sannolikt
              är bäst i världen på det de gör och kostnadseffektiv. Men ingen
              verksamhet är så bra att den inte går att göra bättre. En konkurrensutsättning
              betyder att man får idéer och driver innovationer vidare.
            </seg>
            <seg n="3ff2dbb2">
              Det är oroande att socialdemokrater, som enligt uppgift strävar
              efter förnyelse, nu tycks ta steg tillbaka och låter ideologi
              gå före när man vill bevara dessa monopolverksamheter. Jag vill
              citera en socialdemokratisk debattartikel i går: Regeringens privatiseringsvåg
              sköljer över Sverige, senast ut är Bilprovningen.
            </seg>
            <seg n="f6838b6f">
              Vi tror på tydliga regler, normer och transparens i upphandling,
              att skilja på verksamhet och kontroll. Att öppna för konkurrens
              ger utveckling, kvalitet och tillgänglighet. Det gör att producenter
              kan verka på lika villkor. Det gör att verksamheten kan bli effektiv
              och billigare i längden. Men framför allt är det vi användare
              av tjänster och vi konsumenter som kan få betydligt mer tillgängliga
              och bättre tjänster.
            </seg>
          </u>
          <note n="1b5564da">
            Fru talman! Med detta yrkar jag bifall till förslaget i finansutskottets
            betänkande nr 11.
          </note>
          <note type="speaker" n="d39d091e">
            Anf. 89 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-8" n="e6aefa69">
            <seg n="2d03ff49">
              Fru talman! Det är intressant att lyssna på Anna Lilliehöök.
              Hon konstaterar att Svensk Bilprovning är utmärkt och bäst i världen.
              Men ändå slår man sönder den. Det är lite svårt att få det att
              gå ihop. Men det kanske var därför man också privatiserade apoteken.
              Apoteken var privata en gång i tiden, och staten fick ta över
              eftersom det inte fanns någon sammanhållning, utveckling och tillgänglighet
              för medborgarna. Då väljer borgarna att återigen slå sönder en
              väl fungerande verksamhet.
            </seg>
            <seg n="d6ce2109">
              Men, fru talman, det var inte därför jag begärde ordet. Jag begärde
              ordet på grund av Anna Lilliehööks inledning. Hon sade så här:
              Kommunerna får extra stöd så att inte den viktiga välfärden ska
              drabbas av krisen. Det är ett intressant konstaterande från Moderaterna.
            </seg>
            <seg n="f71d0631">
              Man väljer nu att lägga ett extra stöd för nästa år. Av det extra
              stöd som man nu lägger till, 6 miljarder, går 5 miljarder till
              ökade kostnader för ökade socialbidrag på grund av regeringens
              förda politik. Regeringen har ju försämrat både a-kassan och sjukförsäkringen
              och tvingar människor att i stället söka socialbidrag. Regeringen
              har också påfört kostnader för infrastruktur i kommunsektorn på
              30 miljarder kronor. Regeringen fryser statsbidragen till kommunsektorn
              i år, och det extra stöd man betalar ut valåret 2010 dras tillbaka
              2011. Man ger alltså inte ens kommunerna förutsättningar för att
              på ett gott sätt utveckla och försvara välfärden, eftersom de
              inte får besked om vad som händer efter valåret.
            </seg>
            <seg n="a2ffeff6">
              Det här är inte ett sätt att ta ansvar för att värna välfärden
              i krisen. Ni menar dessutom att 60 000 jobb ska försvinna ur välfärden
              de närmaste åren, varav 20 000 beräknas försvinna redan i år.
              På vilket sätt försvarar ni välfärden i krisen, Anna Lilliehöök?
            </seg>
          </u>
          <note type="speaker" n="a7c2dd9d">
            Anf. 90 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-01c5b26c8063a29c-1" n="fe060eaa">
            <seg n="c310332d">
              Fru talman! Jag börjar bakifrån: Ja, jag vet att argumentationen
              är att man kan läsa någonstans i dokument att vi i allianspartierna
              och alliansregeringen skulle vilja att antalet anställda i kommuner
              och landsting minskar med 60 000. Det fanns ett annat bud tidigare
              i dag, och det låg på 30 000.
            </seg>
            <seg n="90cef119">
              Så småningom, efter att ha suttit och räknat och letat efter
              detta, har jag förstått att det här är något slags baklängesräkning
              där oppositionen vill tillvita alliansregeringen en vilja att
              säga upp 60 000 personer i kommuner och landsting. Detta är naturligtvis
              nonsens.
            </seg>
            <seg n="3b5669c9">
              Om man nu tittar på hur det ser ut är det tvärtom så att det
              i dag arbetas fler timmar i välfärdsverksamheterna tack vare regeringens
              tillskott. Det arbetas fler timmar och utförs fler tjänster, och
              det innebär att vi alla kan ha tillgänglig vård, omsorg och skola.
            </seg>
          </u>
          <note type="speaker" n="2e7c1d74">
            Anf. 91 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-9" n="e6aefa69">
            <seg n="1f32645e">
              Fru talman! Jag kan upplysa dig, Anna Lilliehöök, om att det
              här är er egen prognos över hur antalet anställda i offentlig
              sektor kommer att minska under den närmaste treårsperioden. Det
              är alltså konsekvensen av er egen politik som du tydligen inte
              riktigt känner till. Dessutom är de ökade socialbidragskostnaderna
              på 50 procent er egen prognos. Ni räknar alltså kallt med att
              det ska bli nedskärningar i den kommunala välfärden i välfärdens
              kärna, som ni så vackert uttrycker det i andra sammanhang.
            </seg>
            <seg n="c9eb3c4d">
              Det här är, som sagt var, konsekvensen av er egen politik. Om
              man inte tillför kommunerna det stöd de behöver för att möta den
              här krisen blir det nedskärningar. Ni tvingar ju fram nedskärningarna
              eftersom kommunerna måste hantera sin budget. Ni ger inte vare
              sig tillräckligt med resurser eller långsiktiga planeringsförutsättningar,
              vilket gör att kommuner nu går vidare med de varsel de tidigare
              har lagt. Man kan inte stoppa dem, för det är en mycket lång och
              även smärtsam process att gå igenom för en kommun.
            </seg>
            <seg n="09feec1a">
              Därför tar inte ni ansvar för att värna välfärden i krisen, Anna
              Lilliehöök. Ni förvärrar den och fördjupar den genom att ni tvingar
              fram uppsägningar.
            </seg>
            <seg n="39301acf">
              Anna Lilliehöök! Det är era egna prognoser. Ni räknar med att
              60 000 ska försvinna. Då kan jag upplysa dig om att 18 000 försvann
              redan i fjol. Det är många lärare, sjuksköterskor, vårdbiträden,
              undersköterskor och socionomer som riskerar sina jobb. Väldigt
              stora kvalitetsförsämringar väntar runt hörnet med er politik.
            </seg>
          </u>
          <note type="speaker" n="59669560">
            Anf. 92 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-01c5b26c8063a29c-2" n="fe060eaa">
            <seg n="0a6cfb6a">
              Fru talman! Jag tycker att det är väldigt glädjande att det visar
              sig att personalen i kommunerna har blivit mycket friskare. Dessutom
              har heltidstjänsterna blivit många fler. Det är faktiskt färre
              anställda, för vi har inte någon dubbelräkning av sådana som både
              är sjukskrivna och har vikarier. Det betyder också att det är
              färre personer som arbetar. Men som jag sade förut arbetar de
              fler timmar, och fler tjänster blir utförda.
            </seg>
            <seg n="0fe30004">
              Det här anslaget med ytterligare pengar inför 2010 annonserades
              redan i maj för att kommunerna skulle kunna känna sig trygga när
              det gäller att överbrygga krisen och att stegvis och lugnt kunna
              göra de omställningar som kommuner behöver göra.
            </seg>
            <seg n="3a626801">
              Det är ju inte meningen att man ska frysa verksamheterna. Självklart
              ska de utvecklas och anpassas till exempel till de demografiska
              förutsättningar som vi har.
            </seg>
          </u>
          <note type="speaker" n="0d173e7e">
            Anf. 93 HANS HOFF (s) replik:
          </note>
          <u who="hans_hoff_aff0b8" xml:id="i-dad86d150b6000fc-1" n="c6c01310">
            <seg n="00d52bd2">
              Fru talman! Anna Lilliehöök tog in den tidigare statsministern
              Göran Persson i det här och sade att det är hans inriktning på
              försvarsmaterielfrågorna som ligger till grund för att vi i dagens
              tilläggsbudget ska flytta 5 ½ miljarder kronor. Så är det självfallet
              inte.
            </seg>
            <seg n="ea5aaedd">
              På s. 24 i betänkandet framgår det klart och tydligt att den
              flyttning som ska göras i dag sker utifrån proposition 2008/09:140.
              Den nya inriktningen på försvaret får som konsekvens att det sker
              en tyngdpunktsförskjutning från utvecklingsinsatser till anskaffning
              av färdigt material.
            </seg>
            <seg n="4628d8a7">
              Om inte Göran Persson är rådgivare till regeringen på något sätt
              i de här frågorna har han definitivt inte varit inblandad. Ta
              lite ansvar för den politik ni bedriver här! Det tror jag är jätteviktigt.
            </seg>
            <seg n="1b8fa6d5">
              Den här upphandlingen har underkänts av en domstol det har framförts
              här i flera olika delar. Vi förutsätter att en ny upphandling
              görs. Om inte Försvarets materielverk överklagar handlar det i
              alla fall om en åtta nio månaders upphandlingsperiod som vi har
              framför oss. Överklagas det här domslutet tar det ännu längre
              tid.
            </seg>
            <seg n="38690dc4">
              Därför anser vi inte att regeringen behöver ha bemyndigandet
              i dag att inhandla de här fordonen. Vi anser inte det. Det finns
              ingen tidspress. Att det ska tas i dag motiveras med att detta
              skulle fördyra kostnaderna. Det är därför som det blir bråttom
              med det här bemyndigandet. Det argumentet finns inte längre.
            </seg>
            <seg n="660e928f">
              Jag har bara en fråga till Moderaterna och Anna Lilliehöök. Kan
              Moderaterna, om regeringen i dag av riksdagen får det här bemyndigandet
              att köpa fordonen, garantera riksdagen att regeringen inte genomför
              affären med finska Patria, trots att den har underkänts av en
              domstol? Jag skulle gärna vilja att riksdagen får ett konkret
              ja- eller nejsvar på den frågan.
            </seg>
          </u>
          <note type="speaker" n="b3260805">
            Anf. 94 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-01c5b26c8063a29c-3" n="fe060eaa">
            <seg n="1d055f16">
              Fru talman! Vi har ett upphandlingsreglemente. Vi har också en
              åtskillnad mellan myndighetsutövning och regering och riksdag.
              Om den här upphandlingen det gäller även alla andra upphandlingar
              blir överklagad betyder det på intet sätt att den kommer tillbaka
              hit till riksdagen.
            </seg>
            <seg n="75dd6c4e">
              Det händer säkert. Jag har ingen aning, men jag kan tänka mig
              det. Jag hoppas också att det verkligen sker överklaganden, för
              självklart genomförs inte alla upphandlingar på rätt sätt. Det
              är alltså helt riktigt att man ska kunna göra det här. Det är
              väldigt viktigt. Finessen med de här reglerna är ju att man ska
              kunna överklaga på tydliga grunder utan att vi politiker lägger
              oss i.
            </seg>
            <seg n="62fe149d">
              Tyvärr måste jag därför säga att jag inte kan svara på den fråga
              som du ställer. Jag tycker inte att vi ska göra det heller, utan
              det är Försvarets materielverk som sköter den här upphandlingen.
              Den har underkänts. Den måste göras om, och det ska Försvarets
              materielverk göra.
            </seg>
            <seg n="1253cfa3">
              Det viktiga med beslutet i dag och det vi beslutar om är inte
              på något sätt vem som ska få den här ordern, utan det är att det
              ska upphandlas fordon. Jag upprepar: Oppositionen tar på sig ett
              mycket stort ansvar om man vill fördröja upphandlingen av de fordon
              som behövs för att skydda vår trupp i Afghanistan.
            </seg>
          </u>
          <note type="speaker" n="e016a5f2">
            Anf. 95 HANS HOFF (s) replik:
          </note>
          <u who="hans_hoff_aff0b8" xml:id="i-dad86d150b6000fc-2" n="c6c01310">
            <seg n="9af81906">
              Fru talman! Den fördröjs inte på något sätt annat än genom att
              en domstol har underkänt hela upphandlingen.
            </seg>
            <seg n="6e4b3544">
              Den ska göras om, säger Anna Lilliehöök. Då finns det ingen anledning
              för riksdagen i dag att ge regeringen ett bemyndigande att slutföra
              den här affären. Kontrakt är ju tecknat med finska Patria.
            </seg>
            <seg n="fa14ba95">
              Men åter till min fråga. Anna Lilliehöök och Moderaterna anser
              att en ny upphandling ska göras. Då är jag trygg i den delen,
              så att säga. Men det är också många borgerliga riksdagsledamöter
              som är engagerade i de här frågorna, för det är stora värden som
              står på spel. Därför skulle jag ändå vilja att Anna Lilliehöök
              och Moderaterna garanterar riksdagen att regeringen inte genomför
              affären, trots att den är underkänd. Regeringen får ju den möjligheten
              från riksdagen om vi beslutar om det i dag. Det är det som det
              handlar om.
            </seg>
            <seg n="3fc4cd48">
              Ges det bemyndigandet till regeringen kan man också slutföra
              den affären, och det vore att köra över hela domstolsprocessen.
              Jag vill ha ett ja eller nej från Moderaterna i den frågan.
            </seg>
          </u>
          <note type="speaker" n="8f5b41be">
            Anf. 96 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-01c5b26c8063a29c-4" n="fe060eaa">
            <seg n="f9e64201">
              Fru talman! Jag tror att det är viktigt att vi här skiljer på
              beslutet att upphandla och bemyndigandet till regeringen att kunna
              fatta beslut om att ge bemyndigande till Försvarsmakten.
            </seg>
            <seg n="903ffe76">
              Det är ju därför det kommer här i tilläggsbudgeten. Men det borde
              kanske ha skett, om vi då hade haft en tilläggsbudget, redan i
              somras.
            </seg>
            <seg n="92d18ca6">
              Det viktiga är att vi fattar beslut om att ge bemyndigande till
              regeringen att ge uppdrag till Försvarsmakten, som i sin tur ger
              uppdrag till Försvarets materielverk.
            </seg>
            <seg n="edd1af6a">
              Det vi bestämmer om i dag är: Ska det över huvud taget införskaffas
              splitterskyddade fordon som ska kunna användas bland annat i våra
              internationella insatser?
            </seg>
            <seg n="a0dceb3c">
              Vi i utskottsmajoriteten säger ja till detta och stöder regeringen
              när det gäller den här upphandlingen. Bemyndigandet bör regeringen
              få så snabbt det någonsin är möjligt.
            </seg>
          </u>
          <note type="speaker" n="c78cc7ba">
            Anf. 97 ROGER TIEFENSEE (c):
          </note>
          <u who="roger_tiefensee_509485" xml:id="i-2c918608c52308e2-5" n="2e130c8a">
            <seg n="31bef5b2">
              Fru talman! En viktig del i den här tilläggsbudgeten är ökade
              anslag till väghållning och banhållning. Det är 65 miljoner mer
              till väghållning och 335 miljoner mer till banhållning, järnväg.
            </seg>
            <seg n="a321cc58">
              Det är ett viktigt besked som vi kan ge här i dag. Centerpartiet
              och alliansregeringen drar nu nytta av det rådande konjunkturläget
              där det finns en möjlighet att ta till vara lediga resurser inom
              byggsektorn. Det handlar om lediga resurser som kan användas för
              statliga investeringar och underhållsåtgärder inom infrastrukturområdet.
            </seg>
            <seg n="2de1332a">
              Det är rätt att i det här konjunkturläget, i en lågkonjunktur,
              satsa på infrastrukturinvesteringar, väg- och järnvägsinvesteringar,
              för nu får man mycket för pengarna.
            </seg>
            <seg n="ab23206d">
              Fru talman! De ökade anslagen i den här tilläggsbudgeten läggs
              till en redan historisk närtidssatsning på infrastruktur som görs
              2009 och 2010. Det gäller drift och underhåll och investeringar
              i vägar och järnvägar.
            </seg>
            <seg n="85380799">
              Med den här ökningen tidigare var det 11 miljarder i tilläggsbudgeten
              och budgetpropositionen för 2010, som vi har diskuterat tidigare
              på dagen, blir det totalt 12,6 miljarder under 2009 och 2010.
            </seg>
            <seg n="58ef1ad6">
              Det är satsningar som är nödvändiga. När alliansregeringen tillträdde
              hösten 2006 fanns det nämligen stora underskott i de väg- och
              järnvägsplaner som den socialdemokratiska regeringen lämnade efter
              sig.
            </seg>
            <seg n="891477aa">
              Underskotten är skillnaden mellan de löften som fanns i planerna
              och de resurser som fanns i budgetar. Och de har skrivit budgetar
              inom de här områdena under en väldigt lång tid.
            </seg>
            <seg n="618b557d">
              Underskotten var av storleksordningen 100 miljarder. Vi har nu
              successivt börjat arbeta i fatt det här. Framför allt är det underhåll
              som har varit eftersatt under lång tid.
            </seg>
            <seg n="4e5f1b40">
              De här underskotten har vi kunnat märka i vår vardag. Det är
              vägar där det varit bristande underhåll som är fulla med potthål,
              som framför allt har drabbat landsbygdsboende. Det är järnvägar,
              växlar och signalsystem där det varit bristande underhåll som
              gör att alla som pendlar, inte minst här i Mälardalen, inte riktigt
              har kunnat lita på tidtabellerna. Kommer jag till jobbet i tid?
              Hinner jag hämta barnen på dagis innan dagis stänger? Den nödvändiga
              tryggheten i vardagen har inte funnits där. Man har haft svårare
              att få livspusslet att gå ihop. Och det är viktigt att få både
              livspussel och vardagen att gå ihop.
            </seg>
            <seg n="653fa24c">
              Vi åtgärdar nu detta genom den här närtidssatsningen med drift
              och underhåll på vägar och järnvägar. I storstadsområdet här har
              det tidigare gjorts en satsning på att göra små smarta investeringar
              för att få signalsystem, växlar och annat att fungera. Man slipper
              sitta i en tunnel mellan Flemingsberg och Södertälje, där alla
              ringer till sin sambo och talar om att de kommer hem sent. Den
              verkligheten förändras successivt.
            </seg>
            <seg n="5f646472">
              Fru talman! En annan viktig och betydande del i den här tilläggsbudgeten
              är en omföring i statens balansräkning som följer av att Banverket
              Produktion bolagiseras. Syftet med bolagiseringen är att öka transparensen
              och konkurrensen inom marknaden för drift, underhåll och investeringar
              på järnväg.
            </seg>
            <seg n="70400af3">
              En tydligare uppdelning av Banverkets myndighetsroll och Banverket
              Produktions roll att göra investeringar och underhåll är nödvändig.
              Då kan man också få in flera aktörer på marknaden. Uppdelningen
              gör att flera aktörer vågar och vill ge sig in och konkurrera.
            </seg>
            <seg n="f8d1f8e8">
              Den här uppdelningen, fru talman, ger mer järnväg för pengarna.
              Precis så hette en statlig utredning som har föregått den här
              bolagiseringen. Vi använder helt enkelt skattebetalarnas pengar
              mer effektivt.
            </seg>
            <seg n="776e394f">
              I en gemensam reservation motsätter sig oppositionen den här
              uppdelningen av Banverket. De vill uppenbarligen inte ha just
              mer järnväg för pengarna. I stället utnyttjar man den omföring
              i statsbudgeten som den här bolagiseringen innebär till att öka
              anslagen.
            </seg>
            <seg n="5504cb13">
              Det är viktigt att veta att det som görs i tilläggsbudgeten är
              att regeringen löser Banverkets lån i Riksgälden som motsvarar
              maskiner som Banverket Produktion har och för över det till ett
              statligt bolag. Det är helt saldoneutralt. Det är en ren omföring
              i budgeten.
            </seg>
            <seg n="84929721">
              Det är ingen besparing att inte genomföra det. Ändå utnyttjar
              Socialdemokraterna den möjligheten i sin tilläggsbudget i och
              med att kontot är öppnat. Man säger att man gör den här besparingen.
              Man gör inte omföringen.
            </seg>
            <seg n="e86694f9">
              Det är väl på tiden att man lägger ökade anslag till drift och
              underhåll när man inte gjorde det när man själv satt vid makten.
              Men det som händer är att man tvingas låna mer i Riksgälden. I
              tilläggsbudgeten lånar Socialdemokraterna i storleksordningen
              1 miljard mer än vad regeringen gör. Det är viktigt att notera.
            </seg>
            <seg n="6d66805d">
              Slutligen, fru talman, när det gäller bemyndigande för anskaffning
              av splitterskyddade hjulgående fordon, som hanteras och finns
              i tilläggsbudgeten, handlar det just om ett bemyndigande att köpa
              fordon. Riksdagen tar inte ställning till vilka fordon som ska
              köpas.
            </seg>
            <seg n="c47c62f0">
              Det är FMV som gör upphandlingen. Efter länsrättens dom, som
              refereras i betänkandet, är det en öppen fråga vem som får leverera
              fordonen. Vi ger nu ett bemyndigande om att man får köpa. Det
              bemyndigandet kan användas 2009 eller senare.
            </seg>
            <seg n="3dc51abf">
              Jag tycker att det är en naturlig ordning att först ge ett bemyndigande
              och sedan upphandla. Det är den naturliga ordningen. Det är en
              konstig ordning att Försvarsmakten först gör en upphandling, och
              sedan kommer man till riksdagen och begär ett bemyndigande. Den
              naturliga ordningen är att ge bemyndigandet nu, och sedan görs
              upphandlingen om.
            </seg>
            <seg n="e29dba94">
              Jag vill med det yrka bifall till förslaget i finansutskottets
              betänkande.
            </seg>
          </u>
          <note type="speaker" n="96f2d5bf">
            Anf. 98 EMMA HENRIKSSON (kd):
          </note>
          <u who="unknown" xml:id="i-9a6e92f7f1a96645-7" n="7ad595e4">
            <seg n="d1c07348">
              Fru talman! Jag börjar med att yrka bifall till förslaget i betänkandet.
            </seg>
            <seg n="6dbf6827">
              Den tilläggsbudget som vi nu hanterar har en riktigt stor post.
              Det är de extra bidragen till Sveriges kommuner och landsting.
            </seg>
            <seg n="64f20e4b">
              Det är självklart så att om vi hade haft förmånen att veta när
              krisen skulle komma, veta hur länge den skulle hålla på och hur
              stor den skulle bli skulle vi ha kunnat lägga upp en mycket bättre
              plan. Vi skulle ha haft helt andra planeringsförutsättningar.
              Vi skulle kunna samla i ladorna exakt så mycket som behövs och
              använda det vid precis de tillfällen då det får bäst effekt.
            </seg>
            <seg n="0a7f37a5">
              Nu ligger det i sakens natur att det inte fungerar så vid en
              kris. Den här krisen har dessutom varit mycket värre, mycket djupare
              och kantad av mycket mer osäkerhet än någon kris vi har sett på
              decennier.
            </seg>
            <seg n="6c5193f7">
              Att vi då inte redan från början vet exakt hur mycket vi kan
              bidra med till Sveriges kommuner och våra landsting för att de
              ska kunna upprätthålla de viktiga välfärdssystemen ligger i sakens
              natur. Vi har ändå försökt att så tidigt som möjligt ge signaler
              så att kommunerna har så goda förutsättningar som möjligt.
            </seg>
            <seg n="b1c50ac6">
              När vi inte har kunnat ge så mycket pengar som vi vill har vi
              gett allt vi har möjlighet till utan att riskera att konjunkturen
              blir värre på grund av våra åtgärder. De pengar som ges till kommunerna
              är mycket väl investerade pengar som direkt ger avtryck i kommunernas
              budget.
            </seg>
            <seg n="23521635">
              Jag sitter också i kommunfullmäktige i min hemkommun Huddinge.
              Det är klart att vi där tycker att det är besvärligt att vi inte
              har vetat innan och fått berättat för oss exakt hur mycket våra
              skatteintäkter kommer att falla och hur mycket mer vi kommer att
              få från staten. Men vi gör det bästa utifrån det läge som vi har.
            </seg>
            <seg n="4eabf68c">
              Det finns en sak i tilläggsbudgeten som kan tyckas vara en liten
              post, men den är mycket viktig. Man ska kunna göra också sådana
              satsningar när det är en lågkonjunktur. Det är kopplat till statens
              roll som arbetsgivare.
            </seg>
            <seg n="c8654cfb">
              Det är viktigt att vi kan stärka förtroendet för myndigheter
              och statliga tjänstemän och öka rättssäkerheten och effektiviteten
              i verksamheten. Det tvååriga projekt som regeringen föreslår för
              att utvärdera och stärka det offentliga etoset och värdegrundsarbetet
              är något som långsiktigt kommer att gynna alla medborgare. Jag
              tycker att det är beklagligt att Socialdemokraterna inte vill
              vara med på den satsningen.
            </seg>
            <seg n="12541ebb">
              Det finns många andra viktiga saker på större eller mindre belopp.
              Roger Tiefensee har på ett föredömligt sätt beskrivit de satsningar
              vi gör när det gäller vägunderhåll och banunderhåll.
            </seg>
            <seg n="26a6a65c">
              Det är angeläget att vi gör sådana satsningar nu. Det är nu det
              är billigare. Det är nu det finns resurser att göra sådana extrasatsningar.
            </seg>
            <seg n="042d20f1">
              Vi ger extra tillskott för att man ska kunna sätta i gång på
              en gång med sådant som finns färdigt och upphandlat. Vi gör också
              extra satsningar för att göra upphandlingar tidigare, där man
              har tillräckligt lång förberedelsetid innan så att man kan komma
              i gång, och vi nyttjar våra resurser på bästa sätt.
            </seg>
          </u>
          <note type="speaker" n="e6f685ad">
            Anf. 99 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-10" n="e6aefa69">
            <seg n="61f07a2f">
              Fru talman! Jag kunde inte låta bli att begära replik när jag
              hörde Emma Henrikssons inledning. Hon stod och pratade om att
              allt hade varit mycket lättare om man hade vetat när krisen skulle
              komma. Man skulle ha kunnat planera mycket bättre om man hade
              vetat när krisen skulle komma.
            </seg>
            <seg n="03fae4af">
              Om vi ska rekapitulera historien var det så att oppositionen
              hade hunnit lägga fram ett antal initiativ innan regeringen ens
              reagerade på att det var kris. Jag kommer ihåg att jag stod här
              i talarstolen och hade en debatt med Fredrik Reinfeldt i november
              2008. Han förnekade då fortfarande att det var kris: Jobben kommer
              fortfarande. Javisst, en del blir arbetslösa, men det är inga
              problem. Vi ser fortfarande jobbtillströmningen.
            </seg>
            <seg n="8ded617c">
              Vi väckte alternativa motioner om åtgärder i december och tvingade
              regeringen att ta initiativ. Er förnekelse av den här krisen har
              fördjupat den. Dessutom är de stimulanspaket ni har lagt fram
              bland de minsta i Europa. Det ser man i de utvärderingar som är
              gjorda och om man räknar bort de automatiska stabilisatorerna.
              Det kanske är värt att lägga till.
            </seg>
            <seg n="b5e535ed">
              Du sade så här Emma: Vi ska lägga till allt vi har möjlighet
              till för kommunerna utan att riskera att det blir värre på grund
              av våra åtgärder. Olika ekonomer på både vänster- och högerkanten
              säger att det mest träffsäkra, den mest kassaskåpssäkra investeringen
              man kan göra i krisen är att satsa på just kommunerna. Det finns
              liksom ingen risk med en sådan satsning. Pengarna stannar kvar
              i det offentliga sparandet. Pengarna används antingen till att
              behålla personal eller till att anställa nya, vilket gör att vi
              kommer fortare ur krisen.
            </seg>
            <seg n="d5238b36">
              Jag har därför väldigt svårt att förstå ert påstående, men det
              kanske Emma Henriksson kan vidareutveckla för mig. Jag inser att
              Kristdemokraterna prioriterar skattesänkningar för de redan rika
              i stället för att värna välfärden i krisen, men det skulle vara
              intressant att höra varför.
            </seg>
          </u>
          <note type="speaker" n="f5341cf4">
            Anf. 100 EMMA HENRIKSSON (kd) replik:
          </note>
          <u who="unknown" xml:id="i-9a6e92f7f1a96645-8" n="7ad595e4">
            <seg n="67f9eb3d">
              Fru talman! Det är väldigt intressant att höra hur Ulla Andersson
              räknar. Att Sverige skulle ha ett av de minsta paketen i Europa
              är bara helt och hållet befängt. När det gäller de automatiska
              stabilisatorerna är det väldigt svårt för vanliga väljare att
              förstå vad man pratar om över huvud taget, men vi i Sverige har
              ett system som innebär att vi har byggt in skyddsbarriärer. När
              krisen kommer, för vi vet att det kommer kriser, har vi redan
              vidtagit en massa åtgärder som kickar in automatiskt. Det är till
              exempel att socialbidragen ökar, eftersom arbetslösheten stiger.
            </seg>
            <seg n="bda542a1">
              Vi har redan garderat oss för det här. Ska vi räkna bort det
              då? Länder som inte har infört de här skyddssystemen från början
              måste akut vidta en massa åtgärder. Vi har sett till att vi har
              ett väldigt bra och tryggt system från början, och det är också
              det som har gjort att vi har klarat den här krisen mycket bra.
            </seg>
            <seg n="498ccb29">
              Från det att vi övertog regeringsmakten 2006 har vi tagit itu
              med alla de problem som byggts upp ända sedan den senaste krisen
              vi hade. Fler och fler människor hade slussats ut och inte fått
              vara med på arbetsmarknaden, utan de hade utförsäkrats och blivit
              sjukskrivna fast de egentligen hade en arbetsförmåga. Detta har
              gjort att vi hade ett väldigt dåligt läge, men vi hade redan börjat
              ta tag i dessa problem, vilket har gjort att vi har kunnat mildra
              effekterna av krisen.
            </seg>
            <seg n="7ede0b44">
              Men som jag sade i mitt anförande: Självklart är det så att vi
              inte från början vet exakt när en kris börjar eller exakt hur
              djup den blir. Men det kanske Ulla Andersson vet.
            </seg>
          </u>
          <note type="speaker" n="7dbd3c99">
            Anf. 101 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-11" n="e6aefa69">
            <seg n="91eb7407">
              Fru talman! När regeringen lade fram sin budgetproposition i
              september 2009 kunde vi samfällt i oppositionen konstatera att
              den budgeten redan var gammal på grund av den ekonomiska krisen.
              Men här stod ni och pratade om en superduperbudget som knappt
              innehöll några åtgärder alls.
            </seg>
            <seg n="21ea48ba">
              Europaparlamentet har utvärderat de finanspolitiska stimulanserna
              i de olika länderna och kommit fram till att Sverige låg i bottenskiktet.
              Det kanske kan vara värt att ta upp.
            </seg>
            <seg n="82e748e9">
              De automatiska stabilisatorerna är självklart mycket bra, men
              den här regeringen har ju försämrat dem mycket kraftigt. Sverige
              låg på 6:e plats i OECD när det gällde att ha en god arbetslöshetsförsäkring.
              Vi har halkat ned till 21:a plats med Kristdemokraternas och den
              här regeringens politik. Från 6:e till 21:a plats! Det har väldigt
              stor betydelse för möjligheterna att möta finanskrisen, för det
              är just dessa grupper, alltså de arbetslösa, sjuka och människor
              med dålig ekonomi, som man på olika sätt behöver stödja för att
              få i gång tillväxt och konsumtion för att få i gång hjulen igen.
            </seg>
            <seg n="cf565a32">
              Men ni har i stället ökat socialbidragens kostnader. Ni har fört
              människor från a-kassan till kommunernas socialbidrag. Ni räknar
              själva med att socialbidragen ska öka med 50 procent, och det
              är med anledning av er förda politik. Det här är ytterligare ett
              sätt att överföra kostnaderna på kommunerna. I stället för att
              kommunerna ska satsa på sjukvård, äldreomsorg och barnomsorg tvingar
              ni dem att betala ut mer i socialbidrag kostnader som egentligen
              staten skulle ha tagit genom a-kassan och sjukförsäkringen.
            </seg>
            <seg n="059347c2">
              Ni lämnar människor i utanförskap. Utanförskapet har ökat under
              tre år med den här regeringen, inte minskat, fast det var det
              ni gick till val på. Jag tycker att Kristdemokraterna faktiskt
              har svikit både välfärden och människorna i det utanförskap som
              ni gick till val på att minska.
            </seg>
          </u>
          <note type="speaker" n="7073299f">
            Anf. 102 EMMA HENRIKSSON (kd) replik:
          </note>
          <u who="unknown" xml:id="i-9a6e92f7f1a96645-9" n="7ad595e4">
            <seg n="3b9c4616">
              Fru talman! Det är intressant hur man kan använda retoriken för
              att försöka ändra hur verkligheten ser ut.
            </seg>
            <seg n="4c375820">
              Det är höjda utgifter för kommunerna för socialbidrag, men det
              beror inte på vår förda politik, utan det beror på att vi har
              en kris en kris som är större än någon kris vi har sett sedan
              30-talet. Det är inte bara här i Sverige och det är inte bara
              regeringen med kristdemokrater i som har gjort att vi har den
              kris vi har, utan det är för att det är en internationell lågkonjunktur
              utan dess like. Men det kanske Vänsterpartiet har missat. Det
              kanske är alliansregeringens fel att vi har den här krisen.
            </seg>
            <seg n="970961d1">
              Det är på grund av att utgifterna för socialbidragen ökar som
              vi faktiskt ser till att kommunerna ska ha mer pengar för att
              ha råd med dessa insatser så att människor får den hjälp de behöver
              när de hamnar i en utsatt situation. Men kom inte och påstå att
              krisen beror på regeringen och på vår förda politik!
            </seg>
          </u>
          <note type="speaker" n="705b8e58">
            Anf. 103 AGNETA LUNDBERG (s):
          </note>
          <u who="agneta_lundberg_04db1a" xml:id="i-fe3ec838b4ecf0ab-0" n="abad61f3">
            <seg n="225a05fb">
              Fru talman! Jag börjar med att yrka bifall till den gemensamma
              reservationen 1 från s, v och mp samt reservationerna 2 och 3
              från s. Betänkandet handlar bland annat om bemyndigande för anskaffning
              av 115 splitterskyddade hjulgående fordon.
            </seg>
            <seg n="c7826fbc">
              Jag kommer från Örnsköldsviks kommun och har därför av naturliga
              skäl följt utvecklingen av SEP under lång tid. Jag var även engagerad
              när FMV förhandlade med BAE Hägglund och när de slutförde den
              2006.
            </seg>
            <seg n="6448e836">
              När sedan den nuvarande regeringen gjorde helt om vad gäller
              inriktning och valde att handla från hyllan blev vi i Örnsköldsvik
              och även i andra delar av Västernorrland och Västerbotten väldigt
              upprörda. Faktum är att denna fråga är viktig för hela Sverige
              och vår försvarsindustriutveckling då många underleverantörer
              även finns utanför Örnsköldsviks kommun.
            </seg>
            <seg n="fcfe6385">
              BAE Hägglunds har i dag 900 anställda varav 300 kollektivanställda.
              Övriga är tjänstemän. Man har gått ifrån att vara ett industriföretag
              med många kollektivanställda till ett företag med många tjänstemän,
              alltså med spetskompetens. Utifrån den uppkomna situationen med
              SEP har 320 varsel lagts, och dessa kommer att leda till uppsägningar.
              När det gäller ytterligare tekniker avvaktar BAE hur det går med
              beställningen av SEP. Skulle de inte få denna order kommer ytterligare
              100 personer omedelbart att sägas upp.
            </seg>
            <seg n="f7aba889">
              En sådan utveckling är förödande och måste förhindras. Regeringens
              föreslagna tyngdpunktsförskjutning från utveckling av försvarsmateriel
              på svensk botten till anskaffning av färdig materiel är förödande
              för svensk försvarsindustriutveckling.
            </seg>
            <seg n="31bbcde8">
              Vi vill erinra om att Sverige som militärt alliansfri stat har
              en lång tradition av en stark nationell försvarsindustri som inte
              enbart försett och förser landet med materiel utan också ger kunskap
              och oberoende samt tillgång till viktiga militära industriella
              samarbeten.
            </seg>
            <seg n="5b9ca039">
              Det är uppenbart att en internationellt konkurrenskraftig försvarsindustri
              i de delar som handlar om spjutspetsteknologi och där Sverige
              har utvecklat världsledande kompetenser har betydelse såväl ur
              ett långsiktigt strategiskt perspektiv som ur ett industripolitiskt
              perspektiv.
            </seg>
            <seg n="26b30203">
              Vid en förskjutning mot anskaffning av befintlig materiel, det
              som kallas köp från hyllan, är det inte självklart att marknaden
              har och kan tillhandahålla den typ av materiel som Sverige behöver.
              Tillgången på materiel måste säkras, inte bara i dag utan också
              när vi behöver den i en eventuell framtida försämrad omvärldssituation.
            </seg>
            <seg n="77fc2efe">
              En konsekvens av att köpa ett fordon från hyllan ser vi nu med
              den så kallade Galten som köpts från Sydafrika. Det är det fordon
              som används i Afghanistan och som de svårt skadade svenska soldaterna
              färdades i. I dag har BAE en uppgift att reparera 90 Galtenfordon,
              få dem i brukbart skick och förstärka säkerhetsskyddet i dessa.
              Det innebär stora ytterligare kostnader utöver inköpspriset.
            </seg>
            <seg n="f0036673">
              Som det sagts så många gånger förut ligger SEP ur ett livscykelperspektiv
              i täten när det gäller bland annat flexibilitet, miljö, säkerhet
              och pris. Det är för mig en självklarhet att bedömningen görs
              ur ett livscykelperspektiv och inte från dagsläget.
            </seg>
            <seg n="07bd15ef">
              Det är viktigt att regeringen nu gör om upphandlingen och gör
              rätt och inte använder sitt bemyndigande till att, trots vad länsrätten
              sagt i sin dom, hålla fast vid att köpa från hyllan och svika
              svensk alliansfrihet och svensk försvarsindustri inte minst BAE
              Hägglunds i Örnsköldsvik och dess anställda.
            </seg>
            <seg n="421fa4b5">
              Utifrån tidigare diskussioner skulle jag vilja veta hur Kristdemokraterna
              ställer sig när det gäller ny upphandling och om man går tillbaka
              till den tidigare kravspecifikationen.
            </seg>
            <seg n="89b552aa">
              (Applåder)
            </seg>
          </u>
          <note type="speaker" n="3b9abce2">
            Anf. 104 GÖRAN PETTERSSON (m):
          </note>
          <u who="goran_pettersson_9f8537" xml:id="i-6562aa8892c67b6d-0" n="5c7dd4b2">
            <seg n="b203a7eb">
              Fru talman! Vi debatterar nu tilläggsbudgeten, men det har tyvärr
              blivit som så att vi närmast är inne på ett annat utskotts område.
              Jag fann därför anledning att begära ordet.
            </seg>
            <seg n="8316ef86">
              Jag har all förståelse för Agneta Lundberg och hennes perspektiv
              på situationen i Örnsköldsvik. Jag har själv bott på en ort som
              drabbats av politiska beslut som påverkat arbetstillfällena. Men
              jag tycker att det är två saker som vi måste ha klara för oss
              i denna debatt. Det är två andra perspektiv.
            </seg>
            <seg n="b9cf946c">
              Det ena är vilken debatt vi nu är inne i, nämligen finansutskottets
              debatt, där vi har att ta ställning till ett bemyndigande på tilläggsbudgeten.
              Vi har inte att föra ett resonemang om huruvida försvarsutskottet
              har gjort ett klokt yttrande eller inte. Visst, vi har full frihet
              att göra det, men vi har uppdelningen inom riksdagen att vi har
              kompetensen på olika områden.
            </seg>
            <seg n="2c877b82">
              Det andra är ett perspektiv som jag tycker kommer bort helt och
              som jag tycker ska vara helt överordnat. I riksdagen skickar vi
              emellanåt soldater på uppdrag i andra länder. Det är ingen som
              har lyft fram det perspektivet. Vi talar om tjänstemännen i Örnsköldsvik.
              Vi talar om de kollektivanställda. Vi talar om politiken. Men
              den grundläggande delen är att vi har ansvar som riksdagsledamöter
              för dem som vi skickar i väg, dem som vi ställer stora krav på
              och som vi också får vara beredda på kommer att kunna få betala
              det ultimata priset. Det kravet måste vara det styrande. För finansutskottet
              är frågan uppe huruvida vi ska ge ett bemyndigande så att regeringen
              kan fatta beslut som den finner lämpliga.
            </seg>
            <seg n="357c0a72">
              Nu har vi utgått väldigt mycket från att det är två olika situationer.
              Vi har fört det hypotetiska resonemanget om en ny upphandling
              eller liknande. Genom att ge ett bemyndigande öppnar vi för andra
              lösningar som vi i dag kanske inte ser och tar på bordet. Vi ger
              handlingsfrihet. Den handlingsfriheten är det väldigt viktigt
              att vi ger. Vi ska göra det med hänsyn till soldaternas behov.
            </seg>
          </u>
          <note n="c9d13ab0">
            Överläggningen var härmed avslutad.
          </note>
          <note n="759eb31f">
            9 § Avtal om upplysningar i skatteärenden och partiella skatteavtal
            med Caymanöarna
          </note>
          <note n="afb84a56">
            Föredrogs
          </note>
          <note n="b541b701">
            Tredje vice talmannen konstaterade att ingen talare var anmäld.
          </note>
          <note n="79dc845d">
            10 § Informationsutbytesavtal och partiellt skatteavtal med Aruba
          </note>
          <note n="afb84a56">
            Föredrogs
          </note>
          <note n="b541b701">
            Tredje vice talmannen konstaterade att ingen talare var anmäld.
          </note>
          <note n="b0f9b560">
            11 § Informationsutbytesavtal och partiellt skatteavtal med Nederländska
            Antillerna
          </note>
          <note n="afb84a56">
            Föredrogs
          </note>
          <note n="b541b701">
            Tredje vice talmannen konstaterade att ingen talare var anmäld.
          </note>
          <note n="ce7a662a">
            12 § AP-fondernas verksamhet t.o.m. 2008
          </note>
          <note n="afb84a56">
            Föredrogs
          </note>
          <note type="speaker" n="ac18b8a1">
            Anf. 105 ULLA ANDERSSON (v):
          </note>
          <u who="ulla_andersson_97add8" xml:id="i-8dfc9ef14ff3eec8-12" n="e6aefa69">
            <seg n="be412ae4">
              Fru talman! Nästan 2 miljarder kronor per år kostar förvaltningen
              av AP-fonderna. Ändå ger de en negativ avkastning under utvärderingsperioden.
              Det försöker regeringen och utskottet förklara med att det är
              ytterst ovanligt med två så kraftiga nedgångar på världens aktiemarknader.
              Frågan är om det är så ovanligt. Är inte sådana nedgångar en naturlig
              del av kapitalismen? Det är bara det att kriserna brukar döpas
              med olika namn. Vi har tulpankriser, Asienkriser, tequilakriser,
              IT-kriser och numera finanskrisen. De byter bara skepnad, men
              är en del av samhällssystemet, vilket i stor utsträckning bygger
              på spekulation, vilket gör systemet mycket skört.
            </seg>
            <seg n="e51d5a0c">
              Nästan 200 miljarder försvann av pensionspengarna under 2008.
              Samtidigt täcker avgifterna inte ens pensionsutbetalningarna,
              så bromsen slår till. En normalpensionär kommer i enlighet med
              fempartiöverenskommelsen att mista drygt 50 000 kronor de närmaste
              fem åren. Visst, under valåret blir summan lite lägre, men det
              tas igen åren efter valet.
            </seg>
            <seg n="82d761fa">
              Dessutom innebär den överenskommelse de fem partierna har gjort
              att pensionärerna till och med kan förlora mer än de hade gjort
              om det ursprungliga förslaget hade slagit igenom. Påståendet från
              regeringen om att den automatiska balanseringen från 2011 och
              framåt i huvudsak beror på börsens utveckling är felaktigt. Sanningen
              är att pensionssystemet är felkonstruerat och att fortsatta neddragningar
              i form av successiva aktiveringar av den automatiska balanseringen,
              den så kallade bromsen, kommer att tvingas fram om inte pensionssystemet
              ses över från grunden.
            </seg>
            <seg n="874be0c9">
              Fru talman! Här finns anledning att undanröja ett vida spritt
              missförstånd som ryms i påståendet att man förutsett att det skulle
              bli ett avgiftsunderskott när de stora generationerna går i pension
              och att man har AP-fonderna för att möta dessa påfrestningar.
              Det är sant att det var tänkt så. Men dräneringen av AP-fonderna,
              det vill säga att man överförde mer än 250 miljarder från AP-fonderna
              till statsbudgeten, har gjort att den möjligheten har stängts.
              När balanstalet tilläts gå ned mot 1,0 redan innan de stora årskullarna
              nått pensionsåldern upphävdes fondernas buffertfunktion. De blev
              i stället en del av själva grundbalansen. Varje extra påfrestning,
              som stora pensionärskullar, måste alltså mötas genom andra förändringar
              som förstärker systemet.
            </seg>
            <seg n="57dadfd3">
              När det nya systemet skulle utarbetas sades att det skulle bli
              stabilt. Olika experter sade att en eventuell sänkning av pensionerna
              skulle bli marginell och kortvarig. Det som händer nu skulle inte
              hända.
            </seg>
            <seg n="a7882af4">
              Fru talman! Jag yrkar bifall till vår reservation 1, där vi har
              skrivit att inga ytterligare medel ska överföras från AP-fonderna
              till statsbudgeten. Jag skulle också gärna vilja se att den framtida
              debatten om pensionssystemet fördes i denna kammare av riksdagens
              förtroendevalda, inte i en sluten fempartigrupp vid sidan om riksdagen.
            </seg>
            <seg n="e34c161a">
              Fru talman! När Vänsterpartiet krävde att AP-fonderna skulle
              sälja sitt ägande i företag som tillverkar klustervapen jag har
              själv gjort det ett antal år i talarstolen var svaret från övriga
              partier och AP-fonderna att vi följer de konventioner vi skrivit
              under. Sverige hade då mycket riktigt inte skrivit under konventionen
              om klustervapen. Därmed var det okej från deras sida att pensionspengarna
              investerades i klustervapen. Men när Sverige sent omsider skrev
              under konventionen såldes andelarna, vilket var mycket bra.
            </seg>
            <seg n="6f714f50">
              Nu visar det sig att vi genom AP-fonderna finansierar Israels
              ockupation av Palestina, vilket är ett brott mot Genèvekonventionen.
              Då blir inte svaret från AP-fonderna eller någon annan: Javisst,
              vi ska sälja omedelbart, eftersom vi bryter mot internationella
              konventioner. I stället blir svaret: Vi ska föra en dialog med
              de berörda företagen.
            </seg>
            <seg n="0062d256">
              Vi bygger alltså en del av våra framtida pensioner på brott mot
              Genèvekonventionen. Vi är med och finansierar ockupationen av
              Palestina. Det känns rent ut sagt ruttet. Det är oerhört tråkigt
              att det endast är Vänsterpartiet som kräver att AP-fonderna ska
              lämna sitt innehav i de här företagen med omedelbar verkan.
            </seg>
            <seg n="78624beb">
              Vid halvårsskiftet hade Första AP-fonden andelar för närmare
              4 miljoner kronor i företaget Elbit Systems. Elbit Systems är
              djupt involverat i separationsbarriären, den så kallade muren,
              på de ockuperade palestinska territorierna. Elbit Systems är en
              av två huvudleverantörer till det elektroniska övervakningsstaket
              som tillhör murprojektet. Det israeliska företaget Elbit Systems
              tillverkar även det obemannade attackflygplanet Hermes, som enligt
              människorättsorganisationen Human Rights Watch användes i kriget
              mot Gaza i vintras. Det användes vid sex attacker, där 29 civila
              dödades, varav sex barn. Angreppen genomfördes utan att någon
              militär aktivitet från Hamas pågick i närheten.
            </seg>
            <seg n="c4903136">
              Enligt en sammanställning av Sveriges Television hade alla de
              fyra första AP-fonderna innehav i det franska företaget Alstom
              vid årsskiftet. Alstom är inblandat i järnvägsprojekt som ska
              binda samman illegala israeliska bosättningar med varandra på
              Västbanken.
            </seg>
            <seg n="f6967926">
              Det är till och med så att byn Bilin på Västbanken har skrivit
              till Första AP-fonden och protesterat mot att fonden investerar
              i företag som Israel Discount Bank och Elbit Systems. Jag tänker
              nu, fru talman, citera ur detta brevt:
            </seg>
            <seg n="227cf8b3">
              AP1:s investeringar i Israel Discount Bank skadar oss personligen
              och direkt. Israel Discount Banks affärskontor och andra datortjänster
              sköts av företaget Matrix IT. Matrix IT:s affärskontor är beläget
              på land som tillhör vår by, men som har stulits av den illegala
              bosättningen Modiin Illit.
            </seg>
            <seg n="b1a2c69a">
              Brevet avslutas så här:
            </seg>
            <seg n="25139ad0">
              Det är samvetslöst att svenska medborgare äger andelar i företag
              som hjälper till att stjäla land från Bilin och andra palestinska
              byar och som förstör allt hopp om fred. Vi ber er att stå vid
              vår sida i kampen för rättvisa och avinvestering från dessa företag.
            </seg>
            <seg n="7f978820">
              En kvinnlig människorättsaktivist som är engagerad i BDS Boycott,
              Divestment and Sanctions for Palestine påminner oss svenskar i
              en intervju i tidningen Arbetaren om det uttalande som gjorts
              från Internationella domstolen i Haag om varje stats ansvar att
              följa Genèvekonventionen och alltså inte understödja murbygget.
              Hon säger så här: Det gäller i allra högsta grad även Sverige
              och de svenska pensionsfonderna; det är olagligt, orättvist och
              omänskligt att delta i att beröva tusentals palestinier deras
              land och försörjningsmöjligheter och att fängsla dem i bantustans.
            </seg>
            <seg n="58e93dd9">
              Första AP-fonden och Tredje AP-fonden har innehav i ytterligare
              företag som har verksamhet på ockuperad mark. Bank Leumi har kontor
              på ett flertal bosättningar på Västbanken, och Bezeq förser israeliska
              bosättningar med telefonuppkoppling och infrastruktur.
            </seg>
            <seg n="8c575e4e">
              Första, Andra, Tredje och Fjärde AP-fonderna har bildat ett etik-
              och miljöråd för att bedriva en dialog med företag i vilka AP-fonderna
              äger aktier och med företag som begår brott till exempel mot mänskliga
              rättigheter och olika konventioner.
            </seg>
            <seg n="bbe8c816">
              Först köper AP-fonderna aktier. Sedan upptäcker de om de själva
              upptäcker det kan man ibland diskutera; oftast verkar det vara
              någon annan som upptäcker det att de äger aktier i bolag som de
              inte borde äga aktier i. Då börjar Etikrådet, om man där har resurser,
              att föra en dialog med företaget i fråga. Men den rimliga ordningen
              borde väl vara att göra omvänt, det vill säga att man före köpet
              kollar företaget.
            </seg>
            <seg n="e63a3a8b">
              Nu har man dock en annan ordning. Det minsta man kan begära är
              väl att tillräckligt med resurser avsätts till rådets arbete.
              Har man nästan 2 miljarder till administration av fonderna borde
              man kunna lägga en mycket större andel på arbetet i sitt etik-
              och miljöråd. I dag är en halvtidskonsult anställd. Under det
              närmaste året kommer tjänsten att utvidgas till en heltidstjänst.
              På det sättet klarar man årligen en dialog med ungefär 15 företag.
              Det kommer alltså att dröja 233 år innan man har gått igenom samtliga
              företag där man äger aktier. Troligtvis tar det längre tid eftersom
              man ibland i flera år för en dialog med ett och samma företag.
            </seg>
            <seg n="afca8b82">
              Fru talman! AP-fonderna begår brott mot Genèvekonventionen. Det
              är de medvetna om. Ändå tänker de inte avveckla sitt innehav.
              På en direkt fråga från mig kan de inte ens meddela när de har
              för avsikt att göra det.
            </seg>
            <seg n="94ea9b82">
              Vi vill att AP-fonderna omedelbart säljer sina innehav i de företag
              som tydligt begår brott mot Genèvekonventionen och som gynnar
              och finansierar den israeliska ockupationen. På det sättet ska
              inte våra gemensamma pensionspengar användas!
            </seg>
            <seg n="0aacfa54">
              Med detta yrkar jag bifall till reservation 2 från oss i Vänsterpartiet.
              Vi vill att AP-fonderna ska förbjudas att investera i vapenindustrin
              och att inga ytterligare medel ska överföras från AP-fonderna
              till statsbudgeten.
            </seg>
          </u>
          <note type="speaker" n="cc07c54e">
            Anf. 106 MATS PERTOFT (mp):
          </note>
          <u who="mats_pertoft_740cd3" xml:id="i-92a36fa054d54210-10" n="caa75420">
            <seg n="a3a44668">
              Fru talman! Jag brukar säga att jag gillar att välja. Framför
              allt gillar jag att göra medvetna val, till exempel när det gäller
              pensionsfonder och sådant. Jag vill inte att min framtid ska finansieras
              av verksamheter som jag inte kan stå för.
            </seg>
            <seg n="cff4b12f">
              Till exempel har jag Ekobanken som husbank. Jag vet vad de investerar
              pengar i. Det vet man oftast inte med andra banker. Jag tycker
              också att det är väldigt bra att vi i Sverige utvecklar denna
              valfrihet så att man kan välja bort det man inte vill ha, det
              man inte vill ska finnas. Således menar jag att det är väldigt
              problematiskt när våra framtida pensioner finansieras av miljöfientlig,
              miljöskadlig, verksamhet.
            </seg>
            <seg n="35d2033a">
              Tidigare i dag diskuterade vi en del om hur vi i framtiden ska
              peka åt rätt håll här i Sverige, om hur vi ska bygga om Sverige
              till ett långsiktigt mer hållbart land. Då kan vi inte samtidigt
              finansiera vår framtid genom att gräva ned oss i fossilberoende
              verksamheter. Vi kan liksom inte göra våra framtida pensioner
              fossilberoende eller beroende av icke etiska verksamheter precis
              som Ulla Andersson nyss pratat om.
            </seg>
            <seg n="3746ccaa">
              Vi måste fundera på hur vår framtid ska finansieras. Då handlar
              det inte bara om att ha ett litet råd eller så som lite snällt
              kan fråga företagen där våra fonder köpt aktier om de vill vara
              snälla och ändra sin verksamhet. I stället handlar det om att
              vara väldigt tydlig. I ett tidigare anförande här i dag var jag
              inne på att den som äger verksamheter ska ge tydliga riktlinjer.
              Det är i alla fall vad jag lärt mig när det gäller att sitta med
              i styrelser. Det handlar liksom inte om antydningar, utan det
              handlar om tydliga tecken, tydliga riktlinjer, som inte kan tolkas
              åt det ena eller det andra hållet.
            </seg>
            <seg n="7cc91f42">
              Mot den bakgrunden yrkar jag bifall till reservation 3 från Miljöpartiet.
              Men vi står även bakom andra reservationer. Det är ju fråga om
              många reservationer och många voteringar i dag, så det räcker
              med att yrka bifall till en reservation.
            </seg>
            <seg n="7e3bfdff">
              Det är väldigt viktigt att betona att svenska folket nog inte
              vill att dess framtida pensioner finansieras av miljöskadlig verksamhet.
              Inte heller ska de finansieras av oetisk verksamhet. Jag tror
              att de flesta människor i Sverige tänker så. De tror till och
              med att detta är en självklarhet, men så är det inte. Så länge
              våra pensioner finansieras av skadlig verksamhet, av verksamhet
              som vi inte kan försvara, måste vi, tyvärr, fortsätta att väcka
              motioner om det. Jag hoppas att fler partier i framtiden ansluter
              sig till detta.
            </seg>
          </u>
          <note type="speaker" n="94d1e818">
            Anf. 107 HANS HOFF (s):
          </note>
          <u who="hans_hoff_aff0b8" xml:id="i-dad86d150b6000fc-3" n="c6c01310">
            <seg n="d4c03b56">
              Fru talman! AP-fondernas bidrag till pensionssystemet sedan starten
              2001 är för tillfället negativt. Samtidigt måste man komma ihåg
              att vi sedan år 2001 haft två rejäla börsfall med stora svängningar
              på aktiemarknaden.
            </seg>
            <seg n="0faf26f5">
              För att åskådliggöra detta kan man konstatera att fonderna, enligt
              förra årets utvärdering, från start till år 2007 bidragit till
              pensionssystemet med 100 miljarder kronor för att sedan från start
              till år 2008 ha en negativ utveckling, ett minus på 100 miljarder
              kronor.
            </seg>
            <seg n="ab4f427c">
              Samtidigt hade AP-fonderna under första halvåret 2009 återhämtat
              ca 50 miljarder kronor. Att döma av utvecklingen har återhämtningen
              fortsatt nu under hösten. Enligt vår mening understryker detta
              att förvaltningen av pengarna i AP-fonderna är långsiktig.
            </seg>
            <seg n="28c3828c">
              Vi socialdemokrater har motionerat på årets skrivelse. Motionens
              innebörd är att förvaltningskostnaderna måste pressas och resultaten
              i fonderna förbättras. Bland annat för vi i motionen fram möjligheterna
              att samordna olika funktioner. Vi säger också i motionen att åtminstone
              en av fonderna ska övergå till en placeringsstrategi utan aktiv
              förvaltning. Bakgrunden till detta är att den aktiva förvaltningen
              genom åren sammantaget för fonderna har gett en negativ avkastning
              på 8 miljarder kronor, till en kostnad av 24 miljarder kronor.
            </seg>
            <seg n="ccc49d65">
              Vi kan konstatera att Första AP-fonden, som är den fond som haft
              lönsamhet i sin aktiva förvaltning, nu som första fond har lagt
              ned den aktiva förvaltningen. Fondstyrelsen bedömer att det leder
              till en kraftig kostnadsbesparing och att man nu kan fokusera
              på den långsiktiga avkastningen.
            </seg>
            <seg n="d4bcca62">
              Utskottet konstaterar att det genom ett administrativt samarbete
              sannolikt finns möjligheter till kostnadsbesparingar.
            </seg>
            <seg n="452386f2">
              I en rapport från konsultfirman McKinsey framgår att besparingspotentialen
              av administrativt samarbete mellan fonderna är relativt stor.
              Regeringen konstaterar också att fonderna inte har utnyttjat de
              möjligheter till kostnadsbesparande samarbete som de har. Finansutskottet
              utgår ifrån att regeringen följer upp vad fonderna gör för att
              minska förvaltningskostnaderna. Utskottet anser också att det
              finns anledning att se över reglerna för AP-fonderna för att få
              ned AP-fondernas kostnader och de sammantagna kostnaderna för
              att administrera ålderspensionssystemet.
            </seg>
            <seg n="78eec886">
              Då utskottet i sin helhet står bakom de förslag vi tog upp i
              motionen har vi ingen reservation. För oss handlar det om pensionärernas
              pensioner. Varje krona ska hanteras på det för pensionärerna bästa
              sättet. Jag utgår ifrån att regeringen prioriterar dessa frågor.
            </seg>
            <seg n="e4ea7867">
              Fru talman! Finansutskottet uppmärksammade förra året återigen
              Fjärde AP-fondens svaga resultat. Utskottet uppmanade då regeringen
              att intensifiera uppföljningen av de åtgärder som vidtagits och
              de åtgärder som planerades för att förbättra lönsamheten i Fjärde
              AP-fonden. Finansutskottet ansåg att det var viktigt att regeringen
              fortsatte den inledda förnyelsen av styrelsen. I den nu aktuella
              skrivelsen redovisar regeringen förändringsarbetet i Fjärde AP-fonden.
            </seg>
            <seg n="6a514cb6">
              Av regeringens rapportering framgår att en översyn av fondens
              organisation och förvaltning har genomförts, att regeringen har
              ersatt fyra av fondens nio ledamöter och att fonden har fått en
              ny ordförande och en ny vice ordförande. Vidare framgår att flera
              verksamhetschefer vid fonden har bytts ut och att sammanlagt 24
              anställda har ersatts med andra medarbetare. Regeringen menar
              i skrivelsen att det fortfarande är för tidigt att avgöra vilka
              effekter förändringarna i Fjärde AP-fonden fått.
            </seg>
            <seg n="56152446">
              Enligt utskottets mening är det av största vikt för förtroendet
              för pensionssystemet och AP-fonderna att kapitalet förvaltas effektivt.
              Finansutskottet utgår ifrån att regeringen fortsätter att noga
              följa utvecklingen i Fjärde AP-fonden.
            </seg>
          </u>
          <note n="1572195d">
            Fru talman! Mot bakgrund av det till kammaren anförda yrkar jag
            bifall till förslaget i betänkandet.
          </note>
          <note type="speaker" n="e3ffe1a8">
            Anf. 108 GÖRAN PETTERSSON (m):
          </note>
          <u who="goran_pettersson_9f8537" xml:id="i-6562aa8892c67b6d-1" n="5c7dd4b2">
            <seg n="abcb51f8">
              Fru talman! Pensionssystemet utgör en av grundpelarna i den svenska
              ekonomiska politiken. När vi får besök från finansutskott i andra
              länder lyfter de ofta fram att vi är lyckligt lottade som har
              en bred uppgörelse om en så viktig del som pensionssystemet. Många
              länder i Europa står inför stora utmaningar där de inte har reformerat
              sina pensionssystem och kommer att ha svåra politiska ställningstaganden
              att göra.
            </seg>
            <seg n="8c9f9706">
              Pensionssystemet, som alltså är en av grundpelarna, vilar på
              en fempartiöverenskommelse. Det lite ovanliga här är att gränsen
              inte går där den brukar i det svenska politiska livet, utan i
              denna fempartiöverenskommelse är alliansens partier tillsammans
              med Socialdemokraterna. Det är också detta som tillsammans med
              budgetlag och den process vi har i riksdagen skapar den stabilitet
              som har tjänat och tjänar Sverige väldigt väl.
            </seg>
            <seg n="d489bc6a">
              Från talarstolen här i dag har Vänsterpartiets Ulla Andersson
              utmanat pensionssystemet. Hon sade att pensionssystemet är felkonstruerat.
              Den utmaningen kommer att bli ett huvudbry om det är så att Socialdemokraterna
              kommer att lyssna på sin nya vän Vänsterpartiet. Det är nämligen
              som sagt så att pensionssystemet så som vi nu har det med fempartiöverenskommelsen
              är en av grundpelarna. Jag skulle vilja skicka till Vänsterpartiet
              att det nog inte är pensionssystemet som är fel, utan det är ett
              antal andra saker vi behöver göra.
            </seg>
            <seg n="f598fc25">
              Vi har ett antal utmaningar framför oss, och en är att vi måste
              se till att vi som är i arbetsför ålder arbetar. Sedan måste vi
              nog se till att vi har en anpassning allteftersom vi lever längre
              måste vi också arbeta längre. Av de barn som föds i dag är sannolikheten
              att hälften kommer att uppleva sin 100-årsdag. Om något pensionssystem
              i världen ska hålla måste det anpassas efter detta.
            </seg>
            <seg n="ccea7da2">
              En annan sak som skiljer sig åt mellan de fem partierna i pensionsöverenskommelsen
              och de två, i denna fråga, oppositionspartierna är vad pensionssystemet
              ska vara till för och vad AP-fonderna ska vara till för. När man
              lyssnar på denna debatt får man lätt uppfattningen att AP-fonderna
              är till för att rätta till allting som är fel i världen. Så är
              det dock inte; det är inte därför vi har inrättat AP-fonderna.
              AP-fonderna inrättades för pensionernas och pensionärernas skull,
              för att vara en buffertfond för pensionssystemet. Därför är det
              viktigt att vi politiker inte drabbas av den klåfingrighet som
              vi väldigt lätt gör, det vill säga att vi med dessa AP-fonder
              vill lösa all världens problem och bedriva politisk aktivism.
            </seg>
            <seg n="cd020662">
              Lyssnar man på varje enskilt skäl som framförs som grund för
              att AP-fonderna ska göra si eller så låter det behjärtansvärt,
              och det skulle vara lätt att säga ja till. Men man tappar då fokus
              AP-fonderna är inte till för att rätta till de sakerna, utan de
              är till för pensionen. Det var därför med viss förvåning som jag
              i april upptäckte att min egen regering hade synpunkter på hur
              vårt innehav i AP-fonderna skulle användas för att motverka bonustänkandet
              i näringslivet. Jag är väldigt glad för hur utskottet har hanterat
              frågan och tänker idka lite högläsning ur utskottets betänkande:
            </seg>
            <seg n="7cdcdc74">
              Utskottet vill betona att formuleringarna bör, i dialog med övriga
              ägare och verka för att riktlinjerna tillämpas så långt som möjligt
              inte innebär någon ökad styrning av AP-fondstyrelsernas placeringspolitik
              från regeringens sida och att fonderna liksom tidigare i sin förvaltning
              inte får ta närings- eller ekonomisk-politiska hänsyn.
            </seg>
            <seg n="ce40a79a">
              Denna fråga kan tyckas liten, men den är väldigt central. Är
              det så att fonderna börjar användas till något annat syfte än
              till pensionssystemet och pensionärerna riskerar vi nämligen att
              det mycket stora kapital vi har bundit leder till något helt annat
              än vad som avsågs när pensionssystemet skapades.
            </seg>
          </u>
          <note type="speaker" n="0c2fb560">
            Anf. 109 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-13" n="e6aefa69">
            <seg n="a64574ee">
              Fru talman! Göran Pettersson tar upp betydelsen av pensionssystemet
              i den svenska ekonomiska politiken. Där är vi överens; den är
              en grund i den ekonomiska politiken.
            </seg>
            <seg n="e8017ede">
              Just av den anledningen borde också pensionssystemets uppbyggnad
              och utformning debatteras i denna kammare och inte i slutna rum,
              tycker jag som värnar demokratin och de förtroendevaldas offentliga
              debatt. Göran Pettersson ansluter sig till en annan linje där
              man hellre vill föra dessa debatter i stängda rum och det inte
              är förrän man från det rummet tycker att det är okej att debatterna
              förs i öppet ljus som de kan komma hit till kammaren. Det tycker
              jag är en felaktig ordning.
            </seg>
            <seg n="694e74bc">
              Göran Pettersson säger sedan att vi inte ska lösa alla världens
              problem med våra pensionspengar, men jag tycker att vi ska följa
              internationella konventioner som vi har skrivit under i Sverige.
              Det kan inte vara ekonomiskt rätt och riktigt i försvar av pensionerna
              eller pensionärerna att vi inte ska följa de konventioner vi faktiskt
              har skrivit under. Eller hur menar Göran Pettersson? Menar han
              att vi inte ska följa internationella konventioner, som till exempel
              Genèvekonventionen, i hur vi styr våra gemensamma medel i det
              svenska pensionssystemet?
            </seg>
          </u>
          <note type="speaker" n="05c99467">
            Anf. 110 GÖRAN PETTERSSON (m) replik:
          </note>
          <u who="goran_pettersson_9f8537" xml:id="i-6562aa8892c67b6d-2" n="5c7dd4b2">
            <seg n="b84854ed">
              Fru talman! Angående de slutna rummen är jag inte helt insatt
              i Pensionsgruppens arbete, men jag tror att den som ansluter sig
              till överenskommelsen är välkommen in. Det är väl någonting att
              fundera på inom Vänsterpartiet.
            </seg>
            <seg n="afc39d63">
              När det sedan gäller Genèvekonventionen och att följa de reglerna
              ska Sverige givetvis göra det. Att det ibland, vilket har varit
              uppe, har blivit så att fonder har köpt aktier i bolag som har
              brutit mot dessa regler har det funnits olika skäl till.
            </seg>
            <seg n="3fc3b992">
              Vi hade två AP-fonder hos oss och frågade just om detta, och
              det blir en intressekonflikt: Vi säger att vi ska pressa förvaltningskostnaderna
              och talar om indexförvaltning och passiv förvaltning, alltså att
              man köper enligt en fördelning av alla papper som finns på en
              börs. Vad jag förstår var det i något av de fallen man hade fått
              ett innehav i ett bolag som bedrev verksamhet på ett sätt som
              inte överensstämde med Etik- och miljörådet.
            </seg>
            <seg n="1ae92d28">
              Det går inte att frikoppla sig helt från hela världen. Om vi
              nu räddar klimatet och räddar världen kommer vi att rädda en och
              annan skurk också, men det är sådant som händer.
            </seg>
          </u>
          <note type="speaker" n="85b98cc9">
            Anf. 111 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-14" n="e6aefa69">
            <seg n="271cf8f0">
              Fru talman! Jag märker att Göran Pettersson tydligen inte är
              så mycket för offentliga debatter, eftersom han i en fråga som
              berör hela svenska folket inte tycker att debatten ska föras i
              det offentligas ljus. Jag tycker att det är djupt beklagligt att
              vi som är förtroendevalda representanter i denna kammare inte
              får debattera eller delta i debatten om hur pensionssystemet ska
              utformas eller inte ens besluta om pensionerna ska dras ned eller
              inte.
            </seg>
            <seg n="94d4282a">
              Vi lägger mycket pengar på att administrera pensionsfonderna,
              de så kallade buffertfonderna, ca 2 miljarder per år. Men man
              väljer i stället att finansiera en heltidstjänst för att kolla
              hur de bolag jobbar som man är delägare i. Jag tycker att det
              är en konstig prioritering en heltidstjänst kontra 2 miljarder.
            </seg>
            <seg n="e2bff836">
              Nej, man kan inte frikoppla sig från hela världen, men man kan
              frikoppla sig från det som det går att frikoppla sig från, det
              vill säga att man kan följa internationella konventioner. Man
              äger aktier i ganska många bolag i strid mot Genèvekonventionen
              och finansierar Israels ockupation av Palestina. Dessa har kommit
              i vår gemensamma ägo genom en tillfällighet. Man vet inte ens
              vad man köper. Då borde det inte heller vara så svårt att sälja
              innehavet, men man har inte viljan att göra det, och tydligen
              vill inte Moderaterna heller. Man tycker att det är okej att våra
              pensionspengar ska bygga på brott mot Genèvekonventionen. På något
              annat sätt kan jag inte tolka Göran Petterssons inlägg här i dag.
            </seg>
          </u>
          <note type="speaker" n="f3cd45a4">
            Anf. 112 GÖRAN PETTERSSON (m) replik:
          </note>
          <u who="goran_pettersson_9f8537" xml:id="i-9d4ce6b49ba194b9-0" n="5c7dd4b2" next="i-8831296ab38e59b2-0">
            <seg n="ec3772d9">
              Fru talman! Beträffande huruvida man får debattera pensionerna
              i kammaren eller ej står jag just nu och debatterar pensionerna
              i kammaren. Jag kan nog inte hålla med om att pensionssystemet
              inte får debatteras. Det finns inget debattförbud på det.
            </seg>
            <seg n="6f2b13a8">
              Däremot är det precis som vanligt i svensk politik och det kommer
              ni snart att bli varse i Vänsterpartiet om ni går in starkare
              i ett samarbete att ibland samarbetar man och gör upp saker och
              ting mellan partier i överenskommelser. Det är det systemet som
              har använts i samband med pensionssystemet, men det finns inget
              debattförbud på pensionssystemet.
            </seg>
          </u>
          <note n="a5f49ee9">
            Ajournering
          </note>
          <note n="2481bd1a">
            Kammaren beslutade kl. 15.53 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="goran_pettersson_9f8537" xml:id="i-8831296ab38e59b2-0" n="5c7dd4b2" prev="i-9d4ce6b49ba194b9-0">
            <seg n="01e05864">
              Återupptagna förhandlingar
            </seg>
          </u>
          <note n="15277496">
            Förhandlingarna återupptogs kl. 16.00.
          </note>
          <note n="d7faed39">
            13 § Beslut om ärenden som slutdebatterats vid dagens sammanträde
          </note>
          <note n="3892a443">
            Punkt 1
          </note>
          <note n="b2ca67d8">
            Punkt 2
          </note>
          <note n="0ac5ccfe">
            Punkt 3
          </note>
          <note n="ca0abcb0">
            Övriga punkter
          </note>
          <note n="b2ca67d8">
            Punkt 2
          </note>
          <note n="0ac5ccfe">
            Punkt 3
          </note>
          <note n="dd268b16">
            Punkt 15
          </note>
          <note n="ca0abcb0">
            Övriga punkter
          </note>
          <note n="e2ca49b3">
            14 § (forts. från 12 §) AP-fondernas verksamhet t.o.m. 2008 (forts.
            FiU6)
          </note>
          <note type="speaker" n="1af866c1">
            Anf. 113 PER ÅSLING (c):
          </note>
          <u who="per_asling_eef4de" xml:id="i-398d5ba7893d9f26-0" n="ec581fb9">
            <seg n="835a9973">
              Fru talman! Detta debattämne kan vid en första anblick verka
              teoretiskt men är i själva verket mycket angeläget och av stor
              praktisk betydelse. AP-fondernas uppdrag är att skapa största
              möjliga nytta för pensionssystemet och därmed för alla Sveriges
              pensionärer, nuvarande och kommande. Att fondernas mål, hög långsiktig
              avkastning, nås ligger i allas vårt intresse. Därför är det viktigt
              att löpande granska, utvärdera och förbättra verksamheten vid
              AP-fonderna för att på så sätt skapa så bra villkor för pensionärerna
              som möjligt.
            </seg>
            <seg n="01b11ef9">
              År 2008 var ett exceptionellt år på många sätt, vilket även tydligt
              avspeglas i AP-fondernas resultat. Omsvängningen mot 2007 då det
              ackumulerade bidraget till finansieringen av pensionssystemet
              sedan start 2001 låg på nästan 100 miljarder kronor var dramatisk.
              Vid utgången av förra året noterades i stället en ackumulerad
              förlust på drygt 100 miljarder. Det har gjort att skulderna i
              förhållande till tillgångarna blivit för stora i pensionssystemet,
              vilket är en av huvudorsakerna till att den så kallade bromsen
              har aktiverats. För en person med 12 000 kronor i pension kommer
              det tyvärr att innebära 360 kronor mindre i månaden före skatt.
            </seg>
            <seg n="5aa30824">
              Med detta i åtanke blir det ännu viktigare att driva förändrings-
              och förnyelsearbetet vid AP-fonderna med kraft och tydlighet.
              Låt mig konstatera att en stor del av utvecklingen kan förklaras
              av den mycket kraftiga börsnedgången under 2008. Samtidigt är
              det viktigt att inte dra alltför stora växlar på vad som hände
              just under det enskilda året. Naturligtvis ska det långsiktiga
              resultatet och nyttan stå i fokus.
            </seg>
            <seg n="36c3ab89">
              En slutsats som dock entydigt kan dras av AP-fondernas verksamhet
              är det genomgående svaga resultatet av den aktiva förvaltningen.
              Att plocka russinen ur kakan är bevisligen inte en strategi som
              fungerar; det är bara att jämföra med den aktiva industripolitikens
              idéer om att välja vinnarna, som har misslyckats kapitalt var
              den än har praktiserats. De mycket svaga resultaten gör det nödvändigt
              för fonderna att se över sina organisationer och förvaltningsmodeller.
              Detta arbete har redan inletts på sina håll, vilket är välkommet.
            </seg>
            <seg n="a0d5771a">
              Framöver kommer det att vara viktigt med kontinuerlig uppföljning
              och att säkerställa att erfarenheterna från förändringsarbetet
              tas till vara och sprids så att samtliga aktörer kan dra nytta
              av framgångsfaktorer.
            </seg>
            <seg n="6c65902a">
              Fru talman! Genom att den aktiva förvaltningen har varit ett
              problem i bemärkelsen för låg avkastning måste förändringar ske.
            </seg>
            <seg n="d5ee52ba">
              Kan vi dra någon nytta av det för AP-fondssystemet, och hur kan
              man förändra sina mål? Utvärderingen gör tydligt gällande att
              fonderna behöver utveckla sin strategi, sina analyser och sina
              beslut eftersom dessa har avgörande betydelse för det långsiktiga
              resultatet.
            </seg>
            <seg n="948b8f3c">
              En välutvecklad strategi och en långsiktig sammansättning av
              portföljerna bör därför vara ett prioriterat område för fonderna
              och deras ledningar. Det gäller i första hand Första AP-fonden
              till Fjärde AP-fonden.
            </seg>
            <seg n="7ad22672">
              Många centrala lärdomar finns att hämta av att studera fondernas
              motsvarigheter i andra länder som nått betydligt längre vad gäller
              strategi och långsiktig placering. Detta visar återigen på vikten
              av omvärldsanalys, benchmarking, och att jämföra sig med det bästa
              allt i syfte att skapa så goda villkor som möjligt för Sveriges
              pensionärer.
            </seg>
            <seg n="534127e6">
              Fru talman! Sjätte AP-fonden skiljer sig från Första AP-fonden
              till Fjärde AP-fonden genom att fonden har ett särskilt uppdrag
              samt också genom att fonden har obegränsad möjlighet att placera
              sitt kapital. Fondens styrelse har under senare tid tagit initiativ
              till en ändrad placeringspolicy vilket måste anses som en riktig
              åtgärd.
            </seg>
            <seg n="68b31684">
              Sjätte AP-fonden är en riskkapitalfond med långsiktiga innehav.
              Eftersom det inte finns tillräckligt med riskvilligt kapital för
              tillväxtföretag som står i expansion är fondens placeringsinriktning
              och verksamhet av mycket stor betydelse.
            </seg>
            <seg n="73ca685c">
              Fru talman! Ett annat område som AP-fonderna kommer att behöva
              arbeta med framöver är att få bukt med de höga administrativa
              kostnaderna. Det är viktigt inte minst för att verksamheten ska
              åtnjuta allmänhetens förtroende. Det är uppenbart att det finns
              stora besparingspotentialer.
            </seg>
            <seg n="bd97de56">
              Till exempel menar McKinsey i en rapport, som också Hans Hoff
              påtalade här från talarstolen, att mindre än hälften av personalen
              vid fonderna sysslar med placeringsverksamhet. Därför torde betydande
              effektiviseringsvinster kunna göras.
            </seg>
            <seg n="042600c7">
              Fonderna har ännu inte utnyttjat de möjligheter till kostnadsbesparande
              samarbete som AP-fondslagen medger. Det har gjort att Pensionsgruppen
              inlett en översyn av regelverket för att minska administrationskostnaden.
              Det arbetet är angeläget och bör påskyndas så att pensionskapitalet
              kan förvaltas så effektivt och med så hög avkastning som möjligt.
            </seg>
            <seg n="2e2ec319">
              När det gäller det viktiga arbetet med etik och miljö finns också
              förbättringspotential, även om det redan nu genomförs på ett bra
              sätt. Till exempel kan utvecklingen av riktlinjerna påskyndas
              ytterligare. AP-fonderna bör ha en tydligare värdegrund för sin
              verksamhet, och metoder bör tas fram för att göra årliga utvärderingar.
            </seg>
            <seg n="ec1baae9">
              Fru talman! Alltsedan finanskrisen briserade har frågan om bonusar
              varit ett hett debattämne både i Sverige och utomlands. I april
              2009 fattade regeringen beslut om separata riktlinjer för anställningsvillkoren
              i AP-fonderna. De innebär bland annat ett minskat utrymme för
              rörlig ersättning och lön.
            </seg>
            <seg n="3914f590">
              Det är mycket välkommet och ligger helt i linje med Centerpartiets
              stämmobeslut från i maj i år i vårt ekonomiska program där vi
              förespråkade en större återhållsamhet och måttfullhet efter de
              senaste årens omotiverade excesser. Vi menar att statens bolag
              och myndigheter bör vara föregångare.
            </seg>
            <seg n="1f94f590">
              Att fortsatt driva detta arbete, att visa på goda exempel och
              att agera förebild är helt avgörande för att medborgarna ska känna
              tillit till den verksamhet som bedrivs av AP-fonderna. Vi i Centerpartiet
              menar att det är viktigt att AP-fonderna för en dialog med bolagen
              i frågor som rör ägarstyrning inklusive ersättningsvillkor, miljö
              och öppenhet.
            </seg>
            <seg n="e8fd4d19">
              Det främjar långsiktigheten och bidrar till att stärka fondernas
              trovärdighet hos medborgarna, som naturligtvis lägger stor vikt
              vid att deras kapital förvaltas på ett ansvarsfullt, etiskt och
              genomtänkt sätt. Något annat vore att svika de svenska pensionärerna.
            </seg>
          </u>
          <note n="132f3a85">
            Fru talman! Jag yrkar avslutningsvis bifall till utskottets ställningstagande.
          </note>
          <note type="speaker" n="a61ff587">
            Anf. 114 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-15" n="e6aefa69">
            <seg n="b1d14b1b">
              Fru talman! Eftersom Per Åsling nämnde Sjätte AP-fonden tänkte
              jag ta tillfället i akt att med Per Åsling och Centerpartiet diskutera
              Sjätte AP-fondens framtid.
            </seg>
            <seg n="762014d6">
              Det verkar som att samtliga partier här i kammaren är överens
              om att det är jobben som är avgörande för framtidens pensioner,
              det vill säga hur många personer som vi lyckas ha i sysselsättning.
              Sjätte AP-fonden har haft ett annat uppdrag än de övriga AP-fonderna.
              Den har haft i uppdrag att också långsiktigt investera i företag
              som på sikt kan skapa jobb.
            </seg>
            <seg n="f371c03b">
              Nu har riktlinjerna för den AP-fonden gått på tvärs, eftersom
              man har krävt hög avkastning. Per Åsling vet likaväl som jag att
              nystartade företag inte ger hög avkastning, utan det tar sin tid.
              Du tog också upp behovet av riskkapital just för att få till stånd
              nya jobb och ny utveckling. Nu dras det riskkapitalet in.
            </seg>
            <seg n="f40a4302">
              Jag skulle vilja höra Centerpartiets syn på det ställningstagande
              man har gjort i Sjätte AP-fonden och om Centerpartiet på något
              vis kommer att jobba för att Sjätte AP-fondens uppdrag ska förtydligas
              i den riktningen att den ska fortsätta med att investera mer långsiktigt
              i att skapa jobb, det vill säga att ha uppdraget kvar att vara
              en form av riskkapital.
            </seg>
          </u>
          <note type="speaker" n="9b702fc0">
            Anf. 115 PER ÅSLING (c) replik:
          </note>
          <u who="per_asling_eef4de" xml:id="i-398d5ba7893d9f26-1" n="ec581fb9">
            <seg n="480b17b1">
              Fru talman! Tack för frågan, Ulla! Som jag sade välkomnar jag
              beslutet om ändrad inriktning av investeringspolicy som Sjätte
              AP-fondens styrelse har fattat. Det är inte fråga om att Sjätte
              AP-fonden har fått mindre riskkapital att hantera. Frågan är hur
              en fond som Sjätte AP-fonden ska investera det riskkapital den
              har att hantera.
            </seg>
            <seg n="fbd7ad91">
              Sjätte AP-fonden har utvecklat och konkretiserat sin investeringspolicy.
              Man går in något senare i tillväxtfasen i bolag. Det är egentligen
              en anpassning till det system för utvärdering som finns. Det är
              i grunden fel att utvärdera riskkapitalinvesteringar årligen,
              som är den praktiska tillämpningen i nuvarande upplägg.
            </seg>
            <seg n="2aa02ea4">
              Som svar på frågan, Ulla, tycker jag att Sjätte AP-fonden har
              gjort ett bra jobb och att det är rätt att göra de förändringar
              som styrelsen har fattat beslut om inom ramen för det uppdrag
              den har.
            </seg>
          </u>
          <note type="speaker" n="21f018b7">
            Anf. 116 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-16" n="e6aefa69">
            <seg n="07ddd841">
              Fru talman! Jag tyckte också att det var det du sade från talarstolen.
              Men jag kände lite tveksamhet, och jag tog därför tillfället i
              akt att ändå fråga. Jag tycker att det är en väsentlig och viktig
              fråga.
            </seg>
            <seg n="bce2325a">
              Tillgången till riskkapital på marknaden gör att företag inte
              tillåts växa. Det är just i startfasen som det är brist på kapital.
              En del av det pensionskapital vi har skulle kunna vara möjligheten
              att skapa jobb långsiktigt. Vi är ändå överens om att det är jobb
              som skapar de framtida pensionerna.
            </seg>
            <seg n="4fedffb5">
              Det är därför tråkigt att man har fattat det här beslutet. Jag
              förstår det utifrån de riktlinjer man har. Det är precis som du
              säger att man utvärderar årligen. Investerar man i en tidig startfas
              kan man inte leva upp till de riktlinjerna.
            </seg>
            <seg n="f46dda06">
              Det är också en del av AP-fondernas problem, det vill säga att
              avkastningskraven är satta väldigt högt. Det gör att man tar stora
              risker. Jag vet till exempel att AP-fonderna tycker att vanliga
              svenska investerare inte tar tillräckliga risker. Därför söker
              man sig i stället till hedgefonder, private equity och sådana
              tjänster.
            </seg>
            <seg n="92684e80">
              Man har uttalat sig i tidningarna om detta. Jag tycker i och
              för sig att det är ett problem. Jag beklagar att Centerpartiet
              inte tycker att våra pensionspengar ska användas till att skapa
              jobb i framtiden utan enbart till spekulation på börsen. Det är
              tråkigt.
            </seg>
          </u>
          <note type="speaker" n="2340b30e">
            Anf. 117 PER ÅSLING (c) replik:
          </note>
          <u who="per_asling_eef4de" xml:id="i-398d5ba7893d9f26-2" n="ec581fb9">
            <seg n="5fe3ea6a">
              Fru talman! Jag förstår inte Ulla Anderssons avslutning här.
              Du måste ändå lyssna på vad jag säger. Det är klart att riskkapital
              i dag hanteras av AP-fonderna, och det ska de göra. Det är rätt.
              Men samtidigt måste AP-fonderna värna pensionsavkastningen. Det
              är en besvärlig balansgång.
            </seg>
            <seg n="126df5c0">
              Men återigen tycker jag att den nya investeringsinriktning som
              Sjätte AP-fondens styrelse har fattat beslut om är riktig. Men
              för att då skapa tillgång till riskkapital i tidiga skeden är
              det viktigt att andra åtgärder vidtas. Sänkning eller borttagande
              av förmögenhetsskatt är ett sätt att öka tillgången på riskkapital
              på den svenska marknaden.
            </seg>
            <seg n="eeed37a0">
              Från Centerpartiets sida har vi nyligen i den skattegrupp som
              jag leder lagt fram förslag på hur vi vill öka möjligheterna för
              nystartade företag att få tillgång till riskkapital genom att
              det skapas nya avdragsmöjligheter för riskkapital. Jag tror att
              mängden riskkapital på marknaden kan öka om vi använder skatteincitamentet
              för att på så sätt stimulera investeringar i tidiga skeenden i
              företag.
            </seg>
          </u>
          <note type="speaker" n="a2c4a5be">
            Anf. 118 CARL B HAMILTON (fp):
          </note>
          <u who="carl_b_hamilton_b4f697" xml:id="i-e9d597a267a86918-4" n="9567ca33">
            <seg n="4af30a5e">
              Fru talman! Det var på våren 2009 helt i sin ordning att regeringen
              beslutade att avskaffa bonusar för ledande befattningshavare i
              AP-fondernas administration. Där bör de inte finnas.
            </seg>
            <seg n="2fd3c128">
              Det är däremot viktigt att notera att regeringens beslut våren
              2009 inte innebär fritt fram för tyckande eller politisk styrning
              vad gäller fondernas agerande i de företag som de har ägande i.
            </seg>
            <seg n="8ba24e7b">
              Vari ligger faran med en sådan ordning om den hade införts? Jo,
              nästa gång gäller ivern kanske att regionalpolitiska hänsyn ska
              tas i de bolag som AP-fonderna är engagerade i eller krav på viss
              hållning beträffande vissa rättigheter och villkor i bolagen,
              företagens klimatpolitik, jämställdhet och så vidare.
            </seg>
            <seg n="7f3ccc05">
              Alla dessa är mer eller mindre behjärtansvärda ändamål, men de
              ska inte uppnås genom AP-fonderna med pensionsspararnas pengar
              eller inom pensionssystemet. Man får använda sig av andra medel.
            </seg>
            <seg n="17d7e2b7">
              AP-fonderna och hela pensionssystemet måste vara fredade mot
              dagspolitikens stormar och särintressenas påtryckningar och kampanjer.
              Det är inte länge sedan oppositionsledaren i ett svagt ögonblick
              krävde att spararnas pengar skulle användas för nya kapitalinsatser
              i Saab.
            </seg>
            <seg n="4a43cd97">
              Regering och riksdag får inte slira när det gäller AP-fondernas
              syfte och restriktioner.
            </seg>
            <seg n="187230cc">
              Fonderna ska inte ha näringspolitiska eller ekonomisk-politiska
              mål. Målet är att långsiktigt maximera avkastningen i förhållande
              till risken i placeringarna.
            </seg>
            <seg n="07bbbe5c">
              Detta slås också fast i betänkandet, alltså ingen ökad styrning
              och denna nämnda instruktion om att fonderna inte får ta närings-
              eller ekonomisk-politiska hänsyn.
            </seg>
            <seg n="97e0a557">
              Det står i betänkandet att fondernas mål är och förblir hög långsiktig
              avkastning.
            </seg>
            <seg n="adf324a3">
              Det är gott och viktigt det kanske är det viktigaste i denna
              del att alla partier står bakom denna del av betänkandet, inklusive
              oppositionen.
            </seg>
          </u>
          <note type="speaker" n="16f9d8ae">
            Anf. 119 ANNE-MARIE PÅLSSON (m):
          </note>
          <u who="anne-marie_palsson_337d37" xml:id="i-4d433bfdc700d6c3-0" n="c8ee1abb">
            <seg n="212e427b">
              Fru talman! Inledningsvis ställer jag mig bakom det som utskottets
              företrädare har anfört här. Den fråga som jag här tar upp ligger
              kanske lite grann utanför de aspekter som har diskuterats tidigare
              men är väl så angelägna och viktiga.
            </seg>
            <seg n="acf10cae">
              Jag skulle kunna sammanfatta mina synpunkter med en liten fras:
            </seg>
            <seg n="9139c84a">
              Det finns inget så praktiskt som en bra teori.
            </seg>
            <seg n="b0740a7c">
              Det är inte jag som har sagt det utan en professor inom finansfrågor.
              Jag har glömt bort hans namn. Men jag kommer ihåg det som han
              sade.
            </seg>
            <seg n="dd54819d">
              I detta sammanhang skulle man kunna använda dessa ord när det
              gäller möjligheterna att skapa en god avkastning. Det finns inom
              området för finansiell ekonomi en mångårig forskningserfarenhet
              åtminstone ett kvarts sekel. Den forskningen pekar entydigt i
              en riktning. Man kan icke, hur duktig man än är och hur mycket
              man än anstränger sig, skapa en bättre avkastning än vad en apa
              kan göra. Vi skulle också kunna säga att man icke kan skapa en
              bättre avkastning än vad slumpen kan åstadkomma.
            </seg>
            <seg n="b9ce4b14">
              Men trots att forskningen har pekat på detta i alla dessa år
              har förvaltarna med stor intensitet och stor munvighet ändå övertygat
              politiker, förvaltare, pensionsstiftelser och liknande om att
              de kan åstadkomma ett bättre resultat än vad slumpen kan åstadkomma,
              men det kan de inte.
            </seg>
            <seg n="e93f6ba5">
              När det gäller AP-fonderna har vi fått tydliga belägg för att
              denna tes håller. De har icke lyckats att slå slumpen. Men trots
              detta har man satsat ansenliga belopp på den konstruktion som
              AP-fonderna i dag har.
            </seg>
            <seg n="db0eb72c">
              När jag tittar i betänkandet ser jag att de har hamnat på en
              kostnad på ungefär 1 ½ miljard. Tidigare i dag har siffran 2 miljarder
              nämnts. Men jag håller mig till betänkandets uppgift om 1 ½ miljard.
            </seg>
            <seg n="336eeb59">
              Om jag ska raljera en smula skulle man kunna ersätta de dyra
              förvaltarna med fyra apor. Det skulle kosta oändligt mycket mindre.
              Till mina studenter brukar jag säga att det skulle kosta en klase
              bananer om dagen, och det kostar inte så mycket.
            </seg>
            <seg n="c6bf7df3">
              Men man ska inte skoja om dessa saker, för faktum är att jag
              kan se att det är onödiga kostnader som man har för denna verksamhet.
              Genom att sammanföra de fyra AP-fonderna till en skulle man utan
              vidare kunna spara ihop ungefär 1 miljard kronor. Det är, mina
              vänner, ungefär lika mycket som hela riksdagen kostar varje år,
              inklusive lokaler, tjänstemän och ledamöter.
            </seg>
            <seg n="c56388fe">
              Underligt nog är det väldigt få som just när det gäller förvaltning
              av pengarna pekar på de höga kostnaderna.
            </seg>
            <seg n="eb356ea8">
              Men skulle det inte skapa en onödig koncentration på marknaden
              och ge denna samlade AP-fond alltför stor makt och alltför stort
              inflytande? Det är klart att man aldrig ska bortse från eventuella
              problem som kan uppstå. Men jag menar att man har överdrivit dessa
              farhågor.
            </seg>
            <seg n="ec25f27f">
              Först och främst skulle inte heller en sammanslagen AP-fond placera
              hela kapitalet på den svenska marknaden i aktier. Tvärtom skulle
              man fördela kapitalet. Det skulle hamna i obligationer, räntebärande
              papper, en ganska stor del utländska aktier och en något mindre
              del i svenska aktier. Så ser det ut i dag. Det betyder att det
              kapital som man har på den svenska börsen i slutändan inte blir
              så stort.
            </seg>
            <seg n="f3ec93f7">
              Man skulle kunna införa ett direktiv där det sägs att det inte
              är tillåtet att ha mer än en viss andel i varje företag, vilket
              innebär att ingen kan bli en stor ägare.
            </seg>
            <seg n="d93387a4">
              När det sedan slutligen gäller konkurrensen, som är en av de
              grundläggande faktorerna som nämndes för att just inrätta fyra
              AP-fonder, kan man i korthet säga följande.
            </seg>
            <seg n="de1ab2aa">
              Kanske var det rätt tänkt. Men tillvaron har passerat dessa tankar
              för länge sedan. Varför skulle inte en AP-fond kunna jämföras
              med låt oss säga Skandia Liv, AMF, Alecta, Länsförsäkringar Liv
              eller något annat försäkringsbolag eller någon annan kapitalförvaltare.
              En sådan jämförelse är precis lika relevant som att man jämför
              Första AP-fonden med Andra AP-fonden och Andra AP-fonden med Tredje
              AP-fonden och så vidare.
            </seg>
            <seg n="7f43bb42">
              Fru talman! Jag skulle gärna se att man skyndsamt arbetar för
              att slå ihop de fyra AP-fonderna till en. Det skulle spara mycket
              pengar för skattebetalarna.
            </seg>
          </u>
          <note n="c9d13ab0">
            Överläggningen var härmed avslutad.
          </note>
          <note n="c5b52252">
            15 § Redovisning av kommunal medfinansiering till statlig infrastruktur
          </note>
          <note n="afb84a56">
            Föredrogs
          </note>
          <note type="speaker" n="7cd6e1c0">
            Anf. 120 JÖRGEN HELLMAN (s):
          </note>
          <u who="jorgen_hellman_540f3e" xml:id="i-d12efd9e4ef25f04-0" n="c2719aa5">
            <seg n="c4212c57">
              Den borgerliga regeringens svarar på infrastrukturproblemen att
              kommunal och landstingskommunal medfinansiering ska ske. Medfinansiering
              kan vara befogat i enskilda fall, men vi ser med stor oro på att
              göra detta till en förutsättning och en grundläggande del av finansieringen
              av statlig infrastruktur. Detta kommer att innebära att den övergripande
              planeringen förrycks.
            </seg>
            <seg n="ebf4dcd8">
              Regeringen föreslår därför ändringar i lagen om kommunal redovisning.
              Ändringarna innebär att kommunernas medfinansiering till statlig
              infrastruktur ska redovisas i kommunernas och landstingens balansräkningar.
              När beslut fattats av kommunen respektive landstinget aktiveras
              bidraget i balansräkningen, och det upptagna bidraget ska med
              årliga enhetliga belopp upplösas under 15 år.
            </seg>
            <seg n="65523305">
              Fru talman! Vi ogillar förslaget, men det har också beretts dåligt
              från regeringens sida.
            </seg>
            <seg n="0754936c">
              Finansutskottet har haft en dialog med Kommunsverige och förstått
              att regeringens förslag måste ändras. Finansutskottet föreslår
              därför genom sitt initiativ till riksdagsbeslut att bidraget i
              stället ska upplösas under högst 25 år. Det ska även vara möjligt
              att välja att redovisa bidraget som en kostnad i resultaträkningen.
              För bidrag beslutade under 2009 får upplösning påbörjas det år
              den första utbetalningen av bidraget görs.
            </seg>
            <seg n="4e44b2d9">
              Utskottet har genom sitt initiativ närmat sig de krav som framförts
              i motioner från några socialdemokratiska riksdagsledamöter.
            </seg>
            <seg n="9ea6a6bd">
              Fru talman! Vi vill markera att oavsett de ändringar som föreslås
              står vi fortfarande främmande inför förfarandet med medfinansiering.
            </seg>
            <seg n="82cc2858">
              Fru talman! Det finns inte någon anledning att frångå principen
              att de statliga vägarna och järnvägarna ska finansieras med statliga
              medel.
            </seg>
            <seg n="21a55803">
              Skälen är många.
            </seg>
            <seg n="ea37e298">
              Möjligheten att spela ut olika kommuner och regioner mot varandra
              kan leda till förhastade beslut och felaktiga prioriteringar.
            </seg>
            <seg n="a8358607">
              Kommunal medfinansiering gröper ur kommunernas redan ansträngda
              budgetar, vilket också får konsekvenser för kommunmedborgarna.
              Kommunerna tvingas att antingen skära ned i välfärden eller höja
              skatten. Detta motsätter vi oss kraftigt.
            </seg>
            <seg n="cf89d0f2">
              Förslaget innebär att ekonomiskt starka kommuner får en gräddfil
              vid infrastruktursatsningar i strid med den planering och prioritering
              som görs på statlig nivå.
            </seg>
            <seg n="dabfcabb">
              Risken finns också att frivilligheten för kommunerna att lämna
              bidrag blir till en frivillighet att skjuta investeringen på framtiden
              eller helt avstå från den.
            </seg>
            <seg n="81c54d29">
              Det är inte rimligt att kommunernas ekonomiska ställning ska
              avgöra prioritering av infrastruktur i stället för en genomarbetad
              samhällsekonomisk analys.
            </seg>
            <seg n="39fe02a1">
              Fru talman! Avslutningsvis vill jag framföra att den totala kostnaden
              för investeringar i infrastruktur ökar med kommunal medfinansiering
              eftersom kommuner och landsting inte kan få lån till samma låga
              ränta som staten har möjlighet till genom Riksgälden.
            </seg>
          </u>
          <note type="speaker" n="934ed836">
            Anf. 121 PEDER WACHTMEISTER (m):
          </note>
          <u who="unknown" xml:id="i-fb328f5c76b30eea-0" n="7ad595e4"/>
          <note n="e4019095">
            Fru talman! Jag börjar med att yrka bifall till förslagen i finansutskottets
            betänkande, särskilt § 7 där finansutskottet har tagit initiativ
            till att förändra förslaget så att det är mer anpassat till det
            förhandlingsresultat som kommuner och landsting kom fram till
            under den utredning som leddes av Carl Cederschiöld.
          </note>
          <u who="unknown" xml:id="i-07e6adc7aad792dd-0" n="7ad595e4">
            <seg n="68740ddd">
              Jag ska vara övertydlig och säga att avskrivningstiden nu är
              25 år. Det säger jag om någon skulle lyssna på debatten utanför
              det här rummet.
            </seg>
            <seg n="f6173b05">
              Jörgen Hellman och Socialdemokraterna påpekar i sitt särskilda
              yttrande att det här är en statlig angelägenhet och ingenting
              för kommunerna att hålla på med.
            </seg>
            <seg n="623e6f1b">
              Jag har en lång politisk gärning bakom mig och tyckte nog likadant
              som Socialdemokraterna för 25 år sedan.
            </seg>
            <seg n="8f548b4e">
              Jag minns när Södertälje syd skulle byggas. Då for ett kommunalråd
              i Södertälje han hette Mattsson runt i Sörmland som en gårdfarihandlare
              och försökte sälja idén att bygga Södertälje syd där det i dag
              står. Sörmlänningarna gick med på det och hostade upp pengarna
              så att Banverket byggde Södertälje syd.
            </seg>
            <seg n="03c7b417">
              Det fanns ett moderat kommunalråd i Nyköping på den tiden som
              överklagade beslutet. Man vann, och Nyköping är den enda kommun
              som inte har betalat några pengar för Södertälje syd. Detta är
              preskriberat i dag, får jag hoppas, så att jag inte blir hängd.
            </seg>
            <seg n="d1ef8d98">
              Partiets syn på det hela har förändrats på grund av det som hänt
              runt Mälaren.
            </seg>
            <seg n="f02c75a6">
              Vi har till exempel Svealandsbanan och Mälarbanan. Strängnäs
              hade inte någon station och inte ens en järnväg genom staden.
              Eskilstuna hade en dålig station och en väldigt långsam järnväg.
            </seg>
            <seg n="69eeb33a">
              Man byggde Svealandsbanan. Nu bygger man ut den igen eftersom
              den var för dålig. Södertälje har nu en pendlingsstation. Det
              har Eskilstuna också.
            </seg>
            <seg n="34fb0a29">
              Det som hände när detta äntligen var färdigt var att Banverket
              och SJ inte kunde begripa att det var så många människor som klev
              på tåget. Man fick sitta på kuddar och på käppar och var man kunde
              för att ta sig till sin arbetsplats i Helsingforssregionen.
            </seg>
            <seg n="60a2cade">
              Där kan man se den tydliga effekten, liksom på Mälarbanan och
              i Västerås, i hur många människor som nyttjar den här bekvämligheten
              och hur viktigt det har varit att kommuner och landsting har gått
              med i finansieringen så att man har fått den infrastruktur som
              man vill ha runt järnvägen.
            </seg>
            <seg n="2be41bed">
              Det finns en annan sida av det hela. Om man låter kommuner och
              landsting vara med och betala kanske man är lite mer försiktig
              när man begär investeringar till sin fördel.
            </seg>
            <seg n="f52b6876">
              Det här kommer nu äntligen på plats med en lag som styr upp detta
              så att det inte blir muntliga avtal mellan politiker i landsting
              och kommuner som sedan fixar detta. Nu kan det styras i säker
              ordning.
            </seg>
          </u>
          <note type="speaker" n="dfa61923">
            Anf. 122 ROGER TIEFENSEE (c):
          </note>
          <u who="roger_tiefensee_509485" xml:id="i-2c918608c52308e2-6" n="2e130c8a">
            <seg n="6cb14cae">
              Fru talman! Det ärende som vi nu ska diskutera redovisning av
              kommunal medfinansiering till statlig infrastruktur är viktigt
              för att få till stånd fler infrastrukturinvesteringar.
            </seg>
            <seg n="7d56872d">
              Ökade satsningar är nödvändiga.
            </seg>
            <seg n="6056c62e">
              När alliansregeringen tillträdde fanns det stora underskott i
              de väg- och järnvägsplaner som Socialdemokraterna lämnade efter
              sig. Det var underskott som vi alla märker i vår vardag som dåliga
              vägar på grund av bristande underhåll, tåg som inte håller tiden
              på grund av dåligt underhållna växlar och signalsystem.
            </seg>
            <seg n="18ee65a4">
              Nu åtgärdar alliansregeringen mycket av detta genom en historisk
              närtidssatsning på 12,6 miljarder 2009 och 2010 på underhåll och
              investeringar på drift i väg- och järnvägsnätet. Det är viktigt.
            </seg>
            <seg n="2682120b">
              Kommunal medfinansiering är ytterligare ett sätt att öka investeringstakten.
              Det gäller framför allt i den planering som vi har fram till 2021.
            </seg>
            <seg n="523fafe7">
              Det är viktigt att de kommuner och regioner som vill bidra till
              infrastrukturinvesteringar kan göra det på rimliga villkor och
              kan bokföra bidragen på rimliga villkor. Det är det som betänkandet
              handlar om.
            </seg>
            <seg n="ebb491bc">
              Därför har finansutskottet tagit initiativ till att förlänga
              den möjliga avskrivningsperioden från 15 år, som först sades i
              propositionen, till max 25 år. Det innebär att man kan använda
              hela 25-årsperioden, men de som vill kan skriva av direkt.
            </seg>
            <seg n="69690f39">
              Det är en viktig förändring. För Södermanlands läns landsting,
              som ligger mig nära eftersom det är min valkrets, betyder det
              att deras bidrag till Citybanan som är det mest aktuella men det
              är en generell lagstiftning kan skrivas av på 25 år i stället
              för på 15 år. Det är alltså 8 miljoner mindre per år. Det är klart
              att det betyder rätt mycket i deras verksamhet och i deras vardag.
            </seg>
            <seg n="df4ba58a">
              Jag vill rikta ett tack till finansutskottet och jag vill tacka
              för den positiva och konstruktiva dialog vi har haft med företrädare
              för kommuner och landsting i regionen.
            </seg>
            <seg n="0c0bbd32">
              Citybanan är viktig för hela Mälardalen och för hela Sverige.
              Den lyfter bort pendeltågen från getingmidjan, den ökar möjligheten
              för pendling och den ökar möjligheten för tågen att hålla tiden.
              Det blir lättare och bättre för människor i deras vardag.
            </seg>
            <seg n="e920e15f">
              Det är lite intressant att höra Jörgen Hellman här i debatten.
              Han säger att han är främmande inför kommunal medfinansiering.
              Det som har hänt under tiden som finansutskottet har hanterat
              ärendet är att Socialdemokraterna har haft en kongress. Om man
              tittar i deras kongressbeslut ser man att det står: För att få
              till stånd fler infrastrukturinvesteringar under kommande år vill
              vi öka användningen av lånefinansiering för strategiska infrastrukturprojekt
              och öka inslagen av trängselavgifter och/eller andra former av
              brukaravgifter.
            </seg>
            <seg n="bdcece93">
              Under kongressbehandlingen lades följande till i ett bifall:
              Detta förutsätter samförstånd mellan staten och berörda kommuner/regioner.
              Samtidigt fanns det ett yrkande som avslogs. Då blir det tydligt.
              Yrkandet löd: Nationellt angelägna infrastrukturinvesteringar
              ska finansieras av staten och inte belasta kommunerna. Detta avslog
              alltså sossekongressen.
            </seg>
            <seg n="96a8fedb">
              Jag kan inte tolka detta som annat än att den socialdemokratiska
              kongressen tydligt öppnar för den här typen av medfinansieringar
              och att man gör det i en bra dialog med regionen, precis som vi
              har haft. Regionerna ska vara med frivilligt, men man öppnar tydligt
              för detta. Jag kan inte tolka det på annat sätt när man avslår
              ett yrkande som så tydligt säger att kommunerna inte ska belastas
              av statlig infrastruktur. Det avslogs alltså av den socialdemokratiska
              kongressen, och det tycker jag är intressant.
            </seg>
            <seg n="e2e1f65c">
              Jag ser fram emot att Jörgen Hellman kan förtydliga det här.
              Har Socialdemokraterna svängt och kommer nu egentligen att acceptera
              det här? Det blir ungefär som med skattepolitiken; efter sex månader
              har man samma skattepolitik som regeringen.
            </seg>
          </u>
          <note type="speaker" n="dcdeee2a">
            Anf. 123 EMMA HENRIKSSON (kd):
          </note>
          <u who="unknown" xml:id="i-9a6e92f7f1a96645-10" n="7ad595e4">
            <seg n="a94788db">
              Fru talman! Det ärende som vi debatterar just nu handlar om förutsättningarna
              för kommunerna att göra den medfinansiering som vi redan tidigare
              har öppnat för och hur detta ska redovisas.
            </seg>
            <seg n="726774bb">
              Precis som tidigare talare har sagt har vi i finansutskottet
              under behandlingen tagit till oss en del av de synpunkter som
              har kommit från företrädare för dem som är berörda, det vill säga
              kommunerna och landstingen.
            </seg>
            <seg n="1f3441bc">
              Jag tycker ändå att det är viktigt att påpeka att det inte är
              helt enkelt att hitta den rätta perioden. Hur länge ska en kommun
              kunna avskriva? I utredningen förekom 100 år som ett perspektiv.
              Det är väl ganska enkelt för en kommunal företrädare som har suttit
              i ett antal år i fullmäktige och kanske ser att det är den sista
              mandatperioden han eller hon sitter att säga: Det är klart att
              vi kan vara med och betala! Personen i fråga kommer ju själv inte
              att behöva ta ansvar för det beslut man är med och fattar.
            </seg>
            <seg n="cb55cd41">
              Det andra perspektivet, som andra kanske tyckte var rimligt,
              var tre års avskrivningstid. Det kanske är lite orimligt när vi
              pratar om någonting som ändå kommer att gynna kommunens invånare
              under lång tid. 25 år är en avvägning som gör det rimligt att
              se till både att ansvarsutkrävandet finns för kommuninvånarna
              och att förutsättningarna för kommunen att vara med finns där.
            </seg>
            <seg n="7c8fccfe">
              Det finns flera perspektiv i det här med kommunal medfinansiering.
              Jag skulle vilja ta upp tre.
            </seg>
            <seg n="e8280658">
              Detta möjliggör ytterligare satsningar på infrastruktur. Vi har
              redan gjort mycket, men det här skapar möjlighet för ännu mer.
              Det kommunala självstyret är en viktig aspekt. Inte minst möjliggör
              detta för oss att använda våra medborgares skattepengar på ett
              så bra och effektivt sätt som möjligt.
            </seg>
            <seg n="8c07c6bc">
              Låt oss börja med det första att möjliggöra ytterligare satsningar.
              12,6 miljarder är vad vi redan har satsat på infrastruktur. Mycket
              beror på att det var så eftersatt redan från början. Under åratal
              av socialdemokratiskt styre har man inte satsat trots att man
              har haft planer och utlovat saker. När det har kommit till kritan
              har inte pengarna funnits där. Det har skapat mycket frustration
              runt om i våra regioner. Man vill kunna utveckla sin bygd, och
              det kan man inte när pengarna inte finns där när det väl är dags
              att börja bygga. Flera gånger har man fått skjuta planerna på
              framtiden eftersom pengarna inte har funnits.
            </seg>
            <seg n="aa55c07c">
              Den andra aspekten är det kommunala självstyret. Det är viktigt
              att det här är en möjlighet och inte ett tvång för kommunerna.
              Det är en möjlighet för de kommuner som ser att det ligger i deras
              medborgares intresse att man genom att skjuta till medel kan tidigarelägga
              en satsning som finns i planen.
            </seg>
            <seg n="9ef4c14f">
              Jag tycker att det är bra att denna aspekt finns att kommunen
              själv är med. De som är närmast berörda är också med och finansierar.
              Alternativet är att alla skattebetalare oavsett var i landet man
              bor och oavsett om man gynnas av den enskilda satsningen eller
              inte får betala lika mycket. Ska Pajalaborna betala lika mycket
              för en satsning som gör att vännerna i Strängnäs eller i Nyköping
              kommer snabbare till sina arbetsplatser i Helsingfors? Jag tycker
              att det är rimligt att de som gynnas dels genom att de kan nyttja
              infrastrukturen, dels genom att värdet på deras hus stiger också
              är med och betalar lite mer.
            </seg>
            <seg n="69f992f2">
              Det allra viktigaste är ändå att det här skapar förutsättningar
              för att vi bättre nyttjar de pengar vi faktiskt satsar på infrastruktur.
              Om det är någon annan som betalar är det lätt att säga: Jag vill
              gärna ha det här! Vi har ganska ofta de diskussionerna i min familj.
              Barnen säger gärna: Å, kan jag få den där? Javisst, säger jag.
              Det är jättekul ändå tills jag säger: Om du betalar själv! Mina
              barn har veckopeng. De har pengar själva att använda. Det är pengar
              som de får för att kunna satsa på det de själva tycker är viktigast.
              Men det är inte alltid lika intressant och lika viktigt om man
              måste fälla avgörandet själv.
            </seg>
            <seg n="9b514d1c">
              Det är lite av samma sak här. När kommunerna själva är med och
              bidrar gör de en lite mer noggrann prövning. De är lite mer kritiska
              till både om satsningen ska göras och, framför allt, hur den ska
              göras. Om vi har medfinansiering och om kommunerna är med under
              hela resan är de också noggrannare med att se till att det blir
              ett helhetstänkande i den enskilda satsningen och att den hänger
              ihop med allt annat runt omkring som är en förutsättning för att
              vår infrastruktur ska fungera.
            </seg>
          </u>
          <note n="afe0891b">
            Med detta, fru talman, yrkar jag bifall till utskottets förslag
            i betänkandet.
          </note>
          <note type="speaker" n="c769a65c">
            Anf. 124 ULLA ANDERSSON (v):
          </note>
          <u who="ulla_andersson_97add8" xml:id="i-8dfc9ef14ff3eec8-17" n="e6aefa69">
            <seg n="9eba75bc">
              Fru talman! Det är lågkonjunktur i Sverige, men det verkar vara
              högkonjunktur på finansutskottets debatter denna dag. En lång
              dag börjar lida mot sitt slut i denna kammare för finansutskottets
              ledamöter.
            </seg>
            <seg n="c04dbbb4">
              Fru talman! Det går inte att jämföra medfinansiering med vanliga
              investeringar. Kommuner och landsting äger inte vägen, utan det
              är ett bidrag, säger finansutskottets ordförande Stefan Attefall
              i tidningen Dagens Samhälle. Han sade samma sak i finansutskottet
              när representanterna från den så kallade medfinansieringsgruppen
              besökte utskottet vid en inofficiell utfrågning. Då ställde han
              frågan: Varför ska avskrivningstiden förlängas när ni i kommuner
              och landsting inte äger objektet?
            </seg>
            <seg n="5b184ec4">
              Det är just det som är själva kärnan i debatten. Det sätter fingret
              på hela problemet. Det är det som är sanningen. De äger inte objektet,
              och då ska de inte heller betala för det. Det är staten som har
              ansvaret och staten som äger objektet.
            </seg>
            <seg n="41b5ad2c">
              Fru talman! Det är inte nog med att regeringen fryser statsbidragen
              till kommunsektorn i år. De genomför också stora besparingar och
              försämringar i a-kassan och sjukförsäkringen som leder till ökade
              kostnader för socialbidrag. Nu kräver de också att kommunerna
              ska betala statens infrastrukturinvesteringar. 30 miljarder, som
              medfinansieringen omfattar i dagsläget, är inte någon liten summa.
              Det är en nästan lika stor summa som landets samtliga kommuner
              och landsting investerar för varje år. De här investeringarna
              tränger alltså undan investeringar som kommuner och landsting
              har ansvar för, det vill säga investeringar i sådant som vi har
              behov av i vår vardag varje dag. Det är investeringar i skolor,
              sjukhus, äldreboenden, parker, fritidsgårdar, förskolor och så
              vidare. Men de konkurrerar också med själva kostnaderna för driften
              av vård, skola och omsorg.
            </seg>
            <seg n="c80cbd3f">
              Det här, fru talman, är inget bra och effektivt sätt att finansiera
              investeringarna på, som Emma Henriksson påstår. Det leder till
              fördyringar. Kommuner kan inte låna lika billigt som staten. Ingen
              kan låna lika billigt som staten genom Riksgälden. Därför leder
              detta till en fördyring av investeringskostnaderna.
            </seg>
            <seg n="75b1457d">
              Det här innebär också att kommuner och landsting som har god
              ekonomi får ett ytterligare försprång och kan gå före i kön när
              det gäller statliga investeringar och på så sätt bli än mer attraktiva
              för investeringar av andra slag. Infrastrukturinvesteringar ska
              ju styras utifrån nationella behov och inte av enskilda kommuners
              ekonomi eller, som Emma Henriksson säger, av att några gynnas
              av det. Är det bara några som gynnas av det är det ju en kommunal
              angelägenhet och inte en statlig angelägenhet. Det är därför som
              det är uppdelat på det här sättet mellan kommun och stat. Det
              som ligger inom kommunen ansvarar kommunen för, och det som ligger
              utanför och binder ihop regioner är nationella projekt som staten
              ansvarar för.
            </seg>
            <seg n="acd47992">
              Med en växande andel av kommunal medfinansiering kommer klyftorna
              mellan rika och fattiga kommuner och regioner att öka i Sverige.
              Vi anser inte att det är rimligt att kommunernas ekonomiska ställning
              ska avgöra prioriteringar på infrastrukturområdet i stället för
              en genomarbetad samhällsekonomisk analys.
            </seg>
            <seg n="6fab2fe5">
              Medfinansiering av infrastrukturprojekt från kommuner och regioner
              innebär att vissa projekt kan prioriteras med utgångspunkt från
              att finansiering finns och inte utifrån behov. Det kommer att
              innebära att regionernas huggsexa om investeringsmedel kan påverka
              den nationella infrastrukturplaneringen. Detta är inte minst relevant
              ur ett demokratiperspektiv då vissa projekt med större ekonomiska
              intressen kan få företräde framför andra trots att dessa är minst
              lika välbehövliga.
            </seg>
            <seg n="50421a7e">
              Det är inte heller så enkelt som Emma Henriksson påstår att det
              är investeringar som ligger i de kommunala medborgarnas intresse.
              Alla vi som har varit eller är kommunalpolitiskt aktiva vet att
              det finns vissa högljudda opinioner. Det är väldigt lätt att få
              till en opinion kring gropar i vägen eller en ny infrastrukturinvestering
              i en väg medan investeringar i till exempel äldreboenden eller
              sådant som berör andra, mindre röststarka grupper lätt får stå
              tillbaka.
            </seg>
            <seg n="8a94b300">
              Egentligen borde investeringar i infrastruktur ses precis som
              de är och därmed hanteras därefter, det vill säga skrivas av efter
              sin livslängd. Vänsterpartiet har föreslagit att staten, precis
              som kommuner och landsting, företag och till och med hushåll,
              bör ha en investeringsbudget. Alla andra betalar sina investeringar
              efter objektets livslängd. Det gör inte staten. En järnväg har
              en livslängd på ca 40 år men betalas direkt under byggnadstiden
              med den modell vi har. Det leder till svårigheter att planera
              långsiktigt, till att investeringarna drar ut på tiden och till
              att de förskjuts. Det betyder också att dagens generation får
              betala i stället för de generationer som kommer att nyttja järnvägen
              i framtiden. Det är ett osolidariskt förhållningssätt. Investeringen
              borde betalas gemensamt av dem som nyttjar den.
            </seg>
            <seg n="7a708e83">
              Med en investeringsbudget kan vi också lättare nå det mål som
              Klimatberedningen har satt upp om att det behövs en kapacitetsutbyggnad
              av järnvägen med 50 procent. Statsministern har avvisat det målet
              och ställt det mot sjukvård och skola. Men det är precis det som
              det förslag som vi nu har på bordet gör. Det ställer investeringar
              i järnväg mot sjukvård och skola på ett mycket osolidariskt sätt.
            </seg>
            <seg n="3fd643e3">
              Vi vet att det inte finns någon anledning att frångå principen
              att de statliga vägarna och järnvägarna finansieras med statliga
              medel. Att fullt ut öppna för kommunal medfinansiering av denna
              typ av projekt innebär att finansieringsansvaret förskjuts och
              att den övergripande planeringen förrycks. Vi anser att det statliga
              ansvaret för en sammanhållen planering av utbyggnaden av Sveriges
              infrastruktur riskerar att påverkas negativt av utskottets nu
              aktuella förslag.
            </seg>
            <seg n="3ddc9fb3">
              Visst har man även tidigare haft möjlighet till förskottering.
              Det har varit ungefär 1 miljard per år. Men det har också varit
              pengar som kommunerna sedan har fått tillbaka. Det här är en helt
              annan modell. Det blir en form av huggsexa om man kräver en medfinansiering
              för att investeringen över huvud taget ska bli av. Som kommunpolitiker
              kan det vara väldigt svårt att säga nej till ett sådant initiativ
              eftersom man har behov av den här järnvägsbiten eller den här
              vägbiten. Därmed får man också ställa den här investeringen mot
              sjukvård och skola i stället för att staten tar det ansvar man
              faktiskt är satt att ta och som man borde ta. Investeringar i
              infrastruktur är ett statligt ansvar och borde så förbli.
            </seg>
          </u>
          <note type="speaker" n="d4df17c1">
            Anf. 125 PEDER WACHTMEISTER (m) replik:
          </note>
          <u who="unknown" xml:id="i-9a6e92f7f1a96645-11" n="7ad595e4">
            <seg n="7120c0c2">
              Fru talman! Ulla Andersson sade att man inte äger objektet, men
              man äger ju nyttan. Vi har sett mångtaliga exempel på att om man
              går med i ett sådant här investeringsprojekt kommer man att äga
              nyttan, vilket kommer att gynna kommunen i stora delar. Men det
              är väl inte den viktigaste frågan.
            </seg>
            <seg n="1f564a63">
              Den stora frågan är: Hur kommer Ulla Andersson att klara samarbetet
              med Socialdemokraterna nu när de på sin stämma har beslutat att
              medfinansiering är bra?
            </seg>
            <seg n="ee596277">
              Du säger till exempel att förskottsbetalning är okej. Det är
              oftast en ganska dyr lösning för kommunerna. De får ligga ute
              med pengarna, och det är ganska osäkert. Då är en medfinansiering
              mycket bättre. I dag finns det projekt, till exempel Ostlänken
              söder om Helsingfors, där samarbetet gör att kommunerna engagerar
              sig oerhört för att bygga upp infrastruktur runt sina kommunikationscentrum
              och så vidare. Det stimulerar kommunerna på ett mycket bra sätt.
            </seg>
          </u>
          <note type="speaker" n="4258cb49">
            Anf. 126 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-18" n="e6aefa69">
            <seg n="4a43ddfe">
              Fru talman! Jag tycker att vi låter Socialdemokraterna tolka
              sina egna beslut från sin kongress. Jag tror att de är bäst på
              att göra det. Jag tror inte att Moderaterna gör det på ett bättre
              sätt än vad de gör. Här har man lagt fram ett förslag där man
              avvisar medfinansiering, vilket man också har gjort tidigare.
            </seg>
            <seg n="1c6d3e74">
              Visst kan förskottering vara en mindre bra affär för en kommun
              på så sätt att man inte får tillbaka pengarna med ränta. Det håller
              jag med om. Men medfinansiering gör att man inte får tillbaka
              en enda krona, vilket förvärrar situationen än mer.
            </seg>
            <seg n="834e1d64">
              Det är ett problem att man inte äger objektet. Det är det man
              investerar i. Det är väldigt få som investerar i någonting man
              inte tänker äga. Eller hur? Jag tror inte att du gör det heller.
              Jag tror nog att syftet är att man ska äga det man investerar
              i. Därmed får man också ett bra, sammanhållet projekt.
            </seg>
            <seg n="9b5aafcc">
              Nej, Peder, jag kommer inte ha något problem att samarbeta med
              Socialdemokraterna. Vi är överens om att vi ska satsa mycket framför
              allt på infrastrukturinvesteringar i järnväg eftersom vi tar klimatutmaningarna
              på allvar. Vi har alla större investeringssatsningar än vad den
              här regeringen har. Jag tycker att det bådar gott.
            </seg>
          </u>
          <note type="speaker" n="1aa7e26e">
            Anf. 127 PEDER WACHTMEISTER (m) replik:
          </note>
          <u who="unknown" xml:id="i-9a6e92f7f1a96645-12" n="7ad595e4">
            <seg n="98fd31d4">
              Fru talman! Ulla Andersson säger att pengar kommer att försvinna
              från äldreomsorgen om man satsar på infrastrukturen. Det är helt
              fel. I alla de projekt som är genomförda i samarbete, till exempel
              de jag talade om tidigare i Strängnäs och Eskilstuna, har man
              fått motsatt effekt. Man har fått ett ökat inflyttande, och de
              inflyttade är ofta barnfamiljer i 3540-årsåldern som har bra inkomster.
              En jobbar i Helsingfors och en jobbar i Eskilstunatrakten. Det
              är samma effekt i Nyköping. Alla de pengar som kommer in i form
              av skatter kan man då investera i kommunen. Vi ser en tydlig trend
              att inkomsterna ökar eftersom detta ofta är högskattebetalare.
              Det är egentligen en väldigt positiv effekt i stället för en negativ
              effekt.
            </seg>
          </u>
          <note type="speaker" n="e040a59e">
            Anf. 128 ULLA ANDERSSON (v) replik:
          </note>
          <u who="ulla_andersson_97add8" xml:id="i-8dfc9ef14ff3eec8-19" n="e6aefa69">
            <seg n="cb435a8c">
              Fru talman! Med den retoriken skulle staten gå in och finansiera
              både äldreomsorg och förskolor i de här kommunerna. Det är oftast
              så att man kollar hur väl sådana verksamheter fungerar innan man
              bestämmer sig om man ska flytta till en ny kommun. Eller hur?
              Det handlar mindre om huruvida en väg har hål eller inte eller
              om det tar fem minuter kortare eller längre tid att resa.
            </seg>
            <seg n="91fd9503">
              Det här är också ett sätt att fördyra investeringar eftersom
              staten lånar billigare än vad kommunerna gör. Ingen lånar så billigt
              som staten. Det kan vi nog vara överens om. Därför blir det här
              sättet också dyrare för skattebetalarna. Vi är ju alla skattebetalare
              och finansierar infrastrukturinvesteringar på olika sätt genom
              skatterna. Då borde man välja det som är mest kostnadseffektivt
              och billigast för skattebetalarna, och det gör man inte på det
              här sättet.
            </seg>
            <seg n="ecd6bfc8">
              Du påstår att detta är kostnader som inte tränger ut kostnader
              för äldreomsorg, men det är just precis det de gör. Vi hörde alldeles
              nyss Roger Tiefensee säga att genom att man försköt avskrivningstiden
              behövde Sörmland betala 8 miljoner mindre per år.
            </seg>
            <seg n="e038bdda">
              Det är ändå en stor summa pengar som man faktiskt kan använda
              till att anställa fler i äldreomsorgen, förskolan eller skolan.
              Det är just att sådana verksamheter fungerar väl som gör att människor
              vill flytta till en viss kommun. Ingen vill flytta till en kommun
              om man riskerar att sätta sina barn i en dålig skola eller att
              barngrupperna är för stora.
            </seg>
            <seg n="d3eca675">
              Det är väl ändå det som är det väsentliga för den kommunala skattepengen
              och inte statliga infrastrukturinvesteringar!
            </seg>
          </u>
          <note type="speaker" n="44635dae">
            Anf. 129 MATS PERTOFT (mp):
          </note>
          <u who="mats_pertoft_740cd3" xml:id="i-92a36fa054d54210-11" n="caa75420">
            <seg n="e872b586">
              Fru talman! Jag vill börja med att påpeka att Miljöpartiet naturligtvis
              står bakom det särskilda yttrande som vi har tillsammans med Socialdemokraterna
              och Vänsterpartiet. Det gör vi framför allt för att vi är oroliga
              över att den kommunala medfinansieringen upphöjs till princip
              av den här regeringen. Det har ju inte gjorts tidigare.
            </seg>
            <seg n="97ee6a1c">
              Peder Wachtmeister nämnde Södertälje, och eftersom jag är från
              Södertälje och har varit kommunalråd där kan jag säga att jag
              har varit med om flera projekt där Södertälje har förskotterat
              och delfinansierat. Det var Södertälje syd, motorvägen och lite
              vägar här och där, och det blev så på grund av att det dröjde
              för länge och projekten behövdes. Järnvägsstation Södertälje syd
              behövdes absolut. Jag åker därifrån varje dag in till riksdagen
              bland annat.
            </seg>
            <seg n="02a3df56">
              Men problematiken är egentligen den bristande investeringsviljan
              från staten som borde ta sitt ansvar på ett annat sätt. Jag noterade
              med viss förvåning i den tidigare debatten med Anders Borg att
              han plötsligt öppnade för något slags samarbete eller överenskommelse
              med Miljöpartiet om att öka investeringarna på miljösidan. Det
              tyckte jag lät väldigt intressant. Jag har inte hört någon sådan
              invit tidigare, men regeringen får gärna öka investeringarna på
              tågsidan till exempel. Det har vi ingenting emot. Och det får
              helst ske fortare än kvickt.
            </seg>
            <seg n="ae33561e">
              Vi vill inte sätta totalt stopp i och med vårt särskilda yttrande.
              Vi skriver att medfinansiering kan vara befogat i enskilda fall,
              men det problematiska ligger i det mer strukturella. Regeringen
              genomför kommunal medfinansiering när det gäller Citybanan och
              till exempel Ostlänken, och det kommer säkert när det gäller förbifarten,
              och det kommer säkert också i den ena investeringen efter den
              andra. Där måste man självklart fråga sig var dessa pengar tas
              från. De tas ju, som flera redan har påpekat, från den kommunala
              basverksamheten. Den urholkar statens ansvarstagande för det som
              staten bör betala och det som vi betalar skatt till staten för.
              Och den belastar kommunerna ytterligare förutom allt annat som
              man måste klara.
            </seg>
            <seg n="62ad644d">
              Därför är vi från Miljöpartiets sida väldigt skeptiska till det
              här. Vi menar att principen måste vara att staten faktiskt ska
              ta fullt ansvar. Det ser vi inte att man gör i dag. Man skulle
              behöva en rejält ökad investeringsbudget på den här sidan.
            </seg>
            <seg n="7aa4fcb3">
              Det är bra att det har blivit en längre avskrivningstid för kommunerna,
              men det är dåligt att institutionalisera denna princip så till
              den grad som denna regering gör. Det är vi skeptiska till, och
              därför står vi bakom detta särskilda yttrande.
            </seg>
          </u>
          <note n="c9d13ab0">
            Överläggningen var härmed avslutad.
          </note>
          <note n="d040fdcc">
            16 § Ändrad verksamhetsform för Banverkets enhet Banverket Produktion
          </note>
          <note n="afb84a56">
            Föredrogs
          </note>
          <note type="speaker" n="2fcd6556">
            Anf. 130 OSKAR ÖHOLM (m):
          </note>
          <u who="unknown" xml:id="i-9a6e92f7f1a96645-13" n="7ad595e4">
            <seg n="628c8dde">
              Fru talman! Då har det äntligen blivit dags att debattera betänkande
              nr 5 från trafikutskottet, det vill säga Ändrad verksamhetsform
              för Banverkets enhet Banverket Produktion som föranletts av regeringens
              proposition med samma namn. Även om detta är en rubrik som bara
              i sig vittnar om något oerhört spännande ska jag ändå ta tillfället
              i akt att ge åhörare möjlighet att sätta in detta ämne i sitt
              sammanhang.
            </seg>
            <seg n="b96aa84c">
              I grund och botten handlar de här frågorna om hur vi kan se till
              att järnvägar i vårt land kan drivas och underhållas på bästa
              tänkbara sätt. Banverket Produktion bildades för drygt tio år
              sedan med en verksamhet som är inriktad på drift, underhåll och
              entreprenader inom den järnvägstekniska sektorn. Sedan 2001 har
              den här verksamheten konkurrensutsatts bit för bit och är nu konkurrensutsatt
              inom alla affärsområden utom det som heter Service och som handlar
              om drift och underhåll.
            </seg>
            <seg n="e81cf1de">
              Regeringen har i en proposition föreslagit att verksamheten för
              Banverkets enhet Banverket Produktion överförs till, som det heter,
              ett eller flera av staten direkt eller indirekt helägda aktiebolag.
              Det handlar alltså om en bolagisering av den här verksamheten.
            </seg>
            <seg n="51709782">
              I propositionen framhålls att en bolagisering skulle öka förutsättningarna
              för konkurrensneutralitet på marknaden för drift och underhåll
              och att förutsättningarna och villkoren blir lika när konkurrensutsatt
              och kommersiell verksamhet inte bedrivs inom ramen för samma organisation.
            </seg>
            <seg n="ac1b9a88">
              På samma sätt understryks i propositionen att med en bättre fungerande
              marknad ökar också kraven på utveckling, effektivitet och produktivitet
              i den verksamhet som man bedriver.
            </seg>
            <seg n="14a5d5b7">
              Utskottet ställer sig bakom de här bedömningarna och välkomnar
              mer tydlig gränsdragning mellan det som är förvaltning, det som
              är politik och det som är marknad. Av det skälet anser utskottet
              att konkurrensutsatt verksamhet i normalfallet inte ska bedrivas
              i myndighetsform.
            </seg>
            <seg n="ffe12e68">
              Utskottet konstaterar också att det här synsättet under lång
              tid har präglat beslut av liknande karaktär. Under förra året
              beslutade den här kammaren om ändrad verksamhetsform för Vägverkets
              enheter Vägverket Produktion och Vägverket Konsult men också för
              Banverkets enhet för projektering. Utskottet vill också påminna
              om att ytterligare en bit tillbaka i tiden, i början av 90-talet,
              fattades beslut vad gäller ändrad verksamhetsform för till exempel
              Televerket och Postverket.
            </seg>
            <seg n="a52fe9f6">
              Den sammantagna bedömning som utskottet gör handlar därför om
              att dagens beslut är en naturlig del i den utveckling som har
              pågått under lång tid. Utskottet anser att det tillsammans med
              de övriga åtgärder som regeringen har vidtagit kommer att leda
              till en mer gynnsam utveckling på anläggningsmarknaden och därför
              vara positivt för genomförandet av framtida infrastruktursatsningar.
            </seg>
            <seg n="981d87e8">
              Fru talman! Jag vill också säga att i det här betänkandet finns
              en gemensam reservation från oppositionen, och jag överlämnar
              därmed ärendet för en intressant debatt.
            </seg>
          </u>
          <note type="speaker" n="e404f93d">
            Anf. 131 PIA NILSSON (s):
          </note>
          <u who="pia_nilsson_daa992" xml:id="i-44a79a2f8a491677-0" n="fa7220fb">
            <seg n="dfb8df05">
              Fru talman! När jag ska köpa tvättmedel eller tvål kan jag välja
              mellan en mängd olika sorter. Likaså om jag står i färd med att
              köpa bil eller brödrost. Som konsument har jag en mängd stora
              valmöjligheter inom många områden, och företagens främsta verktyg
              för att vinna kunder brukar vara att sänka priserna.
            </seg>
            <seg n="47cc288e">
              Men möjligheten att välja mellan olika produkter och tjänster
              förutsätter att det finns en marknad med många köpare och många
              säljare. Det är ju fundamentet i hela marknadsfilosofin. Därför
              är det med stor förvåning och viss bestörtning som jag konstaterar
              att den borgerliga regeringen nu har för avsikt att bolagisera
              Banverket Produktion trots att verksamheten inte ens uppfyller
              det grundläggande marknadskriteriet om köpare och säljare.
            </seg>
            <seg n="331e6f52">
              Med vad jag uppfattar som fabricerade argument försöker regeringen
              i den här propositionen legitimera sitt beslut om vikten av en
              bolagisering som ska vara klar under första halvåret 2010.
            </seg>
            <seg n="44c3afeb">
              Fru talman! I mitt anförande kommer jag först och främst att
              syna regeringens skäl till bolagiseringen i sömmarna. Jag kommer
              också att redogöra för vår inställning och varför vi socialdemokrater
              säger blankt nej till förslaget.
            </seg>
            <seg n="cd8e29d4">
              Men för eventuella åhörare, ni som lyssnar och tittar men som
              inte vet så mycket om Banverket Produktion och vad de sysslar
              med, kan det först vara på sin plats med en kort beskrivning av
              vad de gör.
            </seg>
            <seg n="260d8e65">
              Banverket Produktion är en enhet som lyder under Banverket och
              är framför allt inriktad på drift och underhåll av järnvägsnätet.
              En betydande del av verksamheten handlar om investeringar, det
              vill säga anläggning av räls, signalsystem och kontaktledningar.
              Verksamheten bedrivs inom fem affärsområden. I princip all verksamhet
              har varit konkurrensutsatt sedan 2001, och den klart största kunden
              är Banverket. Man kan säga att det arbete som bedrivs av Banverket
              Produktion är avgörande för om vi som tågresenärer ska kunna resa
              tryggt och säkert längs det svenska järnvägsnätet.
            </seg>
            <seg n="48fbb5b2">
              Regeringen anser att det finns övervägande skäl som talar för
              en bolagisering av Banverket Produktion. Det främsta skälet som
              anförs, fru talman, är att en fungerande konkurrens på marknaden
              leder till ett effektivare resursutnyttjande som i sin tur kommer
              att leda till lägre priser och bättre kvalitet. Men några formella
              konkurrenshinder finns inte i dag. Full konkurrens råder redan,
              och alla affärsrelationer sker på affärsmässiga villkor. Under
              2008 inkom knappt två anbud på varje upphandling. Det talar sitt
              tydliga språk.
            </seg>
            <seg n="552a9430">
              Det finns i princip bara tre aktörer på marknaden, Banverket
              Produktion inkluderat. En väl fungerande marknad förutsätter att
              det finns många köpare och många säljare. Bortsett från viss efterfrågan
              på järnvägsunderhåll från de regionala spårhållarna i Helsingfors,
              Göteborg och Malmö är Banverket den enda kunden för de bolag som
              verkar på den svenska marknaden för järnvägsunderhåll. Det finns
              inte heller någon egentlig alternativ europeisk marknad för dessa
              företag. I princip alla länder i Europa har valt att bedriva sitt
              järnvägsunderhåll i egen regi.
            </seg>
            <seg n="70194444">
              Regeringen påstår emellertid att intresset för marknaden har
              ökat. Uppenbarligen gör man en stor sak av att det sedan hösten
              2008 tillkommit en aktör på underhållsmarknaden. Aktören i fråga
              är VR Track, som är ett dotterbolag till den finska statliga VR-koncernen.
              I slutet av 2008 skrev VR Track kontrakt med Banverket om att
              sköta underhållet på den norra delen av Malmbanan, som trafikeras
              av 35 tåg per dygn. Kontraktet är årligen värt omkring 25 miljoner
              kronor. Det motsvarar endast 0,7 procent av Banverkets kostnader
              för drift och underhåll.
            </seg>
            <seg n="8f5a3a9d">
              Fru talman! Ett annat bolagiseringsskäl som regeringen hävdar
              är att en fungerande konkurrens minskar riskerna för ökade kostnader
              vid upphandling av drift och underhåll samt investeringar. Återigen
              är det grundläggande problemet att det inte finns förutsättningar
              för någon fungerande konkurrens på järnvägsmarknaden vare sig
              här eller i Europa i övrigt. Däremot kommer, mina vänner, kostnaderna
              för själva bolagiseringen att bli omfattande över 1 miljard. Det
              är pengar som kunde ha använts på ett bättre sätt, till exempel
              till underhåll av järnvägsnätet. Till denna miljard ska läggas
              krav på högre avkastning, vilket kommer att leda till att anbudsnivåerna
              höjs och mindre pengar blir kvar för underhåll av järnvägsnätet.
              Det är inte acceptabelt.
            </seg>
            <seg n="87fefae1">
              Ytterligare ett skäl är, menar regeringen, att det skulle bli
              lättare att bedriva verksamhet på nya marknader samt att förvärva
              strategiska resurser, till exempel andra företag. Detta är ett
              något förvånande resonemang från en borgerlig regering som inte
              direkt har för vana att uppmuntra statliga verksamheter att växa.
              Därför finns det all anledning att tro att denna bolagisering
              är första steget mot en privatisering av Banverket Produktion.
            </seg>
            <seg n="1d829cad">
              Regeringens sista halmstrå i argumentationen är att större konkurrens
              kan leda till bättre kvalitet och säkerhet, ett i allra högsta
              grad tveksamt påstående.
            </seg>
            <seg n="4e7daed5">
              De senaste åren har ett antal långa tågstopp och missöden inträffat.
              Ett tekniskt fel i Karlberg orsakade, fru talman, stora störningar,
              vilket drabbade tusentals resenärer. En enda tekniker med kompetens
              att lösa problemet fanns att tillgå, men han låg hemma i sängen
              med hög feber. Han fick till slut hämtas.
            </seg>
            <seg n="f0c4ba2a">
              En nedfallen ledning i Lund medförde att hundratals personer
              satt fast i tågen i över fem timmar. Underhållskontraktet för
              den sträckan var vid det tillfället nytecknat och av kostnadsskäl
              var bemanningen betydligt lägre. Hälften av alla förseningar på
              X 2000-tågen beror enligt Banverket på eftersatt underhåll där
              jakten på lägre priser går före förebyggande underhåll.
            </seg>
            <seg n="f4fa8f41">
              Fru talman! Jag vill påstå att de skäl som regeringen tar som
              intäkt för att genomföra en bolagisering av Banverket Produktion
              har karaktären av önsketänkande och bör ses i ljuset av en medveten
              privatiseringsstrategi. Det finns ingen marknad. Regeringen försöker
              koka soppa på en spik.
            </seg>
            <seg n="9bb7c5fa">
              För ganska exakt ett år sedan överlämnade regeringen propositionen
              Ändrad verksamhetsform för delar av Vägverket och Banverket till
              riksdagen. Då konstaterades att ett större antal aktörer och jämnare
              konkurrensförhållanden behövdes för att marknaden på järnväg skulle
              fungera tillfredsställande.
            </seg>
            <seg n="9905d8cb">
              Vad har hänt det senaste året? Vad har gjort att förutsättningarna
              ändrats så radikalt under det gångna året? Är det VR Tracks blygsamma
              inträde på Malmbanan som har övertygat regeringen om att konkurrensen
              inom drift och underhåll nu skulle vara väsentligt bättre än för
              ett år sedan?
            </seg>
            <seg n="d685c826">
              Fru talman! Vi socialdemokrater anser att drift och underhåll
              bör bedrivas i statlig regi. Risken är annars att säkerheten och
              kvaliteten blir lidande i jakten på lägre kostnader och högre
              vinster för aktieägare. Det kommer att drabba resenärerna. Därför
              säger vi nej till en bolagisering. Det vi framför allt vänder
              oss mot är att avskilja drift och underhåll från Banverket.
            </seg>
            <seg n="513171b0">
              Järnvägen är ett slutet system vilket gör underhållet till ett
              mycket komplext arbete som kräver extremt god samordning med spårägarnas
              trafikledning. En felaktigt tajmad underhållsinsats sprider sig
              blixtsnabbt genom järnvägssystemet med förseningar och andra trafikstörningar
              som följd. Det är anledningen till att samtliga länder i Europa,
              Storbritannien undantaget, har valt att bedriva järnvägsunderhåll
              i egen, statlig regi. Det är också en av anledningarna till att
              vi säger nej till en bolagisering.
            </seg>
            <seg n="e7726965">
              Det är heller inte gratis att bolagisera. De direkta kostnaderna
              uppgår, som sagt, till över 1 miljard, pengar som vi tycker i
              stället borde användas till att förbättra underhållet. Det är
              ännu en anledning till att vi säger nej till en bolagisering.
            </seg>
            <seg n="ab8513d6">
              Så, fru talman, vem tjänar då på att Banverket Produktion bolagiseras?
              Inte är det resenärerna och skattebetalarna i alla fall. Det här
              är bara ännu ett i raden av exempel på regeringens inslagna väg
              att privatisera de verksamheter som vi skattebetalare äger gemensamt.
              Bolagiseringen är första steget. Nästa steg blir en utförsäljning.
            </seg>
            <seg n="0f0849e5">
              Värt att notera är dock att det har krävts inte mindre än tre
              utredare för att ro regeringens vilja i hamn. Den första sade
              nej, den andra sade okej och den tredje ska nu försöka styra.
            </seg>
            <seg n="00bddc8c">
              Fru talman! Det må finnas hur stora marknader som helst för tvättmedel,
              brödrostar och bilar, men förutsättningar för någon järnvägsmarknad
              finns inte vare sig här eller i Europa i övrigt. Järnvägar är
              inte vilken handelsvara som helst. Därför säger vi nej till en
              bolagisering.
            </seg>
          </u>
          <note n="e0bd9660">
            Jag yrkar bifall till reservationen.
          </note>
          <note n="9e1db028">
            I detta anförande instämde Peter Pedersen (v) och Karin Svensson
            Smith (mp).
          </note>
          <note type="speaker" n="7d0bd314">
            Anf. 132 PETER PEDERSEN (v):
          </note>
          <u who="peter_pedersen_0f4dae" xml:id="i-bd97739fff031c47-1" n="cbe79407">
            <seg n="3ac7f4b5">
              Fru talman! Efter Pia Nilssons utmärkta anförande kan mitt anförande
              bli förhållandevis kort. Jag hoppas dock att den borgerliga majoriteten
              svarar på frågan vad som har hänt under det senaste året. I propositionen
              2008/09:23 Ändrad verksamhetsform för delar av Vägverket och Banverket
              konstaterades att tiden inte riktigt var mogen för en bolagisering
              av Banverket Produktion. Det skulle vara intressant att veta vad
              som skett i kvalitativt hänseende under det senaste året som gör
              att alliansen nu har bytt åsikt.
            </seg>
            <seg n="c52ba95b">
              Jag törs nog säga att det handlar om det som vi pekade på i den
              rapport vi tog fram om den borgerliga politiken hittills under
              mandatperioden. I granskningsgruppen har vi ett kapitel med namnet
              Infrastrukturen spårar ur. Alliansen har hela tiden en strategi
              där de börjar med de små stegens tyranni ett uttryck myntat av
              Bengt Westerberg vilket innebär att man först bolagiserar och
              sedan privatiserar. Däremot står de inte riktigt för det som de
              i själva verket är ute efter.
            </seg>
            <seg n="4c3aa019">
              Det handlar om att man inte kan acceptera att det finns någon
              typ av offentlig verksamhet som fungerar väl och kan vara ett
              föredöme. Allt sådant ska i första hand bolagiseras och därefter
              säljas ut. Sedan kan man om det som finns kvar och inte fungerar
              säga: Titta hur det går när man bedriver verksamhet i statlig,
              eller för delen kommunal, regi! Det är en uppenbar strategi avreglering
              och bolagisering till varje pris.
            </seg>
            <seg n="fbf3a634">
              Fackförbundet Seko, som har många anställda inom järnvägsbranschen,
              pekar på vad det kan leda till, nämligen minskade resurser till
              produktion och underhåll av järnvägar. Det motverkar precis det
              ni försöker ge sken av att ni skulle uppnå.
            </seg>
            <seg n="ecbc4276">
              Det kommer att driva upp kostnaderna ytterligare för upphandlingar
              på bekostnad av det underhåll som ni låtsas skulle bli bättre.
              Det ökar risken för att det blir fler allvarliga tågförseningar
              och längre stopp i trafiken, vilket drabbar resenärerna. Det äventyrar
              säkerheten för dem som jobbar på spåren. Att man ställer avkastningskrav
              kan sättas före säkerheten eller åtminstone konkurrera om säkerhetsfrågorna.
            </seg>
            <seg n="c0a9cac8">
              Det innebär att de som äger järnvägen tillsammans, alltså vi
              skattebetalare, tappar inflytandet och kontrollen över den framtida
              infrastrukturen. Därför är det alltså viktigt att inse att järnvägssystemet
              är ett sammanhållet system. Man kan inte splittra upp det vare
              sig vad gäller trafik, delar av spåret eller för den delen hur
              man ska underhålla. Allt det måste fungera för att vi ska få en
              attraktiv och väl fungerande kollektivtrafik.
            </seg>
            <seg n="3839b21b">
              Alla vi som tycker att klimatet är viktigt och att vi måste åtgärda
              den stora problematik vi har med transportsektorn inser att vi
              inte hela tiden kan hålla på och fatta beslut och vidta åtgärder
              som faktiskt försvårar klimatomställningen. Därför är det glädjande
              att vi på den rödgröna sidan gemensamt i vår reservation avstyrker
              även detta försök att slå sönder en fungerande infrastruktur i
              Sverige.
            </seg>
          </u>
          <note n="b41c6203">
            Jag yrkar bifall till reservationen!
          </note>
          <note type="speaker" n="89df3446">
            Anf. 133 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-0a2f2a97442a993c-0" n="e26863df" next="i-647a06bfb276efab-0"/>
          <note n="2445efbe">
            Fru talman! Jag yrkar bifall till den gemensamma reservationen
            från Socialdemokraterna, Vänsterpartiet och Miljöpartiet.
          </note>
          <u who="karin_svensson_smith_1f3fb3" xml:id="i-647a06bfb276efab-0" n="e26863df" prev="i-0a2f2a97442a993c-0">
            <seg n="9cbadf69">
              Jag tänkte också, om det finns någon som inte är så insatt i
              detta, prata lite konkret om vad det rent praktiskt betyder när
              man delar upp och handlar upp underhåll. Den frågan ställde jag
              mig när det var aktuellt, alltså när man började dela upp och
              köpa upp underhåll.
            </seg>
            <seg n="1573fe87">
              Tidigare sköttes det här av en verksamhet med en huvudman. Jag
              kan inte säga så mycket om huruvida det var effektivt eller inte.
              Det har jag inte någon vidare uppfattning om. Men jag hänvisar
              till Pia Nilssons alldeles utmärkta redovisning av att det är
              rätt så få som sysslar med det här. Det finns inte många olika
              aktörer att tillgå.
            </seg>
            <seg n="1c61a9ea">
              Enligt det jag har fått berättat för mig av den personal som
              jag har träffat, som är praktiskt sysselsatt med att underhålla
              spår, signalsystem och så vidare, har det gått till så att de
              som sysslade med detta delade upp sig i tre grupper. En grupp
              blev upphandlargruppen, en grupp blev utförargruppen och en tredje
              grupp blev kontrollgruppen. Det som tidigare var en enhet blev
              nu tre enheter där vinst skulle tas ut i åtminstone två led.
            </seg>
            <seg n="7c12aeee">
              För att man ska kunna göra en bra upphandling måste man ha en
              beskrivning av vad själva arbetet går ut på. Jag ska inte närmare
              tala om den personal som sysslar med upphandling av spår, men
              jag vill hävda att där finns en sorts tyst kunskap. Om man är
              förtrogen med verksamheten och har skött den länge vet man när
              det är dags att byta glödlampor så man gör det innan de går sönder.
              Man sköter underhållet så att det fungerar. När det ska handlas
              upp är det väldigt svårt att exakt specificera allt som ska göras
              för att man ska få med det i ett upphandlingsunderlag. Om man
              upphandlar den typen av verksamhet och det förekommer fel som
              inte har förutsetts av upphandlingsbolaget är det rätt stor risk
              att det leder till att de inte åtgärdas.
            </seg>
            <seg n="6bdac1ea">
              Dessutom delas grupperna in geografiskt på ett sätt som omöjliggör
              det som man tidigare kunde göra, det vill säga att man hade en
              enhet för personal som såg till att om det var väldigt mycket
              problem i till exempel Helsingforssregionen kunde de få hjälp
              från andra ställen. Så funkar det ju inte nu därför att det är
              uppdelat i olika geografiska områden. Den uppsplittringen vill
              den här regeringen fortsätta med.
            </seg>
            <seg n="2b33435a">
              Vad är poängerna med det här? Den frågan har faktiskt diskuterats
              i Banverkets styrelse. Det som tidigare var en enhet är nu tre
              enheter, och det har inkommit ett vinstmoment i två av de här
              leden. Det kan då resas en fråga som har diskuterats: Motsvarar
              den eventuella effektivitetshöjningen kostnaderna för upphandlingen?
              Med en väldigt stor administration kostar det ju att göra en upphandlingsbeskrivning,
              att sköta administrationen av upphandlingsförfarandet och att
              sedan ha en kontrollgrupp som ser till att det som ska göras i
              upphandlingsbeslutet också är det som utförs.
            </seg>
            <seg n="eea5d005">
              Det finns inte ens teoretiskt en möjlighet att vinsterna av det
              här skulle kunna motsvara de kostnader som det innebär att handla
              upp det hela. Det gör, vad jag kan förstå, att vi kan lägga in
              ännu mer pengar i anslaget till underhåll och se ännu mindre underhåll
              bli utfört på grund av det här oerhört komplicerade och byråkratiska
              sättet att handha själva underhållet av verksamheten.
            </seg>
            <seg n="1c59e135">
              Om vi ser till de internationella erfarenheterna tänkte jag bara
              nämna två länder. Det ena är Nya Zeeland och det andra är Storbritannien.
              Nya Zeeland har trafikutskottet besökt under tidigare mandatperiod.
              I samband med att man hade en mycket stor ekonomisk kris i Nya
              Zeeland avreglerade man och sålde ut hela järnvägen. Det hette
              då att det skulle vara mycket mer effektivt när det var i privat
              regi och inte i offentlig regi. Men det som hände var att de som
              skötte verksamheten framför allt ägnade sig åt att ge utdelning
              till aktieägarna och det som tidigare hade gått tillbaka till
              verksamheten i form av underhåll försvann ut i vinst till ägarna.
            </seg>
            <seg n="652d3346">
              När verksamheten hade skjutits i sank och hastigheten blev så
              låg att man av säkerhetsskäl fick stänga järnvägen på vissa sträckor
              insåg ett enigt parlament i Nya Zeeland att det var dags att ta
              tillbaka spåren.
            </seg>
            <seg n="b74e398d">
              När vi var där hade man inte tagit tillbaka trafiken, utan man
              trodde fortfarande att den kunde ske i upphandlad regi. Det kunde
              den enligt ett företag mot att de fick ensamrätt i 80 år på järnvägstrafiken.
              Inte ens detta har lyckats och varit effektivt så nu har man också
              tagit tillbaka trafiken i offentlig regi.
            </seg>
            <seg n="76023b03">
              Gissa vad det kostar skattebetalarna att ha lekstuga på järnvägen
              på det sättet! För den regering som säger sig vilja ha ledartröja
              i EU:s klimatarbete till och med i hela världens klimatarbete
              anser Fredrik Reinfeldt att han har ledartröjan vore det kanske
              lite intressant att underhålla det som är det klimatsmartaste
              sättet för oss människor att ta oss fram på längre sträckor, det
              vill säga järnvägen.
            </seg>
            <seg n="e8d28768">
              Det här innebär förseningar, att man har oklarheter, att man
              inte vet vem det är som ska sköta saker, att pengar försvinner
              på konstiga ställen och att det blir alltmer ineffektivt.
            </seg>
            <seg n="b2466aef">
              När man började med modeflugan att bolagisera det som tidigare
              var statliga verk hade man diskussioner både i konstitutionsutskottet
              och hos Riksdagens revisorer. Man hade ett seminarium där man
              tog upp om det var en bra idé. Man hade ganska bråttom på den
              tiden. Det var Mats Odell som var minister med ansvar för verksamheten.
            </seg>
            <seg n="053a9c49">
              Jag har läst protokollen som fördes då. Det som min uppmärksamhet
              riktades mest mot var Industriförbundets inlägg. Industriförbundet
              avrådde från bolagisering. Man sade att det finns naturliga monopol
              och att det är risk för att samhällsekonomin tar skada om man
              försöker bolagisera dem. När jag läser deras inlägg förstår jag
              att tanken är att om man försöker dela upp det som inte går att
              dela upp så kommer det att kosta mer. Kommer det att kosta mer
              finns det risk för att man är tvungen att ta ut mer i skatt, vilket
              är hämmande för industrin och samhällseffektiviteten, så industrin
              avrådde från bolagisering.
            </seg>
            <seg n="93947861">
              Det kan finnas andra skäl till att bolagisera. Det som nämndes
              på den tiden SJ skulle bolagiseras var att man skulle ut och konkurrera
              på marknaden. Skulle SJ vara effektivt och sköta sig som andra
              företag var det bättre att det var ett bolag än ett statligt verk,
              för då behövdes det inte så mycket insyn från oss beslutsfattare
              och det kunde gå fortare. Nu kan man, med ledning av ett annat
              statligt bolag, se att det kanske är en poäng att man har mer
              insyn. Det kanske är en poäng att man har mer kontroll och det
              är en poäng att man förfogar över det som faktiskt är folkets
              gemensamma egendom. Det är ju det statliga företag, bolag och
              verk är.
            </seg>
            <seg n="653ef83b">
              Jag tycker att det på något sätt finns lärdomar av det som har
              skett både där och för all del i Storbritannien, vilket jag också
              tänkte nämna bara ytterligt kort. Efter den stora olyckan med
              många dödsfall som skedde, jag tror att det var 1999 eller 2000,
              har man även där dragit slutsatsen att det inte är effektivt att
              dela upp det här och införa ett vinstmoment i det som faktiskt
              är en stor säkerhetsfråga. Framför allt för den personal som är
              berörd är det ingen höjdare att ha kortsiktig vinstmaximering
              som sitt styrinstrument i stället för omsorgen om resenärerna.
            </seg>
            <seg n="a579b076">
              Om jag ska sammanfatta detta är det en sorts tokavreglering.
              Jag säger inte att alla avregleringar är dåliga, men jag instämmer
              i Industriförbundets ursprungliga bedömning, nämligen att det
              här är ett naturligt monopol och det skadar samhällsekonomin om
              man avreglerar och bolagiserar.
            </seg>
          </u>
          <note n="97238ce0">
            I detta anförande instämde Pia Nilsson (s) och Peter Pedersen
            (v).
          </note>
          <note type="speaker" n="62a9801a">
            Anf. 134 JAN-EVERT RÅDHSTRÖM (m):
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-0" n="25acb256">
            <seg n="7e98de35">
              Fru talman! I dag ska vi debattera trafikutskottets betänkande
              om ändrad verksamhetsform för Banverkets enhet Banverket Produktion.
              Vi har redan hört en del av debatten, och jag ser fram emot fortsatta
              replikskiften.
            </seg>
            <seg n="9072053a">
              När jag läser oppositionens argument står det helt klart att
              det här är en debatt som för vänsterpartierna inte handlar om
              vad som är bra för företaget och Järnvägssverige utan det här
              är en ideologisk debatt som handlar om något helt annat.
            </seg>
            <seg n="2e28e1fa">
              Banverkets enhet Banverket Produktion bildades den 1 januari
              1998. Verksamheten är, som tidigare har sagts, inriktad på drift
              och underhåll samt investeringsjobb i den järnvägstekniska sektorn.
              Verksamheten konkurrensutsattes 2001, och det är något som fortsatt
              pågår. Inom två år kommer hela Banverket Produktion att vara konkurrensutsatt.
            </seg>
            <seg n="944a3fd0">
              Marknadsvolymerna i Sverige när det gäller totala investeringar
              samt drift och underhåll inom järnvägssektorn uppskattas till
              mellan 15 och 16 miljarder kronor per år. Det är enorma pengar.
              Det nonchalerar Vänstern genom att säga att det inte finns någon
              marknad. Till detta kommer den nordiska marknaden som i storleksordningen
              ligger i samma härad som vi pratar om; en marknad på ungefär 30
              miljarder kronor.
            </seg>
            <seg n="a82bd663">
              De satsningar på järnväg som alliansen har genomfört kommer att
              fortsätta. Alliansens målsättning är att vi ska ha ett tillförlitligt
              och säkert järnvägssystem av hög kvalitet. Det råder inget tvivel
              om det. För att uppnå detta vidtar vi många åtgärder.
            </seg>
            <seg n="b08fb1e7">
              Vi har stärkt säkerhetsarbetet genom att inrätta Transportstyrelsen.
              Vi har ökat anslagen drastiskt för åtgärder i järnvägsinfrastrukturen
              sedan vi övertog regeringsmakten från de partier som inte prioriterar
              järnvägsområdet. Vi genomför en organisatorisk åtskillnad av beställare
              och utförare av infrastrukturtjänster genom att skapa ett trafikverk
              och nu den aktuella bolagiseringen som vi diskuterar i dag.
            </seg>
            <seg n="214a3068">
              Socialdemokraterna och övriga stödpartier har varit emot nästan
              alla förändringar, varför jag nu inte är speciellt förvånad över
              att de tar avstånd från även den här bolagiseringen. Från att
              Socialdemokraterna tidigare har varit ett parti som har insett
              och gjort förändringar av det slag som vi i dag debatterar gör
              de nu en kraftig vänstergir och utgår från att allt blir bättre
              så länge som det utförs i offentlig monopolliknande regi. De anser
              att markarbeten på banvallar ska utföras på ett givet sätt. Vi
              hör också i debatten när det gäller kollektivtrafiken som de för
              övrigt verkar vara motståndare till när det gäller marknadsöppningar
              att nästa steg blir att det är bedrövligt att det finns flera
              aktörer som kör bussar i våra kommuner. Det ligger väl i linje
              med deras nya politik.
            </seg>
            <seg n="6641ff2a">
              Har Socialdemokraterna tänkt att förstatliga de tjänster som
              nu ligger ute på entreprenad och är utsatta för konkurrens när
              de återkommer till makten? Det är egentligen konkurrensen som
              de tycker är problemet. Varför ska det vara säkrare eller billigare
              att Banverket Produktion monterar och underhåller ett signalsystem
              som ska installeras någonstans i vårt land, som kanske något annat
              företag har installerat på många ställen i många länder med lång
              erfarenhet? Jag tror inte att någon med hedern i behåll kan påstå
              att det finns någon automatik i att Banverket Produktion i alla
              lägen är de som självklart ska ha uppdraget. Jag hoppas att de
              får uppdraget i en konkurrenssituation.
            </seg>
            <seg n="f17ca48c">
              Sverige har i Banverket en kompetent beställare av entreprenader.
              Banverket har varit en stark tillsynsmyndighet som kontrollerar
              att infrastrukturhållaren har en hög säkerhetsstandard på sin
              infrastruktur. Det förutsätter jag att oppositionen åtminstone
              borde hålla med om. Kan ni ge besked om att ni inte ifrågasätter
              att Banverket kan göra väl underbyggda upphandlingar för drift
              och investeringsjobb som går ut för upphandling i konkurrens?
              Att vi kan höra Karin Svensson Smith säga att det finns problem
              att över huvud taget ge anbudsunderlag är kanske inte så förvånande
              eftersom det kommer från Miljöpartiets mun, men vad säger Socialdemokraterna
              om kompetensen hos Banverkets personal i dag? Vi i alliansen är
              stolta över att vi har den höga kompetensen bland Banverkets personal.
            </seg>
            <seg n="a4e518ca">
              Vi har sett på många håll i Europa, särskilt i Storbritannien,
              före och även efter avregleringen, vad som händer när roller är
              sammanblandade. Det är vi högst medvetna om. Det är inte heller
              så förvånande att Karin Svensson Smith höll sig mycket till detta
              i sitt anförande, och hon valde de delar av problemen som faller
              hennes politik på läppen och avstod från det övriga.
            </seg>
            <seg n="fa9ecb99">
              I Storbritannien var underhållet undermåligt, och reinvesteringar
              släpade efter sedan många år. Inte ens adekvata signalsystem eller
              räls-system fanns utan de klarade endast lägre hastigheter. Detta
              var situationen oavsett driftsform i England.
            </seg>
            <seg n="7aa65155">
              Sverige har aldrig haft Storbritanniens järnvägsområde som ett
              föredöme. Ändå tas det upp i debatten. Det är helt obegripligt.
              En sak som Karin Svensson Smith avstod från att prata om när det
              gäller problemen och dödsfallen i England men hon kanske tar upp
              det i ett replikskifte var att innan privatiseringsförsöken gjordes
              omkom betydligt fler människor i det engelska järnvägssystemet
              än när det blev privatiserat. Jag tar gärna en kommentar från
              Karin Svensson Smith så att hon kan utveckla den faktauppgiften.
            </seg>
            <seg n="67ce2f64">
              Det är förstås inte relevant att i den här debatten ta upp andra
              länders problem. De är inte jämförbara med vad vi föreslår i Sverige.
              Men vi känner alla till hur det finns krafter som blandar och
              glider med lögner och försöker skrämmas med felaktiga påståenden.
              Jag vill inte säga att det förekommer i den här kammaren; det
              får var och en bedöma själv.
            </seg>
            <seg n="4c20e303">
              Jag tycker att det skulle vara spännande att diskutera Storbritanniens
              under många år dåliga järnvägsunderhåll, och det skulle också
              vara intressant att diskutera Nya Zeelands system. Det vore särskilt
              intressant att fördjupa kunskaperna om Nya Zeelands system, om
              man nu försöker dra en parallell med Sverige. Där sålde man infrastrukturen,
              underhållet och tågmaterialet och krävde att den operatör som
              tog över skulle klara allt och att det skulle bli lönsamt utan
              statligt stöd. Jag vill gärna höra en kommentar från Karin Svensson
              Smith.
            </seg>
            <seg n="1ed74bd0">
              Vi är många som under åren hört SJ framföra synpunkter på Banverket
              och hur standarden på infrastrukturen är. Jag tror att den organisatoriska
              uppdelningen har bidragit till att standarden på infrastrukturen
              har diskuterats mer offentligt i Sverige. Det ska också sägas
              att den uppdelning som vi har gjort i Sverige numera är normen
              i Europa. Den bolagisering som vi i dag debatterar kommer att
              förstärka den upphandlingsverksamhet som finns i dagens banverk,
              och jag tror också att det kommer att bli normen i Europa om något
              år.
            </seg>
            <seg n="f4e42662">
              Det som oppositionen inte alls vill kännas vid är att vi vet
              att när man sammanblandar olika roller kommer blotta misstanken
              om att Banverket gynnar sin egen verksamhet när de väljer Banverket
              Produktion att utföra en tjänst att göra att det är svårare att
              få anbudsunderlag och att olika aktörer lägger kraft på att lämna
              in anbud.
            </seg>
            <seg n="624456c7">
              Banverkets medarbetare vet redan i dag att det finns företag
              som kan utföra tjänster av hög kvalitet, och företagen vet att
              det är hos infrastrukturförvaltaren som resurserna finns. Det
              råder det ingen tvekan om. Det är viktigt både för Banverket och
              för företagen att rollerna är tydliga.
            </seg>
            <seg n="e806491a">
              Om man vill vinna ett kontrakt hos Banverket går det inte att
              göra som oppositionen, att påstå att det blir slarv och elände
              och att man inte sköter sig. Det är förödande att höra en sådan
              diskussion. Det slår direkt mot Banverkets personal. Det slår
              direkt mot dem på Banverket som vi i alliansen anser har kompetens
              att sköta sitt jobb. Men vänsterblocket tycker uppenbarligen att
              det inte finns någon kompetens i detta fall. Jag tycker att det
              är allvarligt.
            </seg>
            <seg n="372d8786">
              Med denna bolagisering överför vi ingen infrastruktur och överlåter
              vi inget underhållsansvar till privata företag utan att det finns
              underlag och dokumentation. Staten har fortfarande ansvaret för
              hela det statliga järnvägsnätet avseende såväl anläggning av ny
              infrastruktur som underhåll.
            </seg>
            <seg n="2a8498ca">
              Staten under en alliansregering kommer fortfarande att finansiera
              en mycket stor del av infrastrukturen med anslag från statsbudgeten.
              Att jag särskilt poängterar det beror på att vänsterblocket inte
              vill finansiera fullt ut med anslag utan vill låna till infrastruktur.
              Staten kommer fortfarande att kontrollera att infrastrukturen
              håller en hög säkerhetsnivå med stöd av nya Transportstyrelsen.
            </seg>
            <seg n="c7118c7f">
              Det som bolagiseringen ger är
            </seg>
            <seg n="2787ee28">
              För oss i alliansen är det viktigt
            </seg>
            <seg n="ba41f242">
              Fru talman! Socialdemokraterna i trafikutskottet har nu totalt
              glömt alla argument som de tidigare har haft genom åren för att
              bolagisera verksamheter och konkurrensutsätta dem för att få en
              mer effektiv statlig verksamhet, och de får själva fundera över
              vad svängningen beror på.
            </seg>
            <seg n="85aefd94">
              Att gå i armkrok med Miljöpartiet, Vänstern och förbundsordföranden
              i Seko står er naturligtvis fritt, men det räcker knappast för
              att ni ska skapa trovärdighet i detta. Jag håller förvisso inte
              förbundsordföranden i Seko i hand, men jag tänker på landets tågresenärer
              som får ut mer av järnvägen och alla anställda inom Seko som kommer
              att kunna känna sig ännu stoltare över sitt goda arbete i ett
              konkurrensutsatt Banverket Produktion.
            </seg>
          </u>
          <note n="ee1f8ed3">
            Med detta, fru talman, yrkar jag bifall till förslaget i trafikutskottets
            betänkande nr 5.
          </note>
          <note type="speaker" n="e4d682d5">
            Anf. 135 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-60624ab835a3252d-0" n="e26863df">
            <seg n="2dacdbef">
              Fru talman! Den diskussion i Banverkets styrelse som jag tidigare
              refererade till har jag fått uppgift om från näringslivets representant
              i Banverkets styrelse. De har intresse av att man inte ökar skatterna
              i onödan. De bryr sig nog mer om det än vad vi gör som sätter
              välfärd och rättvisa i första rummet. Men det var det som var
              utgångspunkten när man ifrågasatte om det är rationellt att dela
              upp, bolagisera och konkurrensutsätta det som Industriförbundet
              och många andra betecknar som ett naturligt monopol.
            </seg>
            <seg n="69c2b948">
              Apropå säkerhet och bolagisering var anledningen till att man
              tog tillbaka järnvägen i Nya Zeeland att man hade fått göra en
              arbetsmiljöutredning därför att dödsfallen på spåren ökade. Det
              var i enighet man tog tillbaka den även dina kompisar i Nya Zeeland
              tyckte att det var en bra idé, Jan-Evert Rådhström. Så har det
              varit i Storbritannien också. Det är därför som regeringen nu
              har beslutat att ta tillbaka tågtrafiken i London därför att det
              är för stora säkerhetsmässiga problem och för dyrt för det allmänna.
            </seg>
            <seg n="774c7d26">
              När det sedan gäller konkurrensutsättning av kollektivtrafik
              över huvud taget undrar jag om Jan-Evert Rådhström har läst remissvaren
              från Sveriges Kommuner och Landsting och Svensk Kollektivtrafik
              eller möjligtvis pratat med deras företrädare, som tillhör samma
              parti som han. Jag delar deras uppfattning att det som är bäst
              för resenären är ett integrerat system där de olika delarna hänger
              ihop. Det är järnvägsresenärernas intressen som står i förgrunden
              när vi rödgröna gör upp vår politik.
            </seg>
          </u>
          <note type="speaker" n="bc4ce80b">
            Anf. 136 JAN-EVERT RÅDHSTRÖM (m) replik:
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-1" n="25acb256">
            <seg n="a25564d8">
              Fru talman! Karin Svensson Smith kom in på Nya Zeeland och Storbritannien
              i replikskiftet också. Jag måste be henne att svara, för tydlighetens
              skull, när hon är så intresserad av Nya Zeeland och Storbritannien:
              På vilket sätt påminner dessa om det svenska arbetet? Det måste
              ju relateras till någonting, så att vi inte försöker fara med
              illvilja här inne och skapa någon typ av myt.
            </seg>
            <seg n="64c37362">
              Jag har naturligtvis läst remissyttrandena, och jag har ständiga
              diskussioner med företrädare för såväl SKL som Svensk Kollektivtrafik.
              Jag är övertygad om att vi kommer att lägga ett mycket bra betänkande
              på kammarens bord när det gäller den fortsatta kollektivtrafiken.
              Vi kommer också att se till att vi har ett system som fungerar.
              Men där är det en avsevärd skillnad mellan Karin Svensson Smith
              och mig i fråga om hur vi når målet.
            </seg>
          </u>
          <note type="speaker" n="99027840">
            Anf. 137 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-60624ab835a3252d-1" n="e26863df">
            <seg n="7c503a62">
              Fru talman! I så fall låter det lovande, för såväl SKL som Svensk
              Kollektivtrafik säger nej till den tokavreglering som Ulf Lundins
              utredning innebär i enlighet med de direktiv han hade fått av
              den regering som Jan-Evert Rådhström stöder.
            </seg>
            <seg n="62254b15">
              När det gäller den stora skillnaden här handlar den om vinstintresse
              och huruvida det är en poäng att stycka upp saker och ting. Jag
              vet inte riktigt vilka verksamheter Pia Nilsson hänvisade till,
              men där de inte hänger ihop, låt oss säga restauranger, klädförsäljning
              eller så, varför ska det vara offentlig verksamhet? Det är annat
              med det som hänger ihop. I järnvägssystemet är det en poäng att
              man kan åka från A till B, att rälsen hänger ihop och att det
              sköts på samma sätt. Där är det knappast någon fördel att det
              finns ett vinstintresse som plockar ut det som vi har anslagit
              i form av skattebetalarnas pengar för att verksamheten ska vara
              effektiv. Jag tror att det är en poäng att man sköter det.
            </seg>
            <seg n="d2aaa8ca">
              Anslagen har inte gått ned på de ställen där man har avreglerat
              och bolagiserat. Era egna remissinstanser, Rikstrafiken och flera
              andra, har påtalat att det här blir dyrare. Det är därför de tidigare
              utredningarna, om bolagisering både av Vägverket Produktion och
              av Banverket Produktion, inte har genomförts det har varit för
              dyrt. Man är tvungen att ta själva verksamheten för att kunna
              finansiera det experiment som ni håller på att försöka genomföra
              med den ena verksamheten efter den andra.
            </seg>
          </u>
          <note type="speaker" n="a9b10d76">
            Anf. 138 JAN-EVERT RÅDHSTRÖM (m) replik:
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-2" n="25acb256">
            <seg n="95e93175">
              Fru talman! Tyvärr har Karin Svensson Smith inte möjlighet att
              svara nu, så jag hoppas att hon kan göra en teaterviskning till
              någon av de andra debattörerna. Det är uppenbarligen inte det
              att vi konkurrensutsätter som är problemet för Karin Svensson
              Smith, utan det är, precis som hon sade i sitt anförande, att
              det är ett stort problem att det över huvud taget skulle läggas
              resurser på anbudsupphandlingar.
            </seg>
            <seg n="da69603c">
              Spannet är väldigt stort inom vänsterblocket. I ett fall tycker
              de inte ens att det ska vara anbudsupphandling. Andra tycker förhoppningsvis
              att det åtminstone ska finnas någon typ av upphandlingssystem.
            </seg>
            <seg n="3bd4556c">
              När Karin Svensson Smith hänvisar till Banverket vill jag informera
              om att Banverket den 28 maj skrev en skrivelse till regeringen
              där de sade att de nu anser att det ska ske en bolagisering av
              Banverket Produktion och att de dessutom ser att än fler aktörer
              kommer att befinna sig på den svenska marknaden genom en bolagisering
              och ökad konkurrens.
            </seg>
          </u>
          <note type="speaker" n="b2b08421">
            Anf. 139 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-1" n="fa7220fb">
            <seg n="188629d0">
              Fru talman! Jan-Evert uppehöll sig mest vid det rödgröna hotet
              jag tror nästan att du uttryckte dig så, Jan-Evert. Det handlar
              om risken eller chansen, som vi ser det, att vinna valet nästa
              år. Jag skulle vilja ställa några frågor till dig, eftersom vi
              egentligen inte fick svar på varför ni envisas med och insisterar
              på att genomföra den här bolagiseringen.
            </seg>
            <seg n="02d1cfee">
              Du avslutade ditt anförande med att säga att resenärerna kommer
              att tjäna på det här. Hur då? undrar jag och säkert flera med
              mig. Vad är det som gör att resenärerna kommer att tjäna på den
              här bolagiseringen?
            </seg>
            <seg n="2bf4ace2">
              Sedan undrar jag om vi har fått svar på: Är nästa steg privatisering,
              Jan-Evert Rådhström? Det kan man läsa mellan raderna i den här
              propositionen, men det skulle vara bra om du, som regeringens
              företrädare, kunde ge oss ett svar på den frågan.
            </seg>
            <seg n="1930c7a3">
              Dessutom undrar jag förstås, återigen: Vad är det som har hänt
              det senaste året som gör att den här bolagiseringen helt plötsligt
              är så väldigt viktig? Den första utredaren ni tillsatte sade ju
              nej. Hon sade: Det finns inte förutsättningar. Det kanske var
              därför hon blev utbytt till nummer två som sade: Okej.
            </seg>
            <seg n="f89d6689">
              Sedan ska vi se vad den tredje lyckas med.
            </seg>
          </u>
          <note type="speaker" n="0c991aa3">
            Anf. 140 JAN-EVERT RÅDHSTRÖM (m) replik:
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-3" n="25acb256">
            <seg n="e7a796f2">
              Fru talman! I propositionen står det tydligt vad som gäller i
              fråga om utredningen. Och om jag tar det sista först där skulle
              man se på förutsättningar för en bolagisering. Det var bland annat
              inte rätt tillfälle då.
            </seg>
            <seg n="1642bd1e">
              Som ett direkt svar på varför det nu sker vill jag återigen referera
              till ett brev från Banverket den 28 maj. De skriver: Banverket
              delar utredarens uppfattning att en bolagisering av Banverkets
              Produktion bör genomföras och att den ska genomföras under första
              halvåret 2010.
            </seg>
            <seg n="8b2a5fae">
              De skriver också: Dessutom delar Banverket utredarens uppfattning
              att en bolagisering skulle kunna attrahera nya leverantörer. Banverket
              bedömer att en bolagisering skulle påskynda processen ytterligare.
            </seg>
            <seg n="9c167677">
              Vi lyssnar på våra myndigheter.
            </seg>
            <seg n="39638bce">
              Pia frågar om nästa steg är en privatisering. Er argumentation
              bygger på att få fram argument för någonting som inte finns. Jag
              förväntar mig och tror nästan att även Pia Nilsson kommer att
              försöka dra någon harang om Storbritannien eller Nya Zeeland i
              sitt nästa inlägg, för att diskutera någonting som inte finns.
              Det är det som är problemet, hur man förhåller sig till det.
            </seg>
            <seg n="3bb067a1">
              Din första fråga var: På vilket sätt gynnar detta resenärerna?
              Står vi så långt ifrån varandra när det gäller förståelsen för
              att konkurrens gör att det blir effektivitet och att man därmed
              får ut mer av skattepengarna resenärerna får ut mer i järnvägsunderhåll
              och så vidare? Då har vi en lång debatt att ta, Pia Nilsson och
              jag.
            </seg>
          </u>
          <note type="speaker" n="a0ba29f4">
            Anf. 141 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-2" n="fa7220fb">
            <seg n="db05ada9">
              Fru talman! Måhända har vi en lång debatt framför oss. Nu har
              jag två minuter på mig.
            </seg>
            <seg n="8316d6f4">
              Effektivitet, Jan-Evert Rådhström, förutsätter att det finns
              en marknad att tala om. Det gör inte det i det här fallet. Nu
              har vi lyssnat på dig när du under 13, nästan 14, minuter försökt
              koka soppa på en spik.
            </seg>
            <seg n="c1a5dab9">
              Det finns tre aktörer, plus en liten som har hand om underhållet
              på norra delen av Malmbanan för 25 miljoner kronor om året, och
              en stor kund, och det är Banverket. De fyra, alltså tre aktörer
              och en kund, utgör marknaden. Då ska vi släppa den fri.
            </seg>
            <seg n="de299dd0">
              Nu har Jan-Evert inte svarat på om det blir privatisering eller
              inte. Men så länge han inte svarar nej utgår jag från att intentionen
              från regeringen är att först bolagisera och sedan privatisera.
            </seg>
            <seg n="09c26023">
              Det här kommer att kosta kosing, Jan-Evert Rådhström. Era egna
              beräkningar säger att det är drygt 1 miljard. De pengarna måste
              kunna användas på ett betydligt klokare sätt.
            </seg>
            <seg n="c32a5c83">
              Jag tänker inte säga något om Storbritannien eller Nya Zeeland.
              Däremot vill jag kommentera den nordiska järnvägsmarknaden, som
              Jan-Evert Rådhström tror är alldeles strålande. Så är icke fallet.
            </seg>
            <seg n="b33bd799">
              Norge, Danmark och Finland bedriver det här i egen regi. Danmark
              har försökt att upphandla det här på annat sätt men har konstaterat
              att det är bäst att ha det i egen statlig regi. Den marknaden
              finns alltså inte. Den finns inte i Europa i övrigt heller. Därför
              förstår jag inte var den marknad är som du och regeringen påstår
              finns.
            </seg>
            <seg n="98cfedd1">
              Det var inte rätt tillfälle för ett år sedan, enligt er första
              utredare. Jag kan inte för mitt liv se att det finns någonting
              som har förändrat det förhållandet. Jan-Evert Rådhström har heller
              inte i sitt anförande eller i replikskiftet nämnt någonting om
              de förändrade förhållandena.
            </seg>
          </u>
          <note type="speaker" n="a3a970fc">
            Anf. 142 JAN-EVERT RÅDHSTRÖM (m) replik:
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-4" n="25acb256">
            <seg n="57d415b4">
              Fru talman! Det hjälper inte att jag läser ur Banverkets egna
              dokument när de nu ser att det är stora fördelar att det sker
              en bolagisering vid det här tillfället. Jag läser inte en gång
              till. Jag anser att jag svarat nog. Pia borde veta var vi står.
            </seg>
            <seg n="39216885">
              Det är inte aktuellt med någon privatisering. Det finns inte
              någonstans i propositionen och inte i vårt betänkande, så det
              är tydligt att det inte är aktuellt.
            </seg>
            <seg n="30fdc2be">
              Pia Nilsson påstår att det kostar 1 miljard kronor. Det handlar
              faktiskt om att man måste ge de rätta förutsättningarna.
            </seg>
            <seg n="e1623070">
              Finansen går in med 898 miljoner till Banverket för lån som de
              har och skulder som genereras på investeringar som Banverket Produktion
              har gjort. Det handlar om materiel och så vidare. Det är en självklarhet
              att man måste renodla detta. Men i koncernen Sverige finns kapitalet
              kvar.
            </seg>
            <seg n="74177a62">
              Det är ren och skär lögn, vill jag påstå, att säga att kostnaden
              är över 1 miljard, för det finns fortfarande kvar i koncernen
              Sverige. Men det är en omfördelning mellan Banverket och finansen
              och Banverket Produktion. Det är alltså långt ifrån sanningen,
              tycker jag, att använda den argumentationen.
            </seg>
          </u>
          <note type="speaker" n="58401ed2">
            Anf. 143 PETER PEDERSEN (v) replik:
          </note>
          <u who="peter_pedersen_0f4dae" xml:id="i-bd97739fff031c47-2" n="cbe79407">
            <seg n="27a03920">
              Fru talman! Jan-Evert Rådhström ägnar sig åt att hävda att det
              är lögn. Det är lögn för att det är lögn. Det vore bra om han
              kunde tala om på vilket sätt vi är lögnaktiga.
            </seg>
            <seg n="cf9b7137">
              Det sägs att bolagisering är bra för att bolagisering är bra.
              Det är något slags cirkelresonemang. Tala om varför det är bra!
              Det är det vi vill höra. Varför skulle det lösa alla problem?
            </seg>
            <seg n="991105fd">
              Sedan säger han: Vi lyssnar på våra myndigheter. Då kan man ställa
              sig en fråga. Vi trodde att det var regeringen som skulle styra
              sina myndigheter och som ägare ta ansvar för sina bolag. Man börjar
              mer och mer förstå varför det går som det går inom olika sektorer
              där staten, med den borgerliga regeringen, är ansvarig ägare.
            </seg>
            <seg n="8e4e94dc">
              Man kan titta på s. 6 i betänkandet. När det gäller upphandling
              i konkurrens 2008 framgår det att Banverket Produktion hade 68
              procent av marknadsandelarna. Tycker ni att det är en lämplig
              nivå, eller hoppas ni att den ska bli lägre?
            </seg>
            <seg n="16ecff97">
              Inom affärsområdet Anläggning har man en marknadsandel på 52
              procent. Är det en lämplig nivå, eller tycker ni att det ska minska?
            </seg>
            <seg n="892ecacb">
              På s. 7 framgår den diskussion som vi hade runt propositionen
              förra året. Regeringen sade då att man behöver ha ett större antal
              aktörer och jämnare konkurrensförhållanden för att marknaden ska
              fungera tillfredsställande. Det tolkar jag som att ni tycker att
              Banverket Produktion har för stor marknadsandel. Vad är annars
              syftet med att man ska konkurrensutsätta och öka konkurrensen,
              om man inte har som självändamål att man vill att någon annan
              ska komma in och ta över andelar? Är det ett uppenbart syfte?
              Vilken marknadsandel är i så fall den rimliga, tycker ni, för
              det bolagiserade Banverket Produktion?
            </seg>
            <seg n="04c69669">
              Jag vill också ha ett svar på frågan ett ja eller nej: Finns
              det underliggande att nästa naturliga steg är att man går från
              att bolagisera till att privatisera? Eller får man bara vänta
              och se vad som händer?
            </seg>
          </u>
          <note type="speaker" n="fdb41754">
            Anf. 144 JAN-EVERT RÅDHSTRÖM (m) replik:
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-5" n="25acb256">
            <seg n="ce44cb39">
              Fru talman! Jag vill börja med att kommentera den marknadsandel
              som Banverket Produktion har i dag. På investeringsdelen har man
              52 procent av marknaden. 50 procent i stort sett sker genom andra
              aktörer. Det tycker vi är bra.
            </seg>
            <seg n="a93364b3">
              Inom drift och underhåll är det ett högre procenttal som ligger
              på Banverket Produktion, för där finns det monopolliknande avtal
              som fortfarande gäller. Där har de 82 procent.
            </seg>
            <seg n="30651fdc">
              Det är just det som jag citerar från Banverket. Jag läser en
              gång till: Banverket har tydliga indikationer på att ytterligare
              aktörer är intresserade av att ta sig in på marknaden. Dessutom
              delar Banverket utredarens uppfattning att en bolagisering skulle
              kunna attrahera nya leverantörer. Banverket bedömer att en bolagisering
              skulle påskynda processen ytterligare.
            </seg>
            <seg n="434931a4">
              Det är precis det vi gör. Vi ser att det kan bli en möjlighet
              med en bredare och mer konkurrensutsatt marknad. Det tycker vi
              är bra, men det tycker tydligen inte oppositionen. Att man över
              huvud taget ger anbudshandlingar till att man ska ha konkurrensutsättning
              är ett besvär för vänsteroppositionen. Det är beklämmande.
            </seg>
            <seg n="7f7fbb9b">
              Vi går på vad myndigheterna säger. Det är väl positivt att vi
              har myndigheter som delar alliansregeringens politik. Det vore
              värre om jag bytte plats med Peter Pedersen och måste ha en fajt
              med såväl myndigheterna som en opposition. Vi går i samklang och
              driver politiken.
            </seg>
          </u>
          <note type="speaker" n="b819d21f">
            Anf. 145 PETER PEDERSEN (v) replik:
          </note>
          <u who="peter_pedersen_0f4dae" xml:id="i-bd97739fff031c47-3" n="cbe79407">
            <seg n="ca30f7d2">
              Fru talman! Det här med samklang tycker jag är något av en överdrift
              om man tänker på vad som har hänt i några bolag. Det gäller till
              exempel apoteksverksamheten. Där kan man inte säga att ni direkt
              var i samklang. Var det inte så att hela styrelsen fick avgå när
              de tyckte något annat? Kanske vissa andra myndigheter har lärt
              sig vad som händer om man inte håller med den borgerliga regeringen.
            </seg>
            <seg n="dc0a2c52">
              Man kan säga: Vänta bara! Det kommer nya tider.
            </seg>
            <seg n="e2c02c42">
              Jag fick ingen riktig klarhet. Det är underförstått i det Jan-Evert
              Rådhström säger här och i det som står i betänkandetexten att
              ni vill att Banverket Produktion när det blir ett bolag ska få
              minskade marknadsandelar. Det är det ni säger, fast ni säger det
              inte rakt ut.
            </seg>
            <seg n="2d11e0ee">
              Du bekräftar de siffror jag hade och att Banverket är den dominerande
              kunden. Ni säger att det ökar konkurrensen. Då måste jag tolka
              det som att det är önskvärt att det helägda statliga bolaget får
              mindre jobb åt någon annan. Det kan man tolka som att ni vill
              att privata aktörer ska få komma in och ta åt sig mer av marknadsandelarna.
            </seg>
            <seg n="8c8b48ab">
              Det skulle vara befriande om ni kunde säga det. Jag tror att
              det är det som hela grejen går ut på. I stället sveper ni in det
              i effektivitetens tecken. Bolagisering och avreglering är i sig
              mycket bra för resenärerna. Det handlar om att man ska öka möjligheten
              för privata vinster i privata bolag.
            </seg>
            <seg n="e3e85bd7">
              Jag har fortfarande inte fått något svar på frågan: Är nästa
              steg att man ska privatisera det nya bolaget?
            </seg>
          </u>
          <note type="speaker" n="e49bd12c">
            Anf. 146 JAN-EVERT RÅDHSTRÖM (m) replik:
          </note>
          <u who="jan-evert_radhstrom_b0e1bd" xml:id="i-068ca1ed4117b3ec-6" n="25acb256">
            <seg n="cb3c3013">
              Fru talman! Det skiljer ganska mycket mellan Peter Pedersens
              uppfattning och vår när det gäller konkurrens. Vi vet att Peter
              Pedersens parti helst inte ser att det finns någon konkurrens
              utan att samhället sköter allt.
            </seg>
            <seg n="32207fbf">
              När det gäller vår uppfattning om Banverket Produktion och deras
              marknadsandelar är inte det primära om det ska öka eller minska
              andelen för Banverket Produktion. Det ska vara en effektiv verksamhet.
              Kan Banverket Produktion ta nya uppdrag i konkurrens är det jättebra.
              Vi vet att det finns nya aktörer som vill in på den svenska marknaden.
            </seg>
            <seg n="91d6603c">
              Vi är övertygade om att det inte är bara den svenska marknaden
              det handlar om framöver. Sverige är ett föregångsland i det här.
              Jag förutsätter att det goda bolag som Banverket Produktion är
              och som vi kan vara stolta över också stolta över deras personal
              naturligtvis i konkurrens tar andra uppdrag i andra länder. Det
              är bara viljan som saknas.
            </seg>
            <seg n="2a090bce">
              Jag är helt övertygad om att det kommer att gagna resenärerna
              som får ut mer för skattepengarna. Det kommer att gagna de anställda
              inom Seko som kommer att få jobba i ett bolag som är i framkant
              inom den här verksamheten och i konkurrens. Det är väl endast
              oppositionen som kommer att vara ledsen när vi fattar detta beslut.
            </seg>
          </u>
          <note type="speaker" n="2f1fff4e">
            Anf. 147 SVEN BERGSTRÖM (c):
          </note>
          <u who="sven_bergstrom_93e816" xml:id="i-cc728b33c29aebb5-0" n="454645c8">
            <seg n="78219466">
              Fru talman! När jag sitter nere i bänken och lyssnar undrar jag
              lite stillsamt om det är samma betänkande vi har läst. Är det
              samma proposition vi har läst? Är det en skräckproposition från
              en inbillad tokhögerregering som oppositionen skriver reservationer
              mot och debatterar mot?
            </seg>
            <seg n="01770434">
              Får man göra så, fru talman? Är inte den här debatten avsedd
              för att klarlägga sakliga skillnader i en seriös fråga?
            </seg>
            <seg n="29c3c6da">
              Sälja ut rubbet. Man gör jämförelser med Nya Zeeland: tåg, järnväg,
              service. Allting, ut på marknaden!
            </seg>
            <seg n="014dcab4">
              Det finns inte en stavelse, inte en bokstav rätt i den beskrivningen.
              Man har förläst sig på Sekos skräckpropaganda. Eller vad är det
              fråga om?
            </seg>
            <seg n="bed78df1">
              Vi har sett betydligt större bolagiseringar tidigare i det svenska
              samhället. Dramatiska bolagiseringar kanske en del tycker. Ta
              Posten och Telia! SJ pratade någon om här tidigare.
            </seg>
            <seg n="d349c67c">
              Telia är ett roligt exempel för den rödgröna oppositionen. Det
              var den socialdemokratiske ministern Björn Rosengren som satte
              i gång privatisering och utförsäljning av det statliga bolaget
              Telia innan vi hade mycket av konkurrens på teleområdet.
            </seg>
            <seg n="2995cb28">
              Posten är inte heller särskilt utsatt. Det är Citymail som försöker
              att konkurrera lite grann men inte har lyckats särskilt bra. Ändå
              har ni låtit det bolaget vara kvar under alla år.
            </seg>
            <seg n="9509a896">
              Fru talman! Den här debatten handlar om en förändrad verksamhetsform,
              ingenting annat. Det handlar om en förändrad verksamhetsform för
              Banverket Produktion som i dag är en enhet inom Banverket.
            </seg>
            <seg n="98b81d79">
              Nu föreslås i all ödmjukhet att denna verksamhet överförs till
              ett eller flera av staten direkt eller indirekt helägda aktiebolag.
              Det är en logisk fortsättning på den gradvisa konkurrensutsättning
              av Banverket Produktion som startades av den socialdemokratiska
              regeringen 2001. Att nu ta steget till en bolagisering är en naturlig
              del av utvecklingen, som vi skriver i trafikutskottets betänkande.
            </seg>
            <seg n="2fdc50c4">
              I dagsläget är den viktiga gränsdragningen mellan förvaltning
              och politik å ena sidan och marknaden å den andra oklar när det
              gäller Banverket Produktions verksamhet. Konkurrensutsatt verksamhet
              är inte lämplig att bedriva i myndighetsform, även om konkurrensen
              på det här området ännu inte är bedövande. Men den finns, precis
              som Jan-Evert Rådhström sade. När det gäller anläggning är det
              runt 50 procent som bedrivs av andra.
            </seg>
            <seg n="fda81606">
              När man lyssnar till oppositionens uppfattning här i kammaren
              och läser den reservation som ni har i betänkandet får man intrycket
              att ni anser att Banverket Produktion i dag främst styrs av politiska
              uppgifter och mål. Därmed uppfyller det inte de kriterier som
              bör vara uppfyllda för att en statlig affärsverksamhet ska bedömas
              aktuell för ombildning till aktiebolagsform.
            </seg>
            <seg n="e4845141">
              Enligt min mening bör man eftersträva konkurrensneutralitet på
              begynnande fria marknader. Gör inte ni i de rödgröna partierna
              det? Vill ni eller vill ni inte ha en fungerande marknad med flera
              konkurrerande aktörer? Det var ni själva inne på 2001 när ni påbörjade
              konkurrensutsättningen.
            </seg>
            <seg n="783cd56f">
              Villkoren måste vara likvärdiga för alla marknadsaktörer. Det
              blir de inte när konkurrensutsatt verksamhet bedrivs inom samma
              organisation som den anslagsfinansierade myndigheten.
            </seg>
            <seg n="22a75440">
              Det råder ingen tvekan om att en bolagisering av Banverket Produktion
              ökar förutsättningarna för bättre underhåll och fler investeringar
              på järnvägsområdet. Men framför allt eliminerar dagens förslag
              om bolagisering den grund som hittills funnits för misstankar
              om korssubventionering. Det är en viktig sak.
            </seg>
            <seg n="503837e4">
              En bättre fungerande marknad ökar också kraven på utveckling
              av effektivitet och produktivitet i verksamheten. Det har vi dess
              värre inte sett så mycket av i anläggningsbranschen de senaste
              åren. Men det har vi sett på i princip alla marknader som har
              öppnats upp. Där blir det ökad effektivitet och produktivitet.
            </seg>
            <seg n="70261dcc">
              Vem röstar i dag på att återinföra Televerket? Får jag se på
              oppositionsbänken hand upp för att åter göra Telia till en myndighet!
              Jag ser ingen enda hand upp, och det är naturligtvis så att när
              ni ser verkligheten som den är så vill ni inte gå tillbaka till
              en gammal förlegad form, och jag är övertygad om att om några
              år när vi är inne i nästa regeringsperiod med alliansregeringen
              så kommer ni att säga: Nja, okej då. Vi gillade det inte när ni
              gjorde det, men nu är det bra.
            </seg>
            <seg n="efe21499">
              Det är ungefär samma sak som med Telia och Televerket.
            </seg>
            <seg n="e5e0b848">
              En fungerande konkurrens och en fungerande marknad leder till
              ett effektivare resursutnyttjande, och det kommer också samhället
              till del i form av lägre priser och bättre kvalitet.
            </seg>
            <seg n="73f19086">
              Banverket pekar själva på att det i kontakter med marknadens
              aktörer har framkommit att det i princip inte föreligger några
              kvarvarande marknadshinder. Banverket pekar bland annat på att
              en ny aktör har etablerat sig på underhållsområdet och att ytterligare
              aktörer är intresserade av att ta sig in på marknaden.
            </seg>
            <seg n="7bf7be2b">
              Banverket har organiserat sina verksamheter enligt den så kallade
              beställar- och utförarmodellen. Verkens utförarenheter konkurrerar
              via anbudsförfarande med privata företag om uppdrag från respektive
              myndighets beställardel. Den ordningen är inte oproblematisk.
              Det tenderar nämligen att uppstå konkurrensproblem när myndigheter
              bedriver affärsverksamhet i konkurrens med privata aktörer, till
              exempel i form av korssubventionering av den egna utförarenheten.
            </seg>
            <seg n="7cc7ef93">
              Regeringen beslutade den 26 april 2007 att tillkalla en särskild
              utredare för att utreda förutsättningarna för att ombilda vissa
              verksamheter vid Vägverket och Banverket till aktiebolagsform
              samt bedöma lämpligheten i detta. I uppdraget till utredningen
              Bolagisering för ökad konkurrens och effektivitet, SOU 2007:78,
              ingick bland annat att lämna förslag på vilken eller vilka av
              de angivna verksamheterna som lämpar sig för bolagisering och
              att göra en omvärldsanalys för den marknad som bolaget eller bolagen
              kommer att verka på.
            </seg>
            <seg n="76fad0c2">
              Utredningen fick god kritik av bland annat Statskontoret som
              bedömde den som en grundlig genomgång av juridiska, ekonomiska
              och politiska konsekvenser som följer av en bolagisering av en
              myndighets affärsverksamhet samt vilka förvaltningspolitiska,
              ekonomiska och konkurrenspolitiska motiv som finns för bolagisering.
            </seg>
            <seg n="665bf106">
              Fru talman! Det går att redovisa mycket av historien i det här
              ärendet, men nu är vi i alla fall äntligen framme vid att ta ställning.
              Vi har ett förslag, och vi har en majoritet bakom detta förslag.
              Jag yrkar sammanfattningsvis bifall till förslaget i betänkandet
              och avslag på reservationen.
            </seg>
            <seg n="89b552aa">
              (Applåder)
            </seg>
          </u>
          <note type="speaker" n="483cb22e">
            Anf. 148 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-3" n="fa7220fb">
            <seg n="6d1e6b6b">
              Fru talman! Jag skulle önska att Sven Bergström klart och tydligt
              redogjorde för vad som är problemet. Någon sådan redovisning har
              vi nämligen inte fått från Sven Bergström under de minuter han
              ägde talarstolen. Vad är problemet, Sven Bergström? Och i sådana
              fall, hur kommer bolagiseringen att lösa de eventuella problem
              du ser?
            </seg>
            <seg n="ce45cc97">
              Du sade lite i förbifarten att nu, i all ödmjukhet, genomför
              vi en enkel bolagisering. Vad blir nästa steg? Blir det en privatisering,
              Sven Bergström? Kan du tala om det i klartext? Blir det en privatisering
              eller kommer det att stanna vid en bolagisering? Och om det stannar
              vid en bolagisering, varför då? Varför inte privatisera?
            </seg>
          </u>
          <note type="speaker" n="e0c756cd">
            Anf. 149 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-cc728b33c29aebb5-1" n="454645c8">
            <seg n="2ce11a0a">
              Fru talman! Jag var i mitt huvudanförande inne på varför det
              är rimligt att nu gå vidare. Dels har vi grundligt underlag för
              det hela i form av utredningar av olika slag, dels finns det,
              som jag anförde, misstankar om korssubventionering som alltid
              finns i ett bolag där det inte är vattentäta skott mellan olika
              avdelningar.
            </seg>
            <seg n="ea9998ae">
              Vi har ju på teleområdet ett likartat fall, kan man säga, med
              Telia och Skanova. Man påstår att det är vattentäta skott mellan
              dessa enheter, men vi får ändå höra från andra aktörer på marknaden
              att är det här verkligen sjyst och är det inte så att man fortfarande
              prioriterar och hjälper Telia på ett osjyst sätt?.
            </seg>
            <seg n="8599288f">
              Det är en rimlig åtgärd att då gå vidare. Kan Pia Nilsson redovisa
              lite hur man tänker på den socialdemokratiska sidan när man i
              regeringsställning faktiskt går den här vägen på område efter
              område? Är det i något fall som man inte har varit med återför
              man ändå inte det hela till myndighet och verk när man får chansen.
              Ni regerade från 1994 fram till 2006, och det var Björn Rosengren
              som gick vidare med Telia på en marknad som inte heller var särskilt
              präglad av mångfald. Vi har Posten, vi har SJ och många andra
              exempel.
            </seg>
            <seg n="5adeef47">
              Varför är ni så paniskt förskräckta för att det skulle bli så
              illa med en bolagisering av Banverket Produktion? Precis som Jan-Evert
              Rådhström sade är det en nyordning, en reform, som faktiskt välkomnas
              av Banverket. Vad är ni rädda för?
            </seg>
          </u>
          <note type="speaker" n="a4b4d6df">
            Anf. 150 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-4" n="fa7220fb">
            <seg n="4ceed25f">
              Fru talman! Riktigt var problemet sitter fick jag inget svar
              på. Möjligen hörde jag illa. Jag hörde någonting om att det kunde
              uppstå konkurrensneutralitetsproblem och korssubventionering,
              men ni, Sven Bergström, som går i samklang med myndigheterna har
              väl inga problem med det. Ni måste väl ändå lita på Banverket
              Produktions sätt att jobba och Banverkets upphandlingsförmåga.
              Det måste ni göra om ni går i samklang med myndigheterna om du
              nu delar Jan-Evert Rådhströms åsikt. Det utgår jag ifrån; ni är
              väl alliansbröder.
            </seg>
            <seg n="9f105827">
              Fortfarande har vi inte fått något svar på om det kommer att
              bli en privatisering, Sven Bergström. Är det nästa steg? Det vore
              väldigt intressant att veta. Det brukar vara så ni jobbar: först
              smygprivatisera lite i bolagsform och sedan ta steget ut.
            </seg>
            <seg n="7d9f2b43">
              Nu har ni utsett utredare nummer tre. Vi får se om han eller
              hon jag vet faktiskt inte könet på personen kan lyckas bättre
              än vad ettan och tvåan gjorde. Åtminstone den första sade ju:
              Vänta! Det här går inte. Det finns ingen järnvägsmarknad.
            </seg>
            <seg n="15d0bef3">
              Men det kanske är så, Sven Bergström, att du vet någonting som
              vi andra inte känner till när det gäller marknadsförutsättningarna
              just för järnvägsområdet. I så fall tycker jag att du kan redogöra
              för det. Hur ser järnvägsmarknaden ut i Sverige, Norden och Europa?
            </seg>
          </u>
          <note type="speaker" n="9c838c3d">
            Anf. 151 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-cc728b33c29aebb5-2" n="454645c8">
            <seg n="c76c4756">
              Fru talman! Jag får inte ihop Pia Nilssons argumentation riktigt.
              Lita på myndigheten, säger hon. Det är klart att vi litar på myndigheten,
              men det är främst andra aktörer som redovisar att det finns misstankar
              om korssubventionering när man har det hela i samma enhet som
              man har nu.
            </seg>
            <seg n="29eee6ca">
              Nu har inte jag kristallkulan med mig i bänken här i dag, så
              jag kan inte säkert säga hur det går med framtiden. Vi får väl
              vänta och se. Det här är det steg vi tar nu. Vi tar ett steg i
              taget och är nöjda med det.
            </seg>
            <seg n="f486dd83">
              Det här kokar ned till en skillnad i synsätt, tycker jag. Vi
              hade i går en utfrågning i trafikutskottet som visade det väldigt
              tydligt när vi hade Bilprovningens chef Magnus Ehrenstråle där.
              Vi diskuterade att Bilprovningen nu blir konkurrensutsatt, och
              Pia Nilsson försökte förtvivlat få Magnus Ehrenstråle att säga
              att det kommer inte alls att bli bra. Men Magnus Ehrenstråle redovisade
              att personalen hos honom kommer att uppleva det som en stimulans.
            </seg>
          </u>
          <note type="speaker" n="22a2a4da">
            (PIA NILSSON (s):
          </note>
          <u who="pia_nilsson_daa992" xml:id="i-d5f7ce2076fa65d0-0" n="fa7220fb" next="i-6a3c49862ba567ab-0">
            <seg n="47f0cfd3">
              Fru talman! Jag har en ordningsfråga. Det här är fel ärende.)
            </seg>
            <seg n="203e2282">
              Han sade att det kommer att bli fler aktörer, och det blir en
              stimulans för personalen att jobba bättre, öka produktiviteten
              och därmed komma framåt.
            </seg>
            <seg n="b1aa45d5">
              Man kan säga att det är ungefär samma sak med Banverket Produktion.
              De kommer nu att se att de är duktiga. Vi har förtroende för Banverkets
              personal, precis som Jan-Evert var inne på. De kommer att få ett
              kvitto på att de duger och är duktiga på ett mycket tydligare
              sätt när de inte är en myndighet och ett verk utan kommer att
              jobba i bolagsform.
            </seg>
          </u>
          <note n="d478d905">
            Anf. 152 ANDRE VICE TALMANNEN:
          </note>
          <u who="pia_nilsson_daa992" xml:id="i-6a3c49862ba567ab-0" n="fa7220fb" prev="i-d5f7ce2076fa65d0-0">
            <seg n="1c9670da">
              Under hela er debatt har vi suttit här på podiet och diskuterat
              vad ni håller er till för områden. Ni har hela tiden, från alla
              håll, tangerat ytterligheter. Men vi har tolkat det välvilligt
              och sagt att det är exempel som ni har tagit upp när ni har pratat
              om Nya Zeeland, Storbritannien och gett exempel om andra bolag
              och så vidare.
            </seg>
            <seg n="a03e8685">
              Av den anledningen har jag inte avbrutit, men jag har varit oerhört
              nära flera gånger.
            </seg>
            <seg n="43472b82">
              För Pia Nilssons del finns möjlighet att begära ett anförande
              på två minuter, men hon får ingen ytterligare replik nu.
            </seg>
          </u>
          <note type="speaker" n="3397c23f">
            Anf. 153 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-60624ab835a3252d-2" n="e26863df">
            <seg n="0a8b8cb7">
              Fru talman! I det jag har planerat att säga finns inga hänvisningar
              till några andra länder alls, utan frågan är vad poängen är i
              Sverige.
            </seg>
            <seg n="722ef04a">
              Sven Bergström började med att säga att vi vill ha en saklig
              debatt. Det är vi ute efter också.
            </seg>
            <seg n="3d26faa8">
              Vi har inte kunnat övertygas av något av det material som alliansen
              har visat om att det blir en fördel för vare sig resenärerna,
              de anställda eller skattebetalarna. Vi ser inte poängen med detta.
            </seg>
            <seg n="59b5ac11">
              Järnvägen är lite speciell. Den är ett system som hänger ihop.
              När vi hade en utfrågning i trafikutskottet med anledning av alla
              de förseningar som har varit på sistone meddelade Sekos representant
              att man tidigare hade varit en enhet som hjälptes åt för att åtgärda
              de fel som behövde åtgärdas. Nu är det uppdelat i små enheter
              som var och en ska visa resultat. Det innebär att helheten går
              förlorad.
            </seg>
            <seg n="e144ef90">
              Vi vänder oss mot det. Vi kan inte se poängen med att man styckar
              upp och plockar in vinstintressen på olika ställen för att fylla
              någon ideologisk modell. Vi är ute efter de praktiska effekterna
              för resenärerna. Då kan vi inte alls se poängen med denna konstruktion.
              Det är också därför som flera utredare, när det gäller både Vägverket
              Produktion och Banverket Produktion, har sagt att detta kostar
              väldigt mycket. Det finns inte ens en teoretisk möjlighet att
              en eventuell vinst i effektivitet motsvarar de kostnader som det
              innebär att bolagisera dessa verksamheter.
            </seg>
            <seg n="fbac04c4">
              Sedan hänvisas till de anställda. Jag förutsätter att Sven Bergström
              delar Jan-Evert Rådhströms inställning. Han sade att de anställda
              borde vara glada för att kunna vara konkurrenskraftiga och jobba
              utomlands. Nu tror jag faktiskt att de anställda själva kan uttala
              sig via sina fackliga organisationer. Jag trodde inte att det
              hade undgått Sven Bergström att Seko som är den fackliga organisationen
              för dem som jobbar med Banverkets underhåll är minst sagt skeptiskt
              till denna förändring. Har inte det framgått?
            </seg>
          </u>
          <note type="speaker" n="50892e00">
            Anf. 154 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-cc728b33c29aebb5-3" n="454645c8">
            <seg n="ed0c57bf">
              Fru talman! Jag tackar för att vi börjar återgå till ärendet
              och gör det i en sansad ton. Det uppskattar jag att Karin Svensson
              Smith gör.
            </seg>
            <seg n="1f8ae3a9">
              Ni säger att ni inte har övertygats av materialet och propositionen.
              Okej, det respekterar vi. Ni får naturligtvis ha en egen åsikt.
              Men jag är tacksam för att ni äntligen återvänder till ämnet,
              till propositionen och det underlag som vi har och inte flyr i
              väg till Nya Zeeland och Storbritannien och skräckvisioner om
              någon inbillad tokhögerregering. Äntligen får vi en seriös debatt,
              och det tackar vi för.
            </seg>
            <seg n="14227bc1">
              Vi har försökt argumentera för att det ändå finns mycket som
              talar för att det blir en ökad produktivitet och en ökad effektivitet
              med denna ordning.
            </seg>
            <seg n="e32a18b5">
              Pia Nilsson beskrev i sitt inledningsanförande att vi i Sverige
              har haft ett bedrövligt och eftersatt underhåll på järnvägssektorn.
              Europeiska unionen satte Sverige i skamvrån och sade att vi hade
              varit sämst i klassen i Europa på att underhålla våra järnvägar.
              Det är alltså inte helt utan orsak vi tittar på möjligheterna
              att faktiskt bli bättre och effektivare och öka produktiviteten.
              Ni gör en annan bedömning, men vi gör bedömningen att detta kan
              vara ett steg, men inte hela steget på något sätt. Det finns mycket
              annat att jobba med inom Banverket och inom SJ för att på olika
              sätt förbättra järnvägstrafiken. Vår inställning är, utifrån det
              underlag som vi har sett och den proposition som har redovisats,
              att detta kommer att bli ett betydande steg åt rätt håll.
            </seg>
            <seg n="8c6d5435">
              Därmed är vi lugna och trygga med att detta blir bra i och med
              denna proposition.
            </seg>
          </u>
          <note type="speaker" n="6f01fe83">
            Anf. 155 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-60624ab835a3252d-3" n="e26863df">
            <seg n="c6f84925">
              Fru talman! Jag önskar att jag kunde dela detta lugn, men det
              gör jag inte. Det har att göra med att Sven Bergström när han
              får frågan vad som kommer att hända med det ena och det andra
              svarar att han inte har någon kristallkula och inte kan sia om
              framtiden. Det är det som gör att vi tittar på vad som har hänt
              i andra länder när man har låtit vinstintresset gå in i det som
              tidigare var ett offentligt ansvar.
            </seg>
            <seg n="062020d9">
              Beträffande Europeiska järnvägsunionens bedömning av banverksunderhållet
              i olika länder tror jag inte att Sven Bergström har läst slutsatsen.
              Man konstaterade i den undersökningen att Sverige har få kronor
              för underhåll per kilometer. Har man detta som ett mått enbart
              för vad som är effektivt och ineffektivt borde USA ha den bästa
              sjukvården i hela världen eftersom de lägger ut mest pengar. Men
              det är inte det som är effektivitet, utan det är vad man får ut
              av pengarna. Det är det som borde intressera de partier som är
              mer intresserade av att sänka skatterna än att åstadkomma välfärd
              för pengarna eller investera pengarna.
            </seg>
            <seg n="c1e4f654">
              På den grunden ifrågasätter vi om det faktum att man delar upp
              detta och att man gör ett bolag av det som i dag är Banverket
              Produktion gagnar någon av dessa grupper skattebetalarna, resenärerna
              eller de anställda.
            </seg>
          </u>
          <note type="speaker" n="10485227">
            Anf. 156 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-cc728b33c29aebb5-4" n="454645c8">
            <seg n="7991090a">
              Fru talman! Jag vet att Karin Svensson Smith försöker försvara
              platsen i skamvrån som Europeiska järnvägsunionen gav Sverige
              det är inte första gången som hon gör det genom att argumentera
              för hur man använder varje krona. Det är naturligtvis okej att
              försöka göra det.
            </seg>
            <seg n="23ebff2c">
              Men vi noterar ändå att Europeiska järnvägsunionen sade att Sverige
              har varit sämst i klassen just på järnvägsunderhåll.
            </seg>
            <seg n="08b057a0">
              Vi som åker mycket tåg har kunnat se att det har varit eländigt
              mycket störningar. Ibland har det ansetts vara SJ:s fel och ibland
              Banverkets fel.
            </seg>
            <seg n="64586310">
              Den här propositionen och detta betänkande är naturligtvis inte
              präglat av att vi låter vinstintresset styra, utan den är präglad
              av en övertygelse om att vi vill använda varje skattekrona på
              bästa sätt. Det är fortfarande skattekronor som det handlar om.
              Det är ett eller flera statliga bolag som vi pratar om för att
              försöka förbättra järnvägsunderhållet, för att försöka minska
              störningarna och för att försöka öka punktligheten för varje tåg
              i detta land.
            </seg>
            <seg n="71fcb9ee">
              Vi är övertygade om att om vi kan förbättra produktiviteten,
              göra banunderhållet lite effektivare och kanske göra investeringarna
              till lite lägre pris är det ett steg åt rätt håll. Därför är det
              med stor trygghet som jag kan yrka bifall till förslaget i detta
              betänkande och ställa mig bakom propositionen.
            </seg>
          </u>
          <note type="speaker" n="c086d6a6">
            Anf. 157 PETER PEDERSEN (v) replik:
          </note>
          <u who="peter_pedersen_0f4dae" xml:id="i-bd97739fff031c47-4" n="cbe79407">
            <seg n="a9fb2eea">
              Fru talman! Till att börja med kanske alla kan fundera på de
              svepande formuleringarna. Jag tyckte precis att någon sade ungefär
              att Vänsterpartiet vill att allt ska ägas offentligt. Jag skulle
              gärna vilja ha en källhänvisning beträffande detta. Vissa saker
              passar dock bättre i offentlig regi, andra passar bättre i privat
              regi.
            </seg>
            <seg n="20439f85">
              När det gäller att göra utsvävningar internationellt kan man
              säga att det faktiskt står om detta i betänkandet. I vår motion
              anförde vi att fullkomlig konkurrensutsättning av utläggningen
              av järnvägsunderhållet har skett på tre ställen, nämligen i Nya
              Zeeland, Storbritannien och Estland. Det är alltså ingenting som
              vi bara kommer på nu, utan det har vi faktiskt framfört inför
              behandlingen av detta betänkande.
            </seg>
            <seg n="c2115d2c">
              Jag blir mycket förvånad över vissa saker. Man kan inte få ett
              riktigt svar på frågan om ni vill privatisera detta bolag. Det
              kommer i så fall att få vissa följder. Man får inga riktiga svar
              på om ni tycker att marknadsandelarna är lagom och om ni hoppas
              att någon annan ska komma in och ta marknadsandelar. Det är på
              något vis underförstått att ni nog tycker det, men ni säger det
              inte rakt ut.
            </seg>
            <seg n="60bf3a34">
              Vi konstaterar att Banverket Produktion nu har en väldigt dominerande
              ställning på en rad marknader på upp till 68 procent från 50 till
              68 procent. Då säger man att detta ska bolagiseras. Då kommer
              någon privat aktör in och köper detta. Då har helt plötsligt någon
              annan fått exakt samma dominerande ställning, men då sker det
              i privat regi. Då faller alla borgare på knä och säger att det
              är bra och inga problem eftersom det ändå är privata aktörer som
              styr.
            </seg>
            <seg n="cdab29d1">
              Jag förstår inte den logiken. Därför är det så viktigt att ni
              på något vis kan ge oss en hint. Är nästa steg att ni ska privatisera?
              Om ni säger att ni inte ska göra det utan att det ska vara kvar
              i offentlig regi därför att ni tycker att det är viktigt att ha
              ett sammanhållet system skulle man vara något lugnare. Men om
              detta säljs ut är förhållandena exakt desamma fast det då är privata
              aktörer som styr. På vilket sätt är det bättre?
            </seg>
          </u>
          <note type="speaker" n="c8693290">
            Anf. 158 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-cc728b33c29aebb5-5" n="454645c8">
            <seg n="36b8e537">
              Fru talman! I och för sig kan man resonera om att det med ett
              statligt banverk som ansvarigt för det hela inte handlar om hur
              stor del av underhållet i procent som sköts av ett statligt bolag
              som avgör säkerheten utan vilka specifikationer som Banverket
              gör i sin upphandling. Det är möjligt att det kan skötas lika
              bra av privata företag som av ett statligt ägt Banverket Produktion.
              Men det viktiga är att ansvaret för infrastrukturen och säkerheten
              ligger hos Banverket, precis som Vägverket har ansvaret för våra
              allmänna vägar.
            </seg>
            <seg n="4b3cabfc">
              Det är en självklar utgångspunkt för mig som centerpartist, och
              jag tror att det är det för hela alliansen, att infrastrukturen
              är ett statligt intresse och ett statligt ansvar. Men exakt hur
              stor andel av underhållet på järnvägen som ska skötas av det ena
              eller det andra bolaget tror jag inte att det finns någon professor
              som kan svara på, utan det viktiga är de krav som ställs på säkerhet
              när man handlar upp detta.
            </seg>
            <seg n="0d07f4b8">
              När det gäller Nya Zeeland haltar det våldsamt att göra denna
              jämförelse. Där sålde man ut rubbet tåg, järnväg och säkerheten
              också, höll jag på att säga. Det har över huvud taget inte funnits
              på kartan i Sverige. Därför säger jag att ni flyr in i en annan
              debatt när ni tar upp det på det sätt som ni har gjort hittills.
            </seg>
          </u>
          <note type="speaker" n="341bd978">
            Anf. 159 PETER PEDERSEN (v) replik:
          </note>
          <u who="peter_pedersen_0f4dae" xml:id="i-bd97739fff031c47-5" n="cbe79407">
            <seg n="c856c28c">
              Fru talman! På område efter område som vi diskuterar återkommer
              samma mantra. Vi bolagiserar, vi privatiserar och vi konkurrensutsätter,
              och det kommer att leda till mycket bättre verksamhet.
            </seg>
            <seg n="68cf3bf0">
              Det kan ju inte vara helt orimligt att då jämföra med andra länder
              där detta har prövats i större eller mindre omfattning.
            </seg>
            <seg n="7577bf22">
              Den modell som ni redovisar finns ju inte. Det är också något
              som inte existerar. Vilka exempel har ni på att det som ni föreslår
              på marknaden fungerar utmärkt i ett annat land?
            </seg>
            <seg n="c4142de1">
              Ni bryter ny mark och vi ska bara köpa det och tycka att det
              är jättebra.
            </seg>
            <seg n="a26cdabc">
              Ni frågar: Varför är ni så rädda för att bolagisera och privatisera?
            </seg>
            <seg n="5255d4ad">
              Ni vet mycket väl att om man en gång har bolagiserat en myndighet
              och framför allt om man sedan privatiserat det bolaget är det
              oerhört svårt att återhämta det. Det kan vi lära oss av de avregleringar
              och utförsäljningar vi har gjort. Det är oerhört svårt att återställa
              det om man inte tycker att det var någon bra lösning.
            </seg>
            <seg n="6ab4a332">
              Syftet kanske är att gå så snabbt fram att man omöjliggör en
              annan politik på området.
            </seg>
            <seg n="2b6431b4">
              I andra sammanhang brukar ni framhålla personalens syn på det
              hela.
            </seg>
            <seg n="ab33bf28">
              Det är ganska tydligt att fackförbundet Seko som organiserar
              många av dem som är anställda i Banverket Produktion inte direkt
              hyllar den här ordningen. De är väldigt kritiska, inte minst utifrån
              sin egen arbetssituation.
            </seg>
            <seg n="05b1e2d3">
              Det låter som om ni motverkar personalens intressen. Menar ni
              att fackförbundet som organiserar många inom den här sektorn inte
              begriper sitt eget bästa och är ute i ogjort väder? Vad är syftet
              med det?
            </seg>
          </u>
          <note type="speaker" n="de6e570b">
            Anf. 160 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-cc728b33c29aebb5-6" n="454645c8">
            <seg n="e6db4019">
              Fru talman! Vi bryter ny mark, säger Pedersen. Man kan ju sträcka
              på sig och vara stolt över det, om man tolkar det positivt.
            </seg>
            <seg n="1e3b5c0a">
              Jag tycker att det som man gör nu är ett rimligt och väl avvägt
              steg. Något annat är inte aktuellt, såvitt jag förstår.
            </seg>
            <seg n="68b44efa">
              Vi lyssnar naturligtvis gärna på fackliga organisationer, näringslivsorganisationer
              och branschorganisationer. Men Seko har en förbundsordförande
              som skriver debattartiklar tillsammans med den rödgröna oppositionen
              och säger: När vi kommer till makten. När vi sätter oss i en regering
              tillsammans.
            </seg>
            <seg n="a428f82a">
              Jag tycker att man diskvalificerar sig som talesman för ett fristående
              fack när man skriver debattartiklar tillsammans med de rödgröna
              partierna på ett så flagrant sätt som Jan Rudén har gjort. Därför
              får Peter ursäkta om vi inte lyssnar med samma ödmjukhet på honom
              som på andra fackliga organisationer som i alla fall försöker
              hålla åtminstone något slags rågång mellan det fackliga och det
              politiska.
            </seg>
            <seg n="28be784b">
              Vi noterar att Banverket som organisation har bejakat detta.
              Jag är övertygad om att när det här kommer på plats och erfarenheterna
              finns efter något år kommer de fackliga organisationerna att säga
              att det inte blev så tokigt med den här nyordningen.
            </seg>
          </u>
          <note type="speaker" n="feec2b54">
            Anf. 161 NINA LARSSON (fp):
          </note>
          <u who="nina_larsson_c91cec" xml:id="i-01f5258988b6f231-0" n="1f6b0bf5" next="i-093a1acbcccf983e-0">
            <seg n="a197b34a">
              Fru talman! Jag ber om överseende för att jag börjar med samma
              liknelse som Pia Nilsson. Därefter gör jag en reflexion över oppositionens
              politik på det här området. Sedan kommer jag in på varför detta
              betänkande är så lysande.
            </seg>
          </u>
          <note n="52da2f88">
            Därmed yrkar jag bifall till förslagen i betänkandet och avslag
            på reservationerna.
          </note>
          <u who="nina_larsson_c91cec" xml:id="i-093a1acbcccf983e-0" n="1f6b0bf5" prev="i-01f5258988b6f231-0">
            <seg n="1f90c503">
              När jag köper tvättmedel och tvål tittar jag, precis som Pia
              Nilsson, på priset. Jag tittar kanske på om det blir rent och
              om det finns en doft som jag gillar. Om det bara finns två saker
              att välja mellan är två saker att välja mellan bättre än att inte
              ha något val alls.
            </seg>
            <seg n="8d4a859d">
              Det är så jag ser på konkurrens. Konkurrens kan faktiskt bidra
              till att stärka en verksamhet och göra en verksamhet bättre. Det
              är helt grundläggande även i denna fråga.
            </seg>
            <seg n="7047c13c">
              Under Socialdemokraternas kongress planterade deras pressekreterare
              uttalanden i medierna om företagande och entreprenörskap. Man
              kunde läsa det lite varstans. Det var nya tag och ny politik.
              Hej och hå!
            </seg>
            <seg n="542ee853">
              Det är märkligt. Det finns inte mycket i deras politik som gör
              det bättre för företagen. Skatterna ska höjas. Ve de entreprenörer
              som skulle vilja konkurrera med eller ta över något som i dag
              bedrivs i myndighetsstruktur!
            </seg>
            <seg n="5f326965">
              Inte heller i detta fall, när det gäller bolagisering av Banverket
              Produktion, är det någon särskilt företagarvänlig politik att
              tala om. Det är samma gamla tänk om monopol och att staten vet
              bäst.
            </seg>
            <seg n="62a6fbd9">
              Man repeterar: Nej, nej. Det är för lite och det är för sent
              detta ständiga mantra.
            </seg>
            <seg n="c3b7cbc6">
              I dag debatterar vi hur vi ska få mer järnväg för pengarna. Alliansregeringen
              har lagt fram propositionen om att bolagisera Banverket Produktion.
              Det är en avdelning inom Banverket, en kvarleva från den tid då
              allt inom järnvägssektorn var statligt och genomreglerat.
            </seg>
            <seg n="64c1f59c">
              Sedan lång tid har dock avdelningen Banverket Produktion agerat
              under marknadsmässiga former. Övergången till drift och underhåll
              i bolagsform har faktiskt skett successivt. Det är nu dags att
              ta det slutliga steget.
            </seg>
            <seg n="8b04f042">
              Alliansregeringen och jag som folkpartist ser de klara fördelarna
              med att inte låta staten ha hand om precis all verksamhet. Inom
              järnvägssektorn exempelvis är det lämpligt och nödvändigt att
              staten behåller infrastrukturen, själva järnvägsbanorna, inom
              myndigheten Banverket. Det är vi helt överens om. Men det är inte
              alls nödvändigt eller ens lämpligt att ha myndighetsstyrning av
              drift och underhåll.
            </seg>
            <seg n="d640b94a">
              Jag besökte CDU-dagen för några veckor sedan. Man kan fråga sig
              vad det är. Det är Centrum för drift och underhåll på KTH, Kungliga
              Tekniska högskolan. Man fick sig mycket matnyttigt till del.
            </seg>
            <seg n="027e1b7f">
              Jag minns särskilt tydligt två saker. Man tyckte att det var
              glädjande att det äntligen har blivit ökat fokus på drift och
              underhåll. Alliansregeringen har höjt anslagen till drift och
              underhåll till skillnad från den regering som hade makten tidigare.
            </seg>
            <seg n="a38f4ab2">
              Vänsterpartiet påstod i sitt anförande att en bolagisering av
              Banverket Produktion skulle leda till minskade resurser för drift
              och underhåll.
            </seg>
            <seg n="049d38b0">
              Detta är en politisk prioritering. Det är en prioritering som
              den förra vänstertrojkan den förra regeringen inte gjorde men
              som alliansregeringen gör. Det var på tiden, ska sägas.
            </seg>
            <seg n="08c1002f">
              På CDU-dagen Centrum för drift och underhåll lyfte man också
              fram att den bolagisering av Vägverket Produktion som gjordes
              förra året var riktigt lyckad.
            </seg>
            <seg n="9232a600">
              Som vi vet var oppositionen, inte helt otippat, emot en bolagisering
              av Vägverket Produktion. Nu är man emot en bolagisering av Banverket
              Produktion.
            </seg>
            <seg n="133c12b1">
              Det är man rätt så ensam om, med vissa undantag.
            </seg>
            <seg n="939f9fae">
              Vi har hört av mina allianskollegers utomordentliga anföranden
              tidigare att till och med Banverket självt ser att en bolagisering
              är möjlig.
            </seg>
            <seg n="b5418f66">
              Det är inte bara bolagiseringen som är viktig. Det sker även
              andra åtgärder. Regeringens utredning, som heter Mer järnväg för
              pengarna , visar att bolagiseringen av Banverket Produktion kommer
              att innebära en bättre utveckling av anläggnings- och drift- och
              underhållsmarknaden.
            </seg>
            <seg n="6ade6521">
              De förändringar man pekade på var förstärkt affärsmannaskap,
              Banverkets upphandlingsverksamhet, nationella och internationella
              kontakter med mera. Det är några av de åtgärder som genomförts
              eller ska genomföras.
            </seg>
            <seg n="e54e2208">
              Genom denna förändring skapas bättre förutsättningar för fler
              entreprenörer att våga utmana Banverket Produktion. Tydlighet
              och klara roller ger ökad säkerhet och ökad effektivitet. Det,
              mina vänner, ger mer järnväg för pengarna.
            </seg>
          </u>
          <note type="speaker" n="81e3f0be">
            Anf. 162 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-5" n="fa7220fb">
            <seg n="c0ee6734">
              Fru talman! Det var intressant att höra Nina Larssons inledning,
              som påminde om min egen som av en händelse.
            </seg>
            <seg n="b40c9e56">
              Fru talman! Jag undrar om Nina Larsson kan utveckla tankarna
              lite mer om hur hon egentligen betraktar Banverket utifrån det
              som Jan-Evert pratade om för en liten stund sedan. Han var noga
              med att säga att vi går i samklang med myndigheterna. Banverket
              självt har sagt att det är dags för bolagiseringen och att det
              blir jättebra.
            </seg>
            <seg n="89d4ec11">
              Varför tror Nina Larsson att man inte har lagt ut underhållet
              i Helsingfors, Malmö, Göteborg och på Västra stambanan på anbud
              så här långt? Konkurrensförhållandena och affärsmässigheten har
              funnits sedan 2001, som både du och jag och flera andra har sagt.
              Men man har inte valt att lägga ut just underhållet i storstäderna
              på entreprenad eller anbud. Kan det finnas någon logisk förklaring
              till det? Det är ju Banverket självt som säger att det här inte
              är så lämpligt, och ni går ju i samklang med myndigheterna.
            </seg>
            <seg n="4798f38e">
              Nina Larsson kommenterade Banverkets upphandlingsverksamhet,
              som i och med förslaget till bolagisering kommer att bli bättre.
              Jan-Evert Rådhström pratade för ett tag sedan och sade att om
              det är några som är professionella så är det Banverkets personal.
              Ve den som inte tycker så! Delar Nina Larsson Jan-Evert Rådhströms
              åsikt om att personalen på upphandlingsenheten redan är så professionell
              att inte så mycket mer behöver göras? Eller vad menade egentligen
              Nina Larsson när hon sade att det här behöver förbättras?
            </seg>
            <seg n="d8f7537b">
              Ett av skälen till bolagisering som ni anger i propositionen
              är att det blir bra därför att Banverket Produktion kan köpa upp
              andra företag och agera på nya marknader. Skulle du vilja utveckla
              det, Nina Larsson?
            </seg>
          </u>
          <note type="speaker" n="f8803808">
            Anf. 163 NINA LARSSON (fp) replik:
          </note>
          <u who="nina_larsson_c91cec" xml:id="i-d4379e8d407da5d5-0" n="1f6b0bf5">
            <seg n="7600cfde">
              Fru talman! Jag förstår att Pia Nilsson tycker att det är konstigt
              att inte staten och vi politiker har exakt kontroll på allt vad
              man gör och inte gör i upphandlingar. Men den här marknaden är
              ung. Vi har hört från flera håll här att det inte finns någonting
              liknande någonstans i världen. Och det är nog så att vi tar första
              steget på många håll här. Vi gör det inte särdeles snabbt. Precis
              som du sade i replikskiftet har det skett en övergång under ganska
              många år. Men det tas ändå små steg framåt.
            </seg>
            <seg n="ad845204">
              Det här är en utveckling som jag tror mycket på. Jag tror att
              Banverket är otroligt kompetent och kunnigt i sina upphandlingar.
              Men jag tror att de kommer att bli bättre. Jag tror att ju mer
              erfarenhet man får av att upphandla av fler aktörer på marknaden
              kommer även den kompetensen att stärkas. Det är någonting bra.
              Då får vi nämligen mer järnväg för pengarna.
            </seg>
            <seg n="2f39f33b">
              Jag skulle vilja ställa några frågor till Pia Nilsson. Nu är
              ni emot denna bolagisering. Ni var emot den förra bolagiseringen.
              Allt är ni emot. Men varför sluta där? Är det dags för en återgång?
              Ska SJ bli i myndighetsform? Ska vi återförstagliga allting? Hur
              ska egentligen er framtid se ut? Just nu är allt ni säger nej.
              Var är era lösningar?
            </seg>
          </u>
          <note type="speaker" n="dc3bebe3">
            Anf. 164 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-6" n="fa7220fb">
            <seg n="4234b7d1">
              Fru talman! Om vi nu ska vara så formella att vi håller oss till
              ärendet skulle jag vilja upprepa frågan till Nina Larsson. Hon
              valde att inte svara på den. Vad menar ni med det argument som
              ni lyfter fram om att Banverket Produktion ska bolagiseras därför
              att de då kan köpa andra företag och verka på nya marknader? Jag
              skulle gärna vilja ha svar på det.
            </seg>
            <seg n="5eecf29e">
              Vi fick ett svar nu. Banverkets upphandlingsverksamhet ska stärkas.
              Alltså är den inte optimal i dag. Alltså delar du inte Jan-Evert
              Rådhströms åsikt. Det var ett förtydligande.
            </seg>
            <seg n="9bae8f0c">
              Nina Larsson sade i sitt anförande från talarstolen att man inte
              ska låta staten sköta all verksamhet. Vad betyder det? Betyder
              det att det här kommer att privatiseras, Nina Larsson? Är en bolagisering
              det första steget? Kommer ni sedan att sälja ut Banverket Produktion?
              Är det så? Det vill vi gärna ha svar på.
            </seg>
          </u>
          <note type="speaker" n="199b0b18">
            Anf. 165 NINA LARSSON (fp) replik:
          </note>
          <u who="nina_larsson_c91cec" xml:id="i-d4379e8d407da5d5-1" n="1f6b0bf5">
            <seg n="71c577d7">
              Fru talman! En försäljning av Banverket Produktion är inte aktuell.
              När det gäller huruvida jag håller med Jan-Evert Rådhström eller
              inte om kompetensen hos Banverkets personal när det gäller upphandling
              måste jag repetera det jag sade tidigare: Jag är övertygad om
              att Banverkets personal besitter en otroligt gedigen kompetens
              på detta område.
            </seg>
            <seg n="14f48ab7">
              Men det finns inte någon som inte kan bli bättre. Man kan alltid
              bli bättre, och det gäller även Banverket även om jag har fullt
              förtroende för att de kan sköta upphandling. Men genom mer erfarenhet
              och genom att man faktiskt bedriver upphandling med fler aktörer
              kommer man att bli ännu bättre. Och det kommer att ge mer järnväg
              för pengarna.
            </seg>
          </u>
          <note type="speaker" n="ceb20860">
            Anf. 166 INGEMAR VÄNERLÖV (kd):
          </note>
          <u who="ingemar_vanerlov_889291" xml:id="i-338e0c5b3d6abaa1-0" n="3029dff0">
            <seg n="83de631d">
              Fru talman! Jag ska avhålla mig från allehanda metaforer och
              försöka hålla mig strikt till ärendet.
            </seg>
            <seg n="2ce09caf">
              Fru talman! I föreliggande betänkande, Ändrad verksamhetsform
              för Banverkets enhet Banverket Produktion , som bygger på regeringens
              proposition med samma namn föreslår utskottsmajoriteten att verksamheten
              vid Banverket Produktion överförs till ett eller flera av staten
              direkt eller indirekt helägda aktiebolag.
            </seg>
            <seg n="21b2ad43">
              Banverket Produktion bildades 1998. Verksamheten vid Banverket
              Produktion började konkurrensutsättas redan 2001. Det var märk
              väl på den tidigare, socialdemokratiska regeringens tid och syftet
              var att effektivisera verksamheten. Banverket Produktion levererar
              kompletta järnvägstekniska tjänster och entreprenader inom fem
              olika affärsområden: Service, Anläggning, Maskin, Tele och Verkstad.
              Verksamheten är nu helt konkurrensutsatt inom samtliga affärsområden
              utom Service. Inom detta område var cirka tre fjärdedelar av den
              svenska marknaden konkurrensutsatt 2008. Det sista kontrakt som
              inte har upphandlats i konkurrens löper ut 2011.
            </seg>
            <seg n="7f01810d">
              Verksamheten bedrivs inom hela Sverige samt till viss del även
              i Danmark och Norge. Den stora marknaden för Banverket Produktion
              är reinvesteringar samt drifts- och underhållsuppdrag. Den dominerande
              kunden är Banverket, som 2008 svarade för 82 procent av Banverket
              Produktions omsättning. År 2007 var motsvarande tal 84 procent,
              så det har skett en liten nedgång. Externa kunder utgörs av kommuner,
              hamnar, industrispårägare, bygg- och järnvägsentreprenörer samt
              övriga spårägare. År 2008 hade Banverket Produktion 3 049 personer
              anställda, vilket var drygt ett hundratal färre än året innan.
              Banverket Produktion omsatte 3,9 miljarder kronor 2008, vilket
              innebar en viss minskning jämfört med 2007.
            </seg>
            <seg n="f1158574">
              Vi i alliansen anser liksom regeringen att det behövs en tydligare
              gränsdragning mellan förvaltning, politik och marknad. För statens
              del är en koncentration på kärnuppgifterna angelägen. Det innebär
              bland annat att konkurrensutsatt verksamhet i normalfallet inte
              bör bedrivas i myndighetsform. Med en koncentration till kärnuppgifterna
              ökar också förutsättningarna för effektivare statliga myndigheter.
              En bolagisering av Banverket produktion innebär att förutsättningarna
              för konkurrensneutralitet på marknaden ökar och att grunden för
              misstankar om korssubventionering elimineras. Korssubventionering
              innebär att den konkurrensutsatta verksamheten erhåller medel
              eller förmåner från den verksamhet som inte är konkurrensutsatt.
            </seg>
            <seg n="4aea34d6">
              Vid en bolagisering undanröjs också vissa konkurrensnackdelar
              som Banverket Produktion har i dag till följd av att verksamheten
              drivs i myndighetsform. Det gäller till exempel begränsningar
              när det gäller att balansera vinstmedel och att finansiera anläggningstillgångar.
              En bolagisering skulle likställa verksamheten med övriga aktörer
              på marknaden även i dessa avseenden.
            </seg>
            <seg n="c2c93a27">
              Samtidigt innebär en bolagisering ökade krav när verksamheten
              ska drivas i ett självständigt bolag jämfört med om det drivs
              som en del av Banverket. Konkurrensen kommer också att öka, och
              Banverket Produktions marknadsandelar kan minska.
            </seg>
            <seg n="9594cfdc">
              Dagens betänkande grundar sig på ett utredningsbetänkande från
              oktober 2007 betitlat Bolagisering för ökad konkurrens och effektivitet,
              förslag om att bolagisera vissa konsult- och entreprenadverksamheter
              i Banverket och Vägverket , Statens offentliga utredningar 2007:78,
              vilket regeringen sedan byggde sin proposition på. Utredaren föreslog
              i betänkandet att bland annat Banverket Produktion ska bolagiseras
              den 1 januari 2010.
            </seg>
            <seg n="249f75d6">
              När utredningsbetänkandet var ute på remiss avstyrkte Banverket
              utredningens förslag på tidpunkt för bolagiseringen av Banverket
              Produktion. Enligt Banverket borde i stället den slutliga prövningen
              göras när konkurrensutsättningen av järnvägsunderhållet fullföljts
              20112012. Banverkets bedömning av en bolagisering av Banverket
              Produktion ställd mot bolagiseringskriterierna var att den externa
              marknaden fortfarande var tunn med den inbyggda risk för ökade
              prisnivåer som finns med ett dominerande bolag på marknaden.
            </seg>
            <seg n="326e7eea">
              Regeringen konstaterade också i propositionen Ändrad verksamhetsform
              för delar av Vägverket och Banverket att det fanns brister på
              marknaden för drift och underhåll samt investeringar på järnvägsområdet.
              Mot denna bakgrund fick i september 2008 en särskild utredare
              uppdraget att analysera behovet av åtgärder samt föreslå lämpliga
              sådana för att förbättra förutsättningarna för ökad konkurrens
              på marknaden för drift och underhåll samt investeringar på järnvägsområdet.
            </seg>
            <seg n="3347b240">
              I mars 2009 lämnade utredaren sitt betänkande Mer järnväg för
              pengarna , Statens offentliga utredningar 2009:20, med förslag
              på åtgärder som bör vidtas för att stimulera marknadens aktörer
              och därmed uppnå ökad konkurrens på den berörda marknaden. Banverket
              fick därefter i uppdrag att redovisa hur myndigheten genomfört
              eller planerar att genomföra de föreslagna åtgärderna. Banverket
              redovisade uppdraget i en rapport till regeringen två månader
              senare, i maj 2009.
            </seg>
            <seg n="e03c75dc">
              I sin rapport ser Banverket positivt på innehållet i betänkandet
              och konstaterar att förslagen till stor del avser sådant som redan
              pågår eller som man redan tidigare har planerat att genomföra.
              Banverket delar utredningens uppfattning att en bolagisering av
              Banverket Produktion bör genomföras. Banverket delar även regeringens
              bedömning i propositionen Ändrad verksamhetsform för delar av
              Vägverket och Banverket att en bolagisering är möjlig att genomföra
              under det första halvåret 2010.
            </seg>
            <seg n="e57dbe95">
              Som nämnts förut har Banverket tidigare framfört att en bolagisering
              bör genomföras först efter det att konkurrensutsättningen av järnvägsunderhållet
              fullföljts 20102011. Banverket ser dock nu att den externa marknaden
              har stabiliserats under det senaste året. En ny aktör har etablerat
              sig på underhållsområdet, och Banverket har tydliga indikationer
              på att ytterligare aktörer är intresserade av att ta sig in på
              marknaden. Dessutom delar Banverket utredningens uppfattning att
              en bolagisering skulle kunna attrahera nya leverantörer. Banverket
              bedömer att en bolagisering skulle påskynda denna process ytterligare.
            </seg>
            <seg n="35f6689a">
              Herr talman! Med dessa ord vill jag yrka bifall till förslaget
              i betänkandet och avslag på reservationen.
            </seg>
          </u>
          <note type="speaker" n="6b837fa8">
            Anf. 167 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-7" n="fa7220fb">
            <seg n="d6c37aa9">
              Herr talman! Jag förmodar att Ingemar Vänerlöv yrkade bifall
              till förslaget i betänkandet. Då kanske jag också kan få veta
              hur Ingemar Vänerlöv ser på bolagiseringen som ett led i en privatisering.
              Kommer det att bli en privatisering, Ingemar Vänerlöv? Är det
              här första steget och nästa steg en privatisering?
            </seg>
          </u>
          <note type="speaker" n="264d5f1f">
            Anf. 168 INGEMAR VÄNERLÖV (kd) replik:
          </note>
          <u who="ingemar_vanerlov_889291" xml:id="i-338e0c5b3d6abaa1-1" n="3029dff0">
            <seg n="c73c9e2c">
              Herr talman! Den här frågan har Pia Nilsson ställt till samtliga
              debattörer från alliansen. Jag vill minnas att Nina Larsson sade
              att det inte är aktuellt med någon privatisering. Jag har inget
              annat besked att ge än att jag icke har upplevt att det är aktuellt
              med någon privatisering.
            </seg>
          </u>
          <note type="speaker" n="bfa2fec5">
            Anf. 169 PIA NILSSON (s) replik:
          </note>
          <u who="pia_nilsson_daa992" xml:id="i-44a79a2f8a491677-8" n="fa7220fb">
            <seg n="640f32d0">
              Herr talman! Är det Nina du refererar till, Ingemar Vänerlöv,
              eller är det du själv som påstår att det inte blir någon bolagisering?
              Jag utgår ifrån att Ingemar Vänerlöv nu säger att det inte blir
              någon privatisering.
            </seg>
            <seg n="1a74e430">
              En annan sak som Ingemar Vänerlöv påstod i sitt anförande var
              att läget på marknaden har stabiliserats och att ytterligare aktörer
              finns på marknaden. Som du mycket riktigt läste upp, Ingemar,
              har den här konkurrensutsättningen funnits sedan 2001. Det finns
              tre aktörer, Banverket Produktion inräknat, och en storkund. Sedan
              har det kommit en liten kompis som heter VR Track som sköter underhållet
              på norra malmbanan för motsvarande 25 miljoner kronor. Är det
              detta som du tar till intäkt för att säga att läget har stabiliserats
              och att ytterligare aktörer har kommit in på marknaden?
            </seg>
          </u>
          <note type="speaker" n="15960863">
            Anf. 170 INGEMAR VÄNERLÖV (kd) replik:
          </note>
          <u who="ingemar_vanerlov_889291" xml:id="i-338e0c5b3d6abaa1-2" n="3029dff0">
            <seg n="22a213bf">
              Herr talman! Jag har inte själv haft några kontakter med dessa
              aktörer. Jag går efter det som Banverket säger. Vi hörde tidigare
              Sven Bergström säga, och jag sade det själv i mitt anförande,
              att misstankar om korssubventionering elimineras när det blir
              en bolagisering. Det är väldigt bra. Det kan leda till att fler
              kan vara intresserade. Dessutom undanröjs vissa konkurrensnackdelar
              som att det är svårt att balansera vinstmedel och så vidare.
            </seg>
            <seg n="dc356f6f">
              Jag har läst er motion, så jag vet vad du talar om. Det är väl
              tänkbart att den aktören är ganska liten på marknaden i vårt land
              just nu, men det finns ingenting som säger att inte den här aktören
              plus andra aktörer Banverket har ju indikationer på det finns
              andra aktörer också kommer att ge sig in på den här marknaden
              när hela Banverket Produktion väl är bolagiserat.
            </seg>
          </u>
          <note n="c9d13ab0">
            Överläggningen var härmed avslutad.
          </note>
          <note n="65677297">
            17 § Fortsatt svenskt deltagande i den internationella säkerhetsstyrkan
            i Afghanistan (ISAF)
          </note>
          <note n="afb84a56">
            Föredrogs
          </note>
          <note type="speaker" n="01dbeae9">
            Anf. 171 URBAN AHLIN (s):
          </note>
          <u who="urban_ahlin_d3bdeb" xml:id="i-e377dc4ba82c919e-0" n="e612e7b3">
            <seg n="ee0f63fe">
              Herr talman! Jag försöker dra ut på tiden ordentligt så att landets
              försvarsminister har tid att inta sin plats i kammaren för att
              lyssna till denna viktiga debatt om en förlängning av Sveriges
              deltagande i den internationella insatsen i Afghanistan.
            </seg>
            <seg n="ce28cf09">
              Regeringen har inkommit med en proposition till riksdagen där
              man säger att man vill förlänga mandatet med ytterligare ett år.
              Det har förekommit en hel del missuppfattningar om insatsen i
              Afghanistan. Jag vill börja med att redovisa och klarlägga en
              del fakta här.
            </seg>
            <seg n="5bb59241">
              Det har påståtts i medierna att det inte finns något FN-mandat
              för den här insatsen. Jag är glad över att det både i betänkandet
              och i propositionen mycket tydligt klargörs att FN:s säkerhetsråd
              har fattat ett beslut så sent som i början av oktober och redovisat
              att man vill att det internationella samfundet ska vara den afghanska
              regeringen behjälplig med att öka säkerheten i Afghanistan. Situationen
              i Afghanistan är så allvarlig att den hotar internationell fred
              och säkerhet, och därmed har man gett ett mandat i enlighet med
              kap. 7, det vill säga det starkaste mandatet som FN:s säkerhetsråd
              kan ge till internationella insatser. Alla ni som är här vet att
              det är Nato som har ålagts att genomföra denna insats. Sverige
              är där tillsammans med 42 andra länder i denna multinationella
              insats.
            </seg>
            <seg n="95f4306c">
              Det har också hävdats att beslutet i dag skulle leda till att
              det bemyndigas fler soldater än tidigare. Det är icke korrekt.
              Beslutet som riksdagen fattade för ett år sedan handlade också
              om ca 500 soldater, och beslutet som vi tar handlar om att förlänga
              mandatet ett år men med samma numerär, ca 500 personer i Afghanistan.
              Riksdagen har alltså redan gett det mandatet för ett år sedan.
            </seg>
            <seg n="b9c93f57">
              Jag kommer från en debatt med en borgerlig ledarskribent, Peter
              Wolodarski på Dagens Nyheter, som under en lång period har varit
              för den militära insatsen i Afghanistan men nu för ett tag sedan
              skrev en ledare där han menade att frågan är om det här uppfyller
              sitt syfte och undrade vad syftet är.
            </seg>
            <seg n="0cb2efde">
              För oss socialdemokrater är det väldigt tydligt vad syftet är.
              Det har FN:s säkerhetsråd klart markerat. Det handlar om att hjälpa
              den afghanska regeringen att skapa säkerhet och att på det sättet
              skydda civila afghaner från angrepp från upprorsgrupper, främst
              talibaner.
            </seg>
            <seg n="31558fc9">
              När har vi då slutfört vår arbetsuppgift i Afghanistan? Jag tycker
              att svaret på den frågan är ganska enkelt. Den dag då den afghanska
              militären och den afghanska polisen själva klarar att upprätthålla
              säkerhet i Afghanistan, ja, då åker omvärlden hem. Svårare än
              så är det inte. Vi är där för att hjälpa den afghanska regeringen
              att skapa säkerhet.
            </seg>
            <seg n="8313c2df">
              Nu genomförs det stora insatser med att stärka polisen i Afghanistan,
              att träna dem och att också stärka den afghanska militären. Vi
              hoppas naturligtvis att detta kommer att vara lyckosamt och få
              det att fungera.
            </seg>
            <seg n="24448830">
              Det är tre delar som måste fungera för att den här insatsen ska
              nå sitt syfte. Det ena är att de militära insatser som Sverige
              är med i ska riktas till att skydda civila afghaner, inte som
              den amerikanskledda operationen i Afghanistan, Operation Enduring
              Freedom, har gjort och som också har skett på andra områden i
              Afghanistan där man jagar talibaner. Huvuduppgiften måste vara
              precis det som general McChrystal säger i sin rapport, nämligen
              att vi måste fokusera på att skydda civila afghaner från talibanska
              angrepp. Det tror jag är oerhört väsentligt.
            </seg>
            <seg n="9ecba13a">
              Det andra är att biståndet måste fungera. Jag är själv nyss hemkommen
              från en resa i Afghanistan, och många var de berättelser som pekade
              på att biståndsinsatserna inte alltid är så välplanerade och inte
              alltid förbättrar situationen. Exempelvis byggs många skolor,
              men ibland byggs de också utan att man har utbildat lärare som
              kan undervisa i skolorna.
            </seg>
            <seg n="b65f6869">
              Det är alltså klart att biståndet måste fungera. Tyvärr är biståndet
              till Afghanistan fortfarande alltför lågt för att göra den skillnad
              som måste till för att den afghanska befolkningen ska känna hopp
              och tillit för framtiden.
            </seg>
            <seg n="d20f9c40">
              Därför har vi socialdemokrater tillsammans med Vänsterpartiet
              och Miljöpartiet en reservation till dagens betänkande där vi
              kräver att biståndet i framtiden åtminstone måste nå upp till
              de nivåer som också den militära insatsen kostar. Vår reservation
              nr 3 handlar om det. Jag vill, herr talman, yrka bifall till reservation
              3.
            </seg>
            <seg n="f2cfbba9">
              Vi har också en reservation nr 4. Den är undertecknad av Miljöpartiet
              och Socialdemokraterna, och anledningen till den reservationen
              är att vi menar att det är dags att göra en översyn av insatserna
              som går igenom de tre delarna. Klarar den afghanska regeringen
              att hantera Afghanistan på ett bra sätt? Har vi en legitim afghansk
              regering? Når regeringen ut i provinser och i byar med sitt sätt
              att leda landet? Har man rått bot på korruptionen?
            </seg>
            <seg n="63a6479c">
              Här finns väldigt många frågetecken, och låt mig vara fullständigt
              klar: Efter det senaste presidentvalet har inte aktierna för president
              Karzais regering stärkts. Det handlar om att det internationella
              samfundet måste ställa krav på president Karzai och hans regering
              om att nå ut och nå en försoning mellan olika folkgrupper och
              olika politiska grupperingar för att på det sättet få en funktionell
              regering. Har vi inte det i Afghanistan blir det oerhört svårt
              för denna militära insats att lyckas.
            </seg>
            <seg n="c5139ff2">
              Den andra delen handlar naturligtvis om biståndet. Vi vill se
              ett bistånd som är effektivt och som har ökad intensitet i Afghanistan
              för att vinna människornas hopp och tilltro om framtiden.
            </seg>
            <seg n="71c7d90a">
              Den tredje delen är att vi vill se att den aviserade strategi
              som handlar om att vi ska agera på ett annat sätt med de militära
              insatserna faktiskt blir verklighet. Vi vill att fokus ska vara
              på att skydda civila afghaner.
            </seg>
            <seg n="f46fa7cd">
              Dessa tre saker är avgörande för att det ska vara en lyckosam
              insats i Afghanistan. Då menar vi att det är högst rimligt att
              regeringen får uppdraget att till hösten 2011 redovisa en översyn
              utifrån dessa tre områden och antingen komma till slutsatsen att
              situationen på marken inte är sådan att det finns en möjlighet
              för den svenska militären att spela en positiv roll, och då är
              det naturligt att tacka för sig och säga att det är dags att lämna.
              Finns det inga förutsättningar att slutföra uppdraget får man
              åka hem.
            </seg>
            <seg n="bc331f7d">
              Det andra alternativet är naturligtvis att man ser att situationen
              har förbättrats och att vi har nått framsteg på dessa tre områden
              och det gör nytta att vara i Afghanistan, och då ska vi naturligtvis
              också stanna där.
            </seg>
            <seg n="7c3bd613">
              Missförstå mig inte nu! Jag menar att Sverige ska vara i Afghanistan
              ända till den dag när den afghanska säkerhetsstyrkan själv, alltså
              polis och militär, klarar att ta ansvar för Afghanistan. Det är
              den socialdemokratiska utgångspunkten. Men det är högst rimligt
              att man gör en översyn efter att vi har varit där i så många år
              och det dessutom har aviserats nya strategier som också måste
              diskuteras.
            </seg>
            <seg n="c33c4bf5">
              Det är glädjande med denna nya strategi, för det är precis så
              som våra svenska soldater, våra män och kvinnor, har arbetat i
              PRT, i Mazar-e Sharif, i vårt område. Det har inte handlat om
              att jaga och döda talibaner. Det har handlat om att skydda de
              civila afghanerna.
            </seg>
            <seg n="28c1b31f">
              Våra svenska män och kvinnor gjorde ett fantastiskt arbete under
              tiden för presidentvalet. De såg till att alla vallokaler var
              öppna och att människor kunde rösta i områden där talibanerna
              hade hotat att skära fingrarna av folk som hade röstat och att
              de skulle attackera vallokaler och så vidare. Även i dessa områden
              klarade de svenska männen och kvinnorna i vår insats att se till
              att de här vallokalerna var öppna. Det är oerhört positivt. Det
              är bra om alla andra länders PRT också kan jobba på samma sätt
              som de svenska har gjort.
            </seg>
            <seg n="841b7094">
              Tyvärr är det så att när vi hade en riksdagsbehandling för några
              år sedan skedde ett fruktansvärt attentat mot våra svenska soldater
              i Afghanistan. Den gången dödades två svenska soldater. Under
              riksdagsbehandlingen det här året skedde ytterligare ett attentat.
              Det är de två största attentaten, och de har båda skett samtidigt
              som vi har haft riksdagsbehandling. Därför är jag glad över att
              det sammansatta utrikes- och försvarsutskottet från alla politiska
              partier bestämde sig för att vi åtminstone ska bidra med det lilla
              vi kan för att inte utsätta våra soldater för en risk. Det går
              inte att utesluta att det faktiskt fanns en koppling mellan vår
              riksdagsbehandling och vad som sker i Afghanistan. Jag är glad
              över att riksdagens sammansatta utrikes- och försvarsutskott kunde
              hantera detta på ett så fint sätt som vi gjorde i förra veckan.
            </seg>
            <seg n="19942fdd">
              Det är inte sagt att vi har hafsat fram detta. Alla positioner
              är väl kända. Vi har följt situationen i Afghanistan under många
              år, och det är absolut inget nytt ärende som vi här har att hantera.
            </seg>
            <seg n="625a09a4">
              Låt mig ändock säga att vi är väldigt stolta över de svenska
              män och kvinnor som gör en insats och uppfyller det krav som FN:s
              säkerhetsråd har ställt på det internationella samfundet att hjälpa
              den afghanska regeringen. Våra tankar går i dag naturligtvis till
              de skadade svenskarna och deras familjer, och våra tankar går
              också till den dödade afghanske tolken.
            </seg>
            <seg n="3ac2079e">
              Vi riksdagsledamöter är fullt medvetna om att det är svåra beslut
              att fatta här och att det kan leda till ödesdigra konsekvenser
              för de män och kvinnor som vi skickar ut i världen. Men vi skänker
              en tacksamhetens tanke till dem, och vi är stolta över det arbete
              som svenska män och kvinnor gör i FN:s tjänst i Afghanistan.
            </seg>
          </u>
          <note n="5260c836">
            Med detta, herr talman, vill jag yrka bifall till reservation
            3 och till reservation 4.
          </note>
          <note n="d91a827d">
            I detta anförande instämde Kenneth G Forslund (s).
          </note>
          <note type="speaker" n="0a865cd9">
            Anf. 172 HANS LINDE (v):
          </note>
          <u who="hans_linde_f4736f" xml:id="i-de8240c3fc4b1c8e-0" n="9bb9d8d0">
            <seg n="1d13f5dd">
              Herr talman! Sverige deltar sedan 2002 i den Natoledda internationella
              säkerhetsstyrkan i Afghanistan, ISAF. Steg för steg har antalet
              svenska soldater utökats. Under det gångna året har en ökning
              från 390 soldater till drygt 500 genomförts. Hittills har insatsen
              kostat oss mer än 3,5 miljarder kronor. Vi har nu att debattera
              och besluta om denna insats på 500 soldater ska förlängas ytterligare
              ett år till en kostnad av 1,48 miljarder kronor.
            </seg>
            <seg n="87ff2502">
              För Vänsterpartiet är utgångspunkten när vi behandlar frågan
              om svensk trupp i Afghanistan vår solidaritet med det afghanska
              folket. Vi vill att Sverige ska finnas på plats i Afghanistan.
              Vi vill, som vi uttrycker det i vår gemensamma motion med Socialdemokraterna
              och Miljöpartiet, att Sverige tar fram en bred och långsiktig
              strategi för landet. Vi vill att Sverige ska göra mer, inte mindre,
              för att stödja afghanernas eget arbete med att bygga fred, demokrati
              och utveckling. Därför kommer Vänsterpartiet i morgon att rösta
              för att de svenska trupperna tas hem och för att det svenska civila
              biståndet kraftigt ökas.
            </seg>
            <seg n="31bab1d5">
              I snart åtta år har svenska män och kvinnor deltagit i den internationella
              insatsen i Afghanistan. Låt mig säga att jag tror att de svenska
              män och kvinnor som vi skickar till Afghanistan har den bästa
              utbildning som står till buds. Jag tror också att de gör det bästa
              de kan under ytterst svåra förhållanden. Men efter åtta år är
              det hög tid att ställa sig frågan vad ISAF egentligen har uppnått.
              Har ISAF lyckats med sitt uppdrag, att främja fred, bistå hjälporganisationer
              med att genomföra sitt arbete samt bistå vid återuppbyggnad och
              utveckling, såsom det uttrycks i det sammansatta utskottets betänkande?
            </seg>
            <seg n="96fff21a">
              När det kommer till ISAF:s uppgift att främja fred ser vi att
              freden blivit alltmer avlägsen för varje år som gått. Varje gång
              vi i denna kammare debatterat den svenska insatsen, och dagens
              debatt är inget undantag, har vi kunnat konstatera att våldet
              eskalerat, att det blivit allt grövre och att det spridit sig
              till allt större delar av Afghanistan. Den senaste tidens attacker
              mot de svenska soldaterna är tragiska exempel på detta.
            </seg>
            <seg n="ac0c5107">
              Men det är inte de utländska soldaterna som drabbas värst av
              det upptrappade våldet. Under första halvåret 2009 dödades 1 013
              civila afghaner. Det var en ökning med 24 procent jämfört med
              samma period 2008. Och då vet vi att 2008 var ett rekordår när
              det kom till civila dödsoffer, med en ökning på 39 procent jämfört
              med 2007.
            </seg>
            <seg n="38a2473b">
              När det kommer till arbetet med att bistå vid återuppbyggnad
              och långsiktig utveckling har vi kunnat se vissa framsteg i Afghanistan.
              Antalet barn har ökat i skolorna och mödradödligheten har minskat
              i bland annat Kabul. Det har kunnat ske mycket tack vare arbetet
              från en rad internationella hjälporganisationer, däribland Svenska
              Afghanistankommittén.
            </seg>
            <seg n="f9bc3069">
              Åtta år efter talibanernas fall hade vi kunnat förvänta oss mycket
              mer. Fortfarande kan endast var fjärde afghansk kvinna läsa och
              skriva. Ingenstans på jorden är en så stor andel av kvinnorna
              analfabeter som i Afghanistan. Barnadödligheten och mödradödligheten
              är fortfarande i flera provinser bland de högsta i världen. Enligt
              siffror från FN, som presenterades så sent som i går, finns det
              inget land på jorden där så många barn är hämmade i sin växt på
              grund av undernäring.
            </seg>
            <seg n="b5b2ac6d">
              Samtidigt har fattigdomen ökat i Afghanistan. I dag bedöms 42
              procent av afghanerna leva i fattigdom; för fyra år sedan var
              den siffran 33 procent. Enligt brittiska Oxfam har 235 000 afghaner
              blivit hemlösa under de gångna årens krig.
            </seg>
            <seg n="508204c5">
              Kan man då säga att ISAF under de gångna åtta åren har lyckats
              med sitt uppdrag, att främja fred, bistå hjälporganisationerna
              att genomföra sitt arbete samt bistå vid återuppbyggnad och utveckling?
              Jag tror inte att någon kan svara ja på den frågan. Det vi nu
              ser i Afghanistan kan svårligen beskrivas som något annat än ett
              grundligt misslyckande för ISAF.
            </seg>
            <seg n="37a53438">
              Herr talman! Varför har då ISAF misslyckats? Jag ser två huvudsakliga
              förklaringar till detta. Dels har insatsen lämnat sitt fredsfrämjande
              uppdrag och blivit en krigförande part i den pågående konflikten,
              dels har man haft, och har, en ensidig militär strategi för Afghanistan
              som underskattat behovet av civilt stöd.
            </seg>
            <seg n="454f5ed4">
              ISAF har genom sitt nära samarbete med den krigförande amerikanska
              insatsen Operation Enduring Freedom, OEF, och centralregeringen
              i Kabul blivit en part i kriget. På papperet är ISAF och OEF fortfarande
              olika insatser, men på marken har sammanblandningen mellan ISAF
              och OEF nått den punkt då insatserna inte längre går att skilja
              åt.
            </seg>
            <seg n="465c4811">
              Frågan är hur vi ska kunna främja fred i Afghanistan samtidigt
              som ISAF har ett långtgående samarbete med krigförande parter
              i konflikten. Svaret är för mig självklart: Det går inte. Jag
              kan med sorg konstatera att Sverige i dag är i krig. För första
              gången på 200 år befinner sig vårt land i krig, och det är ett
              krig som vi är på god väg att förlora.
            </seg>
            <seg n="16008a89">
              Samtidigt ser vi att de civila insatserna fått stå tillbaka trots
              att vi vet att grunden till konflikten i Afghanistan inte är avsaknaden
              av soldater eller pansarfordon utan avsaknaden av utbildning,
              arbete och sjukvård.
            </seg>
            <seg n="d35f1139">
              I dag publicerar brittiska BBC en undersökning som Oxfam genomfört
              bland afghaner där afghanerna själva fått säga vad de anser är
              orsaken till kriget i deras land. 70 procent svarade att huvudorsaken
              till kriget i Afghanistan är fattigdom och arbetslöshet. Först
              på tredje plats, efter korruption, kom talibanerna.
            </seg>
            <seg n="7eb0cfe0">
              Trots detta kommer den borgerliga regeringen, även om man nu
              flaggar för biståndssatsningar, att nästa år lägga minst 3 kronor
              på den militära insatsen för varje krona man satsar på civilt
              bistånd. Inom EU är fördelningen ännu mer skev. Där går det 5
              kronor till den militära insatsen för varje biståndskrona. Jag
              är glad att en enig opposition i dag kräver ett kraftigt ökat
              civilt bistånd till Afghanistan. Med vårt förslag skulle det civila
              biståndet till Afghanistan tredubblas.
            </seg>
            <seg n="04c840bb">
              Det är viktigt att i detta sammanhang påminna om att det kostar
              drygt 2 miljoner att ha en svensk soldat i ett år i Afghanistan.
              Enligt Svenska Afghanistankommittén motsvarar det kostnaden för
              årslöner till 50 välutbildade afghanska lärare eller årskostnaden
              för att hålla 1 400 afghanska elever i skolan. Att i det sammanhanget
              välja att skicka 500 soldater till Afghanistan känns som en oerhört
              märklig prioritering.
            </seg>
            <seg n="43fa3e35">
              Vi kommer säkert i denna debatt att få höra att utveckling kräver
              säkerhet. Men låt oss konstatera att man efter åtta år med ISAF
              i Afghanistan inte har lyckats speciellt väl med att leverera
              vare sig utveckling eller säkerhet. Trots det reses inga kritiska
              frågor från den borgerliga majoriteten. Man måste därför fråga
              sig: På vilket annat politikområde hade vi accepterat att ett
              så fundamentalt misslyckande som ISAF-insatsen får fortsätta år
              ut och år in utan att en enda kritisk fråga ställs, utan att en
              enda invändning görs?
            </seg>
            <seg n="4c9f8564">
              Den borgerliga majoriteten säger i betänkandet att ett trupptillbakadragande
              skulle vara att vända ryggen åt Afghanistans befolkning. Men den
              som verkligen vänder ryggen såväl åt det afghanska folket som
              åt de svenska männen och kvinnorna i ISAF-insatsen i Afghanistan
              är den borgerliga regeringen genom att passivt fortsätta med en
              misslyckad och ensidig militär strategi.
            </seg>
            <seg n="92e9056a">
              Herr talman! Vi kommer säkert även i denna debatt att få höra
              talare som försöker måla upp en bild av att vi står i valet mellan
              internationella trupper och talibanerna. Sanningen är att talibanerna
              i dag står starkare än de gjort sedan 2001. Frågan är inte längre
              om talibanerna kommer tillbaka till makten. Miljoner afghaner
              och stora delar av Afghanistan står i dag helt eller delvis under
              talibanernas kontroll.
            </seg>
            <seg n="bb6643c0">
              Talibanerna har kunnat växa sig starka inte bara trots de internationella
              styrkorna, utan också tack vare de internationella insatserna.
              Genom de internationella insatsernas många misstag och avsaknaden
              av reella sociala förbättringar i alltför många afghaners vardag
              har det skapats ett växande folkligt missnöje som talibanerna
              effektivt har kunnat utnyttja för att värva nya rekryter och anhängare.
              Därigenom har ISAF på många sätt blivit en kontraproduktiv insats.
            </seg>
            <seg n="84bd2c31">
              Jag får erkänna att jag tycker att de utländska styrkornas överbefälhavare
              Stanley McChrystal uttryckte det ganska väl i sin rapport till
              Barack Obama när han skrev att rebellerna kan inte besegra oss
              militärt, men vi kan besegra oss själva. Det är just det som är
              på väg att hända i Afghanistan.
            </seg>
            <seg n="f61f9fdf">
              Låt mig i detta sammanhang understryka att talibanerna är en
              rörelse som ingen vän av demokrati, mänskliga rättigheter eller
              jämställdhet kan känna någon form av sympati för. Men det är hög
              tid att vi inser att denna brokiga motståndsrörelse inte kommer
              att kunna besegras militärt. Fler soldater, tyngre stridsfordon
              och bombmattor kommer inte att ge Afghanistan fred. Då krävs det
              en politisk lösning.
            </seg>
            <seg n="2b15bca8">
              Herr talman! Vi måste i denna kammare fråga oss hur vi som ett
              litet, men rikt, alliansfritt land i norra Europa bäst stöttar
              afghanernas dagliga kamp för fred, demokrati och utveckling. Utifrån
              vad vi har sett de gångna åtta åren, då ISAF misslyckats med att
              skapa säkerhet och utveckling men banat väg för talibanernas återkomst,
              kan jag och Vänsterpartiet inte se att svaret på den frågan är
              att skicka 500 soldater till norra Afghanistan under det kommande
              året.
            </seg>
            <seg n="6c576c23">
              Vi anser att det är hög tid att Sverige tar fram en bred och
              långsiktig strategi för Afghanistan. Det är hög tid att Sverige
              tar fram en avvecklingsplan för det svenska deltagandet i ISAF.
              De 1,48 miljarder svenska kronor som beräknas användas till den
              militära insatsen nästa år skulle i stället kunna användas till
              att bekämpa det verkliga problemet i Afghanistan: avsaknaden av
              arbete, rent vatten, utbildning, sjukvård och, kanske det viktigaste
              av allt, avsaknaden av framtidstro bland Afghanistans unga.
            </seg>
            <seg n="59323939">
              Sverige skulle också kunna använda den trovärdighet som vår alliansfrihet
              och avsaknad av kolonial historia gett oss till att aktivt stödja
              de olika försöken till politisk lösning och till freds- och försoningsprocess.
              Jag tror inte att ett sådant arbete kommer att vara enkelt, men
              jag är övertygad om att det kommer att vara den enda vägen framåt
              om vi långsiktigt vill bidra till att bygga fred och demokrati
              i Afghanistan, säkra biståndsorganisationernas arbete och garantera
              civilbefolkningens säkerhet.
            </seg>
            <seg n="c2594354">
              Med det vill jag yrka bifall till reservationerna 1, 2 och 3.
            </seg>
          </u>
          <note type="speaker" n="bbbdb732">
            Anf. 173 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-1" n="e612e7b3">
            <seg n="c401c22c">
              Herr talman! Jag delar många av de åsikter som Hans Linde ger
              uttryck för i sitt tal, främst det som handlar om den långsiktiga
              strategin. Det är ingen tvekan om att den borgerliga regeringen
              fokuserar på att det här är ett villkorslöst åtagande som vi har
              engagerat oss i. Jag delar uppfattningen att det behöver finnas
              en långsiktig strategi för vad vi egentligen vill, hur vi ska
              utveckla biståndet så att det faktiskt gör nytta på marken i Afghanistan.
              Det är bra att vi i den rödgröna alliansen har kommit överens
              om att vi bör öka biståndet mer än vad de borgerliga har ökat
              biståndet. Jag tror att Hans har rätt i att ska vi få hopp, tillit
              och framtidstro i Afghanistan måste också biståndet göra nytta.
            </seg>
            <seg n="82010ee6">
              Det som är skiljelinjen mellan oss socialdemokrater och Vänsterpartiet
              är att vi tror att det krävs en militär närvaro för att biståndet
              ska göra nytta. Jag har själv rest runt i området. Jag har talat
              med kvinnojourer som får stöd av svenska Sida. Dessa kvinnor säger
              till mig att lämnar den svenska kontingenten får vi slå igen omedelbart.
              Vi har ingen chans att ha kvar vår verksamhet. Under talibanväldet
              fanns det inga kvinnojourer i Mazar-e Sharif. Jag talade med FN-organet
              OCHA som gör de humanitära insatserna uppe i bergen och man tackade
              de svenska soldaterna för att de håller vägarna öppna så att man
              verkligen kan komma fram med humanitär hjälp. Skulle den insatsen
              inte finnas skulle inte biståndet kunna vara där.
            </seg>
            <seg n="eebc6e3d">
              Det är det som är den socialdemokratiska utgångspunkten. Det
              krävs faktiskt militär närvaro också för att biståndet ska kunna
              fungera.
            </seg>
            <seg n="3829f7a6">
              En sak till som jag reagerade på att Hans Linde sade var det
              krig som vi håller på att förlora. Jag brukar kritisera amerikanerna
              när de uttalar sig. Kan USA vinna kriget i Afghanistan? Vi är
              inte i krig. Detta är någonting som vi är med i tillsammans med
              det afghanska folket. Det är inte vi som håller på att förlora
              ett krig utan det är den afghanska befolkningen som kommer att
              förlora om det internationella samfundet drar sig därifrån.
            </seg>
          </u>
          <note type="speaker" n="8e980e8b">
            Anf. 174 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-1" n="9bb9d8d0">
            <seg n="d0831396">
              Herr talman! Tack Urban Ahlin för repliken som gör det möjligt
              för mig att under ytterligare några minuter förtydliga Vänsterpartiets
              positioner.
            </seg>
            <seg n="7f47b264">
              Låt mig först säga att jag också är väldigt glad åt att vi i
              den här debatten på flera punkter faktiskt har gemensamma förslag
              från den rödgröna oppositionen. Det hade vi inte för ett år sedan.
              Jag tycker att det är ett stort steg framåt att vi har kunnat
              ena oss om att vi vill ha en kraftig ökning av det civila biståndet.
              Det kravet behöver ställas med starkt stöd i den här riksdagen.
            </seg>
            <seg n="63cc7cd4">
              Jag är också glad för att vi tillsammans har kunnat efterfråga
              en svensk strategi. Det har varit en brist att vårt land har saknat
              en strategi för den militära insatsen.
            </seg>
            <seg n="b6be9f6a">
              När det gäller det civila biståndet håller jag med. Ska vi garantera
              biståndsarbetarnas arbete behöver säkerheten i Afghanistan förbättras.
              Det vi tyvärr kan konstatera efter åtta år med ISAF är att ISAF
              inte har lyckats uppfylla det målet. De har inte lyckats göra
              jobbet. De har inte lyckats säkra biståndsarbetarnas arbete. Därför
              tror jag att man behöver helt andra insatser.
            </seg>
            <seg n="f9e0b44d">
              Jag tror att det behövs en politisk lösning. Vi behöver få till
              en freds- och försoningsprocess. Vi bör få till någon form av
              dialog med så många grupper som möjligt för att kunna säkra det
              civila biståndets framtid.
            </seg>
            <seg n="a9abd6f0">
              När det gäller frågan om det är ett krig eller inte i Afghanistan
              vet jag inte om Urban Ahlin har haft förmånen att träffa några
              av de många unga afghanska män som kommer till vårt land. Jag
              har haft förmånen att hemma i Göteborg träffa flera av dessa unga
              män. Tyvärr har flera av dem utvisats tillbaka till kriget i Afghanistan.
              När man sitter och pratar med dessa män jag säger män därför att
              det oftast är män som kommer som flyktingar till vårt land från
              Afghanistan blir det uppenbart att det här inte är människor som
              har flytt därför att det är en taskig arbetsmarknadssituation
              i Kabul. De har inte flytt därför att de har drömt om det svenska
              socialförsäkringssystemet. De har flytt undan ett krig. Det är
              uppenbart när de berättar om sin vardag i Afghanistan, oavsett
              från vilken del de kommer. Deras vardag är ett krig.
            </seg>
          </u>
          <note type="speaker" n="4dcd562e">
            Anf. 175 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-2" n="e612e7b3">
            <seg n="960cbde7">
              Herr talman! Jag delar uppfattningen att det i många delar av
              Afghanistan pågår någonting som vi skulle kunna karaktärisera
              som krig, särskilt den amerikanska krigföringen Operation Enduring
              Freedom som vi har kritiserat. Vi skriver också i våra gemensamma
              motioner att George W Bush gjorde ett grymt misstag när han fokuserade
              bort från Afghanistan till Irak och därmed minskade antalet soldater
              i Afghanistan. Har man färre soldater på marken måste man förlita
              sig mer på flygunderstöd och annat. Vi ser resultatet av det.
              Flera av de bombningar som har skett har gjort att väldigt många
              civila har skadats och dödats.
            </seg>
            <seg n="a75cf2a3">
              Låt mig ändå notera att majoriteten av de civila dödsoffren i
              Afghanistan är dödade av talibaner och upprorsmän. Det är inte
              de internationella styrkorna som ligger bakom majoriteten. När
              McChrystal ställer frågan hur afghaner reagerar när civila afghaner
              har dödats av oss som skulle vara där för att ge dem säkerhet
              och trygghet blir svaret likväl att de naturligtvis vänder sig
              emot den internationella insatsen.
            </seg>
            <seg n="a658e18c">
              I så måtto tycker jag att Hans Linde har rätt. Fokus och strategi
              måste ändras, men problemet är att vi behöver både-och i Afghanistan.
              Vi behöver en militär närvaro för att se till att biståndsarbetet
              lyckas. Alternativet, att bara dra sig hem rent militärt, är att
              tala om för talibanerna: Varsågoda! Kom tillbaka! Stäng kvinnojourerna,
              stäng flickskolorna, gå tillbaka till det medeltida system som
              ni hade under talibanväldet! Det vill inte jag bidra till och
              det vill inte FN:s säkerhetsråd heller. Det är därför vi är i
              Afghanistan, för att stödja den afghanska regeringen i dess uppbyggnad
              av den afghanska militären och den afghanska polisen så att de
              själva kan ta ansvar för sin säkerhet.
            </seg>
          </u>
          <note type="speaker" n="857a5f64">
            Anf. 176 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-2" n="9bb9d8d0">
            <seg n="5fbee80e">
              Herr talman! Låt mig börja där Urban Ahlin avslutade. Jag tror
              också att det är viktigt att faktiskt se att det finns en rad
              länder som har valt att satsa på civilt bistånd i stället för
              militärt deltagande i Afghanistan. Bland annat från den irländska
              sidan har man valt att lägga nästan fem gånger så mycket på civilt
              bistånd som man gör på sin militära sida. Jag tror att väldigt
              få i den här kammaren skulle ställa sig upp och peka finger åt
              Irland och säga att de på något sätt sviker det afghanska folket
              eller att de öppnar upp för ett medeltida talibansamhälle igen.
            </seg>
            <seg n="57324fa3">
              Jag håller med Urban Ahlin om att det finns en tydlig skiljelinje
              mellan OEF och ISAF, på papperet. Men om man tittar på marken,
              på vad som i dag pågår i Afghanistan blir det väldigt svårt att
              se den skiljelinjen. Man har i dag en gemensam befälhavare i McChrystal,
              amerikanen. Sedan hösten 2006 vet vi att ISAF har tagit över ansvaret
              för säkerheten i hela Afghanistan från Operation Enduring Freedom.
              Vi ser att USA för över trupper från sin egen insats OEF in i
              ISAF. Det är problematiskt. Det går inte att bara byta emblem
              på en soldats uniform och tro att man ska kunna agera på ett annat
              sätt.
            </seg>
            <seg n="973286f4">
              Jag tycker att vi har fått ett väldigt tydligt och tragiskt exempel
              på den här sammanblandningen, nämligen det som hände i Kunduz
              där en tysk ISAF-militär gav order om att man skulle genomföra
              ett bombanfall mot två tankbilar som hade stulits, ett bombanfall
              som genomfördes av OEF.
            </seg>
            <seg n="e9f65b1f">
              Jag tror att för de efterlevande, de vanliga civila afghaner
              som såg sina bröder, systrar och barn dö i den bombattacken, blir
              det svårt att se skiljelinjen mellan vad ISAF är och vad OEF är.
              Det är ena förklaringen till att ISAF har misslyckats. För många
              afghaner i dag är det svårt att se var gränsen går mellan fredsfrämjande
              insatser och det krigförande OEF.
            </seg>
          </u>
          <note type="speaker" n="ea1ada2e">
            Anf. 177 PETER RÅDBERG (mp):
          </note>
          <u who="peter_radberg_980aa0" xml:id="i-e3638812db95a2ba-0" n="77170c22">
            <seg n="3ad33e65">
              Herr talman! Det afghanska folket har under decennier av krig
              fått utstå svåra umbäranden. Det är ett av världens allra fattigaste
              länder kanske det fattigaste i världen. Trots den massiva internationella
              militära närvaron med över 100 000 soldater på plats för att garantera
              säkerheten i landet är Afghanistan år 2009 ett mycket farligt
              land att leva i. Hoten från talibaner, regeringskritiska grupperingar
              och rent kriminella gäng ökar för varje dag. Det existerar inte
              mycket till statsbildning, och det som finns är korrumperat.
            </seg>
            <seg n="70cb69f9">
              Enligt IMF lyckas man få in ungefär 5 procent i skatter nästan
              uteslutande som tullar. Utan en fungerande offentlig ekonomi är
              det svårt att bygga skolor och sjukhus, och den privata ekonomin
              är inte bara privat utan den är också laglös. Minst en tredjedel
              av bnp sägs bestå av knarkpengar, och näst denna ligger ren gangsterverksamhet,
              att stjäla eller utpressa biståndspengar, god tvåa. Arbetslösheten
              är utbredd. Den är kanske så stor som 40 procent kanske mycket
              mer. Det är svårt att veta eftersom den afghanska statistiken
              inte är särskilt tillförlitlig, men att arbetslösheten är hög
              är ställt bortom allt tvivel. Det finns miljoner arbetslösa unga
              män på den afghanska landsbygden som motståndsmännen för en billig
              penning lätt kan rekrytera till kriget. Till detta kommer att
              landet är djupt splittrat mellan olika befolkningsgrupper.
            </seg>
            <seg n="fe5d28fa">
              Civilbefolkningen, som den internationella styrkan är där för
              att skydda, utsätts också allt oftare för attacker från ISAF och
              OEF. Under hösten 2009 har ett par uppmärksammade fall skett med
              hundratals döda civila. Alla sådana incidenter är direkt skadliga
              för den internationella militära styrkans trovärdighet.
            </seg>
            <seg n="f2b5cacd">
              När ISAF-styrkan av misstag bombar bröllopsfester skapar det
              nya motståndsmän som är beredda att ta upp vapen mot dem som de
              anser är otrogna inkräktare. Det sker tyvärr också alltför ofta
              för att vara enskilda incidenter.
            </seg>
            <seg n="a20044be">
              Utöver den 100 000 man starka internationella styrkan finns även
              ca 74 000 civila säkerhetskonsulter anlitade av så kallade privata
              militära företag, till exempel företaget Xe, tidigare Blackwater.
              Det finns med andra ord fler civila säkerhetskonsulter i Afghanistan
              än det finns amerikanska soldater. Det rapporteras inte ofta i
              medierna om deras närvaro i Afghanistan och framför allt inte
              om deras antal. Detta är en oroande utveckling, dels för att antalet
              är så stort, dels eftersom deras närvaro bidrar till att den internationella
              insatsen som helhet får ett dåligt rykte.
            </seg>
            <seg n="2c8ab192">
              Nato och ISAF har hittills reagerat på den negativa utvecklingen
              genom att sända dit fler soldater, men trots flera års förstärkningar
              av den militära insatsen ökar osäkerheten för civilbefolkningen
              och biståndsarbetare. Precis som Hans Linde sade kan vi i Dagens
              Nyheter i dag läsa att stödet i USA minskar för den amerikanska
              militära närvaron i Afghanistan. Förra året tyckte 63 procent
              av amerikanerna att det var rätt att USA deltar i kriget. Den
              siffran är i dag bara 45 procent. En majoritet anser också, alltså
              52 procent, att det inte har varit värt att strida i Afghanistan.
              Även den siffran ökar för varje år i USA.
            </seg>
            <seg n="e425f1a4">
              Nu hörs även röster från Tysklands förbundskansler Angela Merkel,
              Italiens premiärminister Silvio Berlusconi och många andra inom
              EU och USA att det behövs en väg ut ur Afghanistan och att freden
              endast kan vinnas förhandlingsvägen och inte genom att skicka
              dit fler soldater. Argumentet att militärer behövs för att skydda
              civila och biståndsarbetare klingar falskt mot den faktiska utvecklingen
              i Afghanistan. I fjol ökade antalet civila dödsoffer med 39 procent,
              och en tredjedel av dem dödades av regeringen och Natostyrkorna.
            </seg>
            <seg n="535c974e">
              Den talibanledda motståndsrörelsen består av ca 25 000 man och
              har svagt folkligt stöd. Ändå visar opinionsundersökningar som
              ABC News och BBC har gjort att var fjärde afghan anser att det
              är försvarbart att angripa de utländska styrkorna. Det är en fördubbling
              på tre år.
            </seg>
            <seg n="e21f49a9">
              Nato, ISAF och OEF, som efter talibanernas fall välkomnades av
              afghanska folket, betraktas av allt fler som en del av problemet
              snarare än som en del av lösningen.
            </seg>
            <seg n="cacb2e3f">
              Miljöpartiet kräver en rejäl social och ekonomisk satsning i
              Afghanistan. Vi kräver politiska påtryckningar. Det är olyckligt
              att den svenska truppen ska agera tillsammans med USA:s OEF även
              om de i dag är mer eller mindre en organisation finns i alla fall
              den synen.
            </seg>
            <seg n="8295970a">
              Summan för den militära insatsen bör ligga i paritet med den
              summa som anslås för utvecklingsarbete. Regeringen har ambitionen
              att öka det civila biståndet, men det är alldeles för lite om
              det ska göra någon märkbar skillnad mot i dag. Trots ökningen
              kommer den militära insatsen att kosta dubbelt så mycket som regeringen
              är beredd att satsa på det civila biståndet. En grundförutsättning
              för fred är en återuppbyggnad av landet och ett stärkande av civilsamhället
              samt att sociala, ekonomiska och medmänskliga åtgärder vidtas.
              Därför är biståndet en huvudingrediens vid skapandet av fred.
              Det är Miljöpartiets åsikt att denna obalans mellan insatserna
              inte är rimlig på sikt. Det är därför viktigt att vi kan skapa
              en bättre balans genom att ge mer resurser till det civila biståndet.
            </seg>
            <seg n="4e32112c">
              Regeringen bör återkomma till riksdagen med en tydlig målformulering
              där det specificeras vilka mål som ska uppnås för att den svenska
              styrkans arbete i Afghanistan ska anses vara utfört. Utan en tydlig
              målbild är det svårt att se hur effektiv styrkan är. Det är också
              av vikt att vi presenterar vilken tidsram insatsen har. Det räcker
              inte med det som regeringen skriver i sin proposition. Vad som
              krävs är att regeringen tar ett helhetsgrepp över både den militära
              och den civila insatsen i Afghanistan. Det är helt i enlighet
              med den strategi för den svenska internationella insatsen som
              riksdagen har antagit.
            </seg>
            <seg n="97978388">
              Sverige deltar i en omfattande militär insats som saknar ett
              precist mål. Regeringens linje i Afghanistanfrågan är så diffus
              att den i praktiken innebär ett åtagande utan bortre gräns, vilket
              betyder att kriget skulle kunna pågå i ytterligare ett decennium
              eller två.
            </seg>
            <seg n="dbb57794">
              Efter det senaste valet är demokratimålet i praktiken överspelat.
              Något annat än vanstyre, korruption eller klanförtryck är svårt
              att föreställa sig. Försvarsministern har sagt gång på gång att
              om vi lämnar Afghanistan kommer talibanerna och terroristerna
              tillbaka och inbördeskriget kommer att blossa upp. Han sade det
              så sent som på Agenda i söndags. Men vad är det som råder i dag,
              frågar jag Sten Tolgfors. Är det ett inbördeskrig just nu? Åtta
              års krig har inte löst problemet utan tvärtom har det förvärrats
              för varje dag som går. Jag är glad att både Socialdemokraterna,
              Vänsterpartiet och Miljöpartiet har en gemensam motion om strategin
              för den civila närvaron. Jag är också glad att Socialdemokraterna
              och Miljöpartiet har kommit överens om en översyn av den svenska
              insatsen före utgången av år 2011 för att se om vi ska vara kvar
              eller inte.
            </seg>
            <seg n="815d479e">
              Då kommer min självklara fråga till regeringen: Varför kan inte
              regeringen, försvarsministern och de borgerliga ledamöterna tänka
              sig en översyn av verksamheten efter åtta år? För mig är det fullkomligt
              obegripligt att man inte vill ha en sådan översyn.
            </seg>
            <seg n="65ee7f01">
              Problemet är att vi i ett inbördeskrig i Afghanistan har tagit
              ställning för den ena parten i kriget, nämligen president Karzai,
              som leder en regering som saknar legitimitet i landet och folkets
              stöd. Där Sverige befinner sig i den norra delen röstade en majoritet
              mot Karzais regering.
            </seg>
            <seg n="e5c199ff">
              Det krävs en politisk lösning för att få slut på inbördeskriget,
              där talibanerna är den ena parten, och inte en ensidig satsning
              just på den militära vägen, som har varit en återvändsgränd sedan
              den första dagen.
            </seg>
            <seg n="19737f09">
              Afghanistan är splittrat i 34 provinser, och det finns säkert
              lika många problem som det finns provinser i Afghanistan.
            </seg>
            <seg n="a59ddb8b">
              Fattigdom och korruption driver kriget i Afghanistan. Det framgår
              av den undersökning som den brittiska biståndsorganisationen Oxfam
              och lokala organisationer har gjort. Den var den som Hans Linde
              rapporterade om. Rapporten målar upp en mörk bild av det krigshärjade
              landet och uppmanar regeringen att upprätthålla lagarna, reformera
              polisen och rättsväsendet samt agera mot korruption och se till
              att få ett slut på kulturen med straffrihet och beskyddarverksamhet.
            </seg>
            <seg n="aab846c2">
              70 procent av de intervjuade soldaterna angav arbetslöshet och
              fattigdom som den viktigaste drivkraften i kriget, och 48 procent
              angav korruption och ineffektivitet i den afghanska regeringen
              som en viktig faktor. Många av de tillfrågade pekade på krigsherrar
              som innehar maktpositioner och brist på förtroende för regeringen.
            </seg>
            <seg n="b205207a">
              Biståndsorganisationen Oxfam skriver att en stor del av myndighetspersoner
              och makthavare som antas ha band till kriminella nätverk måste
              bli föremål för en grundlig, oberoende utredning, inklusive toppskiktet
              i regeringen.
            </seg>
            <seg n="9712454d">
              Herr talman! Sverige måste aktivt ändra Afghanistanpolitiken
              genom att presentera en långsiktig och bred strategi för det svenska
              engagemanget i Afghanistan med en framtida ökad civil närvaro
              och en minskad militär närvaro på sikt.
            </seg>
          </u>
          <note n="8ae9566a">
            Med det yrkar jag bifall till reservationerna 3 och 4.
          </note>
          <note type="speaker" n="1ca37a49">
            Anf. 178 KARIN ENSTRÖM (m):
          </note>
          <u who="karin_enstrom_8ae189" xml:id="i-369c7d0b4b5f6484-0" n="218d2737" next="i-64eaa0362a1a187a-0">
            <seg n="973ae94b">
              Herr talman! Vi ska i morgon fatta beslut om att förlänga mandatet
              för det svenska deltagandet i ISAF, den internationella säkerhetsstyrkan
              i Afghanistan. Det mandatet föreslås gälla till utgången av december
              2010.
            </seg>
            <seg n="23af38cc">
              Likt föregående talare börjar jag med att ställa frågan: Varför
              är Sverige i Afghanistan, och vad gör vi där?
            </seg>
            <seg n="c32f5d74">
              Det är bara att titta på det som har hänt i Afghanistan för att
              se att det fanns väldigt goda orsaker till att FN:s säkerhetsråd
              fattade beslut och att Afghanistans regering fattade beslut om
              att bjuda in en internationell säkerhetsstyrka som ska kunna bidra
              till en fredlig, demokratisk utveckling i Afghanistan. Grundsyftet
              var också att stödja övergången till ett demokratiskt samhälle.
            </seg>
            <seg n="26dd3d8f">
              Vi är också i Afghanistan därför att vi tillsammans med de flesta
              andra länderna vill stoppa talibanerna från att ta över styret
              igen. Vi vill inte låta Afghanistan återigen bli en säker tillflyktsort
              för terrorister och kriminella. Vi vill inte heller att Afghanistan
              ska fortsätta att vara den alltigenom dominerande producenten
              och exportören av heroin och opium.
            </seg>
            <seg n="a0ce4c34">
              Vad gör vi då i Afghanistan? Jag vill först understryka att Afghanistan
              är Sveriges största åtagande i förhållande till ett enskilt land.
              Det är bland det svåraste vi har gjort. Sveriges engagemang kommer
              under nästa år att kosta drygt 2 miljarder kronor. Men vi har
              en helhetssyn på engagemanget, och vi tror att detta engagemang
              är helt nödvändigt.
            </seg>
            <seg n="7d2d71ec">
              Det är en kombination av civila och militära insatser som behövs.
              Vi måste, precis som Urban Ahlin tog upp i sitt inledningsanförande,
              hjälpa afghanerna att bygga upp sitt land igen och ansvara för
              sin egen säkerhet. Vi måste stödja återuppbyggnad av polis- och
              rättsväsen. Vi måste stödja återuppbyggnad av en armé, av ett
              utbildningsväsen och av en infrastruktur. Vi måste ge förutsättningar
              för företagare och näringsliv. Det hoppas jag att vi alla är överens
              om.
            </seg>
            <seg n="f9745c11">
              Denna helhetssyn präglar nu inte bara Sveriges arbete. Den präglar
              EU:s arbete, den präglar Natos arbete och den präglar FN:s arbete.
              Det här är inte enkelt, men vi får inte låta bli att försöka.
            </seg>
            <seg n="392cb4d8">
              Om Vänsterpartiet påstår att den svenska regeringen fortfarande
              tror att det finns en ensidig militär lösning på den här konflikten
              har företrädarna för Vänsterpartiet varken läst propositionen
              eller lyssnat till debatten. Det är helt enkelt inte sant. Dessutom
              presenterar man ingen alternativ lösning på problemet om man kan
              säga så om en så komplex situation som den i Afghanistan.
            </seg>
            <seg n="ae356117">
              I Afghanistan är Sverige en del av ISAF, och det har på ett bra
              sätt förklarats vad ISAF:s närvaro grundar sig på, alltså ett
              antal resolutioner i FN:s säkerhetsråd och inbjudan från Afghanistans
              regering.
            </seg>
            <seg n="78ada47e">
              Vårt svenska militära bidrag är till för att skapa säkerhet och
              stabilitet i de fyra provinser som ingår i vår regionala enhet,
              PRT i Mazar-e Sharif. Det här gör vi tillsammans med den afghanska
              polisen och den afghanska armén. Vi har utökat antalet personer
              som ska arbeta direkt med den afghanska armén i utbildnings- och
              samverkansgrupperna, som kallas OMLT.
            </seg>
            <seg n="8dd8863f">
              När det gäller den militära insatsen är vår utgångspunkt att
              våra soldater ska ha så bra förutsättningar som möjligt för att
              kunna lösa sin uppgift. Uppgiften är riskfylld. För att minska
              riskerna måste man ha ett bra skydd, och skyddet består av en
              kombination av vilken utrustning man har vapen, fordon, personlig
              skyddsutrustning utbildning, vilket uppträdande man har och vilken
              förmåga man har att få bra underrättelser.
            </seg>
            <seg n="75a55dba">
              Skyddet består också av vilken typ av sjukvård man har tillgång
              till. Där har vi från det sammansatta utskottet understrukit behovet
              av tillgång till kvalificerad sjukvård och sjukvårdstransporter.
              Det är naturligtvis också en avgörande del för att säkerheten
              ska finnas där och för att soldaterna ska kunna göra sitt jobb.
            </seg>
            <seg n="e8383ee4">
              De civila insatserna vill jag återkomma till. Jag vill erinra
              de föregående talarna om att regeringen så sent som i juli i år
              antog en ny långsiktig strategi för Sveriges utvecklingssamarbete
              med Afghanistan som gäller fram till 2013. Den syftar till att
              verka för bättre levnadsförhållanden för fattiga afghaner och
              har tre huvudområden. Det första är demokratisk samhällsstyrning
              och mänskliga rättigheter, det andra är utbildning och det tredje
              är att utveckla den privata sektorn. I den ingår också att ca
              25 procent av det långsiktiga biståndet öronmärks för insatser
              i norra Afghanistan där vi har vår regionala enhet. Där finns
              det också en politisk rådgivare, och det finns fyra utvecklingsrådgivare
              som ska hjälpa till att kanalisera det här biståndet i samarbete
              med afghanerna själva.
            </seg>
            <seg n="fcd60901">
              Utgångspunkten i allt vårt utvecklingsarbete är att det inte
              är vi som kommer dit och gör arbetet, utan vi skapar förutsättningarna
              för att afghanerna själva ska kunna utveckla sitt samhälle.
            </seg>
            <seg n="5976b779">
              Där måste jag säga att den militära insatsen är en förutsättning
              för den civila och vice versa. Jag har fram till i dag inte hört
              några argument som skulle få mig att ändra uppfattning.
            </seg>
            <seg n="064ccad7">
              Om vi då kommer till frågan, herr talman: Hur länge ska vi stanna
              kvar? Ja, så länge som det behövs. Det vill säga vi stannar kvar
              tills afghanerna själva kan ansvara för sin säkerhet. Vårt engagemang
              ska vara långsiktigt och mångsidigt. Att i dag, i det känsliga
              läge som vi nu har, börja sätta upp tidsramar eller någon typ
              av bortre parentes för vår närvaro tror jag vore mycket olyckligt.
              Det gynnar bara de krafter som vill destabilisera Afghanistan
              och dess närområde. Det gynnar de krafter som vill återinföra
              en religiöst totalitär, icke-demokratisk regim. Det kan vi inte
              acceptera.
            </seg>
            <seg n="07ef207a">
              Det är därför det också är svårt att säga ja till en översyn
              som så tydligt syftar till att se till att den militära delen
              i princip ska tas bort. Så fort man sätter upp en tidsram har
              man också talat om ungefär hur länge man står ut och hur länge
              man är villig att betala. Då menar jag både pengar och människors
              liv och lem.
            </seg>
            <seg n="df54346e">
              Jag har fått höra i Afghanistan att afghanerna säger: Ni i ISAF,
              ni från väst, har klockan, men vi har tiden vi väntar, så ska
              ni nog se att de tröttnar. Det är därför vi inte ska sätta någon
              bortre parentes. Sedan ska vi självklart löpande utvärdera allt
              vi gör, som vi gör med alla andra insatser, så att det är effektivt
              och ger resultat.
            </seg>
            <seg n="19c826e2">
              Herr talman! För framtiden måste vi bli bättre. Vi måste öka
              de civila insatserna. Vi måste förbättra koordinering och samordning
              både här hemma, mellan våra svenska myndigheter och departement,
              och mellan olika internationella organisationer och aktörer.
            </seg>
            <seg n="675be804">
              Vi måste gemensamt genom de kanaler vi har genom FN, genom Nato
              och genom EU ställa krav på president Karzai och hans regering,
              som innebär att man tar krafttag mot den korruption som genomsyrar
              hela samhället och att man intensifierar arbetet med att förbättra
              demokrati och mänskliga rättigheter.
            </seg>
          </u>
          <note n="dfe14c52">
            Herr talman! Jag vill yrka bifall till utskottets förslag och
            avslag på samtliga reservationer.
          </note>
          <u who="karin_enstrom_8ae189" xml:id="i-64eaa0362a1a187a-0" n="218d2737" prev="i-369c7d0b4b5f6484-0">
            <seg n="48b0af80">
              Jag vill också djupt beklaga det som hände i förra veckan. Mina
              tankar går till den döde tolkens familj och till de skadade soldaterna
              och deras familjer.
            </seg>
            <seg n="fce84d9d">
              Det känns väldigt angeläget att kunna stå här i kammaren och
              uttrycka min tacksamhet och stolthet gentemot de kvinnor och män
              som gör och har gjort stora uppoffringar och utsätter sig för
              stora risker i våra internationella insatser.
            </seg>
            <seg n="7d25189e">
              Herr talman! Vår insats i Afghanistan är svår. Den är ibland
              mycket farlig, men den är alldeles nödvändig.
            </seg>
          </u>
          <note type="speaker" n="1fc2b5c2">
            Anf. 179 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-3" n="9bb9d8d0">
            <seg n="2d0def33">
              Herr talman! Jag får börja med att säga att Karin Enström i alla
              fall hade ett rätt i sitt anförande, nämligen att jag inte har
              lösningen på samtliga Afghanistans problem. Jag har inte heller
              någon ambition att kunna presentera det vare sig i dag eller någon
              annan gång i mitt liv.
            </seg>
            <seg n="d9bae4ad">
              Någonstans ligger ett av grundproblemen med hela den internationella
              insatsen just i Karin Enströms frågeställning, att det skulle
              vara politiker i riksdagen i Sverige eller någon annanstans i
              väst som skulle sitta inne med lösningarna när det gäller Afghanistans
              utmaning. Det är självklart inte vi i denna kammare, oavsett hur
              kompetenta och duktiga och välutbildade vi är, som sitter på lösningen
              när det gäller Afghanistans utmaningar. Det måste vara afghanerna
              själva som sitter på lösningarna. Vi behöver skapa förutsättningarna
              för att de också ska kunna formulera de strategierna.
            </seg>
            <seg n="2c2a2be1">
              Sedan tog Karin Enström upp tre argument för att vi ska vara
              i Afghanistan.
            </seg>
            <seg n="5d28ca1c">
              Det första är att vi ska garantera att talibanerna inte kommer
              tillbaka. Men problemet, Karin Enström, är att vi efter åtta år
              med ISAF ser att talibanerna är tillbaka i alltför stora delar
              av Afghanistan. De är det inte bara militärt genom att de kan
              kontrollera en viss by eller en viss vägstump utan genom att de
              nu lyckas bygga upp sitt samhällssystem igen. Man bygger upp juridiska
              nätverk. Man skapar domstolar och liknande.
            </seg>
            <seg n="d202cdda">
              Det andra argumentet för Karin Enström är att vi inte ska låta
              Afghanistan bli en frizon för kriminalitet och terrorism igen.
              Vi ser ju tydligt hur terrorismen fortfarande har en frizon i
              regionen, men inte i Afghanistan. Man har flyttat över gränsen
              in i Pakistan i stället. Vi har inte heller löst det problemet
              efter åtta års närvaro.
            </seg>
            <seg n="a16f12c9">
              Det tredje Karin Enström tar upp är att Afghanistan inte får
              bli världens största opiumproducent. Vad jag vet är Afghanistan
              fortfarande, efter åtta år med ISAF på plats, världens största
              opiumproducent.
            </seg>
            <seg n="e479ae5f">
              Det är uppenbart att man har misslyckats på samtliga de tre punkter
              som Karin Enström tog upp för att motivera att vi ska sända svenska
              soldater till Afghanistan. Varför, Karin Enström, ska man ensidigt
              fortsätta med samma strategi utan att göra några som helst omprövningar
              när man så fundamentalt har misslyckats på de här tre punkterna?
            </seg>
          </u>
          <note type="speaker" n="086782bd">
            Anf. 180 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-89a401c6b69aaa8d-0" n="218d2737">
            <seg n="64663fa6">
              Herr talman! Jag tror att Hans Linde lyssnade lite dåligt, eftersom
              jag började med det övergripande syftet det var jag mycket tydlig
              med. Det är att skapa ett fredligt och säkert Afghanistan där
              vi skulle kunna få en demokratisk utveckling.
            </seg>
            <seg n="2ac15a93">
              Sedan vet jag inte om Hans Linde tycker att det är dåliga målsättningar
              att försöka uppnå det här, att vi inte ska ha talibaner och att
              vi inte ska ha en safe haven för kriminella opiumproducenter.
              Opiumproduktionen har gått ned, men den är fortfarande ett stort
              problem.
            </seg>
            <seg n="7939daa4">
              Det här är ingen lätt uppgift. Det håller jag med Hans Linde
              om. Jag har inte heller någon gång trott att vi enskilt i Sveriges
              riksdag skulle kunna lösa det här. Precis som jag sade i mitt
              anförande handlar det om afghanerna själva. Men de behöver hjälp.
              De klarar det inte utan oss. Med oss menar jag då det internationella
              samfundet.
            </seg>
            <seg n="6e8dacd7">
              Jag funderar bara på de lösningar som nu Hans Linde säger sig
              inte ha. Det enda jag har hört som alternativ är att pumpa in
              mycket mer bistånd på ett väldigt osäkert sätt. För vem är då
              mottagare? Vem tar emot biståndet om vi inte har någon säkerhet
              i landet? Och hur ska förhandlingarna egentligen gå till? Vilka
              är våra motparter?
            </seg>
            <seg n="4e07da43">
              Jag tycker att det är jättebra med förhandlingar om man kan komma
              till bordet som, motsvarande, politiska partier. Men det är svårt
              att förhandla med någon som använder sig av sprängmedel både mot
              våra styrkor och mot sin egen befolkning.
            </seg>
            <seg n="90bc9069">
              Det här skulle jag vilja ha svar på. Och vad är egentligen viktigast
              i Hans Lindes värld? Är det en millimeterrättvisa mellan den militära
              insatsen och den civila insatsen? Eller är det viktiga vad man
              får för resultat av civila och militära insatser kombinerat?
            </seg>
          </u>
          <note type="speaker" n="9cba5ddd">
            Anf. 181 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-4" n="9bb9d8d0">
            <seg n="30699c1a">
              Herr talman! Karin Enström pekar ut ytterligare två målsättningar
              med att vi ska vara i Afghanistan. Vi ska bygga demokrati, och
              vi ska skapa fred.
            </seg>
            <seg n="b941ed86">
              Det är i så fall bara ytterligare två punkter på den långa listan
              med ISAF:s misslyckanden. För vi har inte heller lyckats speciellt
              väl med att bygga fred. Vi ser snarare att freden blir mer och
              mer avlägsen för varje dag som går. Och när det gäller demokrati
              kan knappast det senaste presidentvalet beskrivas som något slags
              demokratisk success story.
            </seg>
            <seg n="c6d86aad">
              När det gäller att finna en politisk lösning i Afghanistan blir
              det lite tydligt. Karin Enström säger: Hans Linde är alldeles
              för ensidig. Han har inte läst betänkandet. Han har inte läst
              propositionen. Vi vill visst ha en politisk lösning.
            </seg>
            <seg n="10d41fdf">
              Men hon säger samtidigt: Varför ska vi samtala med alla de här
              grupperingarna?
            </seg>
            <seg n="6e439dff">
              Det är samma sak här, Karin Enström. Det är inte jag som ska
              avgöra vem som ska prata med vem i Afghanistan. Låt afghanerna
              själva vara de som sitter vid ratten när de ska styra upp sina
              politiska lösningar!
            </seg>
            <seg n="95fca122">
              Karin Enström sade i sitt anförande att hon inte har sett ett
              enda argument för att biståndet inte skulle behöva internationella
              insatser. Jag rekommenderar Karin Enström att läsa en väldigt
              läsvärd artikel av Torbjörn Pettersson som är generalsekreterare
              i Svenska Afghanistankommittén. Den publicerades för några dagar
              sedan på Newsmill. Om inte Karin Enström är beredd att lyssna
              på mig kanske hon har större respekt för Torbjörn Pettersson.
            </seg>
            <seg n="135ddf6b">
              Så här skriver han i sin debattartikel: Vi håller oss så långt
              från utländsk trupp amerikansk, polsk, tysk och svensk som möjligt.
              Istället för att bidra till vår säkerhet utgör utländsk truppnärvaro
              direkt livsfara för våra medarbetare. Argumentet att vi skyddar
              civila och biståndsarbetare blir inte mer sant för att det upprepas
              ofta. Den offensiva militära strategi som valts i Afghanistan
              har minskat inte ökat förutsättningarna för humanitärt hjälparbete.
            </seg>
            <seg n="e8171182">
              Har nu Karin Enström hört ett argument för att vi inte behöver
              internationella insatser, militära insatser, för att också kunna
              bedriva ett civilt bistånd?
            </seg>
          </u>
          <note type="speaker" n="cff31494">
            Anf. 182 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-89a401c6b69aaa8d-1" n="218d2737">
            <seg n="2cef0ced">
              Herr talman! Ja, jag har både läst och pratat med många företrädare
              för Svenska Afghanistankommittén. Som jag uppfattar det ser de
              företrädarna ingen möjlighet i att vi ensidigt från Sverige ska
              dra tillbaka den militära truppen.
            </seg>
            <seg n="ae76d00a">
              Man beskriver att det finns svårigheter. Samtidigt har jag, som
              sagt, inte hört någon av dem säga: Det vore en jättebra idé att
              Sverige ensidigt tar hem sin trupp. Då har vi säkert en lösning
              i morgon på Afghanistanproblemet.
            </seg>
            <seg n="d8f3b67a">
              Nej, Hans Linde, alla andra partier här i riksdagen har kommit
              fram till detta tyvärr. Jag säger tyvärr, för det militära instrumentet
              är det dyraste instrumentet och det är det instrument som vi använder
              när vi inte har några andra instrument kvar i den säkerhetspolitiska
              verktygslådan.
            </seg>
            <seg n="f25c67e7">
              Vi använder nu alla de instrument vi har diplomati, civila insatser
              på alla möjliga områden, direkt humanitärt bistånd och bistånd
              till långsiktigt utvecklingsarbete tillsammans med afghanerna
              själva. Men tyvärr måste vi fortfarande ha det dyra instrument
              som militär närvaro innebär. Annars har vi ingen säkerhet. Och
              då har vi inga mottagare av det här biståndet, i alla fall inte
              någon mottagare som jag skulle vilja ge det till, om vi ska kunna
              mäta, utvärdera och se att det bidrar till en positiv samhällsutveckling.
              Det är väl det som jag hoppas att vi alla är överens om, att vi
              vill ha en fredlig och en säker utveckling i Afghanistan.
            </seg>
          </u>
          <note type="speaker" n="0e046db9">
            Anf. 183 PETER RÅDBERG (mp) replik:
          </note>
          <u who="peter_radberg_980aa0" xml:id="i-e3638812db95a2ba-1" n="77170c22">
            <seg n="88d8085e">
              Herr talman! Det är spännande det här, vilka olika glasögon man
              sätter på sig. Jag tycker att det är fantastiskt att höra Karin
              Enström. Vi har ingen säkerhet utan militärer, avslutar hon med.
            </seg>
            <seg n="616844c0">
              Man kan väl titta på vilken statistik som helst och se att våldet
              har ökat. Trots att vi ökar det militära år efter år eskalerar
              detta. Talibanerna tar över mer och mer makt. Det är bara att
              titta på ren statistik. Då säger Karin Enström: Vi måste ha militärer
              för att öka den militära säkerheten.
            </seg>
            <seg n="bc434a0c">
              Det blir ungefär samma frågeställning, men jag vill utveckla
              den lite grann. ISAF är där för att skapa fred och demokrati,
              säger Karin Enström. Men hur? Hur ska vi skapa fred och säkerhet?
            </seg>
            <seg n="7de85226">
              Vi ska vara där över överskådlig tid, säger du. Du pratar kanske
              om 20, 30, 40 eller 50 år. Men ni har ju ingen agenda. Ni visar
              inte agendan för mig eller för oss. Har ni någon tanke på hur
              det ska skapas fred om vi ska vara där under väldigt lång tid?
            </seg>
            <seg n="2ae7ab96">
              Vi ska hjälpa talibanerna. Men Karin Enström var på samma hearing
              som jag. Vi fick höra i går att det är mycket pengar som står
              på spel. Vad jag försöker säga är att det är helt andra verktyg
              som måste till för att skapa ett stabilt samhälle i Afghanistan.
              Ditt svar och din lösning på det hela är att vi måste ha militärerna.
            </seg>
            <seg n="47cb4a03">
              Min fråga är: Tror du verkligen på någon politisk lösning eller
              inte? Hur ser i så fall den ut?
            </seg>
            <seg n="86c461bd">
              Vi har Angela Merkel i Tyskland som sade att vi måste ha en exit
              strategy. Berlusconi sade likadant. Man kan skratta åt honom,
              men jag har hört andra, amerikanare och europeiska statsmän som
              säger ungefär samma sak.
            </seg>
            <seg n="cddee107">
              Kan man inte ha både och? Varför kan man inte öka biståndet och
              minska det militära? Vilket är ert tänk om detta? Jag får inte
              ut det av ditt anförande.
            </seg>
          </u>
          <note type="speaker" n="6b7d4bcf">
            Anf. 184 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-89a401c6b69aaa8d-2" n="218d2737">
            <seg n="61a97bff">
              Herr talman! Det är inte ofta som Peter Rådberg söker sina råd
              hos Silvio Berlusconi. Det var intressant att höra.
            </seg>
            <seg n="9c8e8646">
              Det är väl helt uppenbart. Det verkar som att Peter Rådberg inte
              hör vad jag säger och inte heller läser propositionen eller läser
              den med helt andra glasögon. Det är ingen, som jag uppfattar det,
              i den här kammaren som propagerar för en ensidig militär lösning.
              Det handlar om en kombination. Vi har militärer på plats som kan
              svara för säkerhet och stabilitet så att vi kan komma in med de
              civila resurserna.
            </seg>
            <seg n="aaa66d35">
              Vi ökar det civila biståndet väldigt mycket. Vi ökar det med
              60 procent. Nästa år kommer det långsiktiga utvecklingsbiståndet
              att ligga på ca 500 miljoner. Vi ger också humanitärt bistånd,
              dels direkt, dels via internationella organisationer.
            </seg>
            <seg n="25fde387">
              Hur gör man då för att få ordning på en stat som har varit så
              krigsdrabbad? Det är inte lätt. Det visar det här. Jag tror inte
              att lösningen är att ta hem alla trupper. Jag förstår inte hur
              det skulle bli ett säkrare och fredligare Afghanistan.
            </seg>
            <seg n="6fd6f5b9">
              Peter Rådberg frågar: Har det blivit säkrare? Det är klart att
              med fler trupper som har kommit till Afghanistan och med fler
              områden som man är i riskerar våldet inledningsvis att öka. Då
              möter man motståndarna mot den internationella närvaron. Det är
              inte så att de som skjuter på ISAF är de som i första hand kommer
              att verka för en fredlig demokratisk utveckling i Afghanistan,
              inte i min värld i alla fall.
            </seg>
            <seg n="d8063948">
              Jag är glad för att Miljöpartiet fortfarande och uppenbarligen
              två år till tycker att det är jättebra att ha svensk trupp där,
              men efter två år är det tydligen en jättedålig lösning. Jag får
              inte den ekvationen att gå ihop.
            </seg>
          </u>
          <note type="speaker" n="e68a5911">
            Anf. 185 PETER RÅDBERG (mp) replik:
          </note>
          <u who="peter_radberg_980aa0" xml:id="i-e3638812db95a2ba-2" n="77170c22">
            <seg n="43a5431d">
              Herr talman! Det sista förstod jag inte. Vi ska ha en översyn
              2011. Du kan läsa. I den översynen står det att vi är kvar eller
              att vi lämnar. Det är det som översynen handlar om.
            </seg>
            <seg n="53c4bf56">
              Jag tycker att Socialdemokraterna och Miljöpartiet i alla fall
              har ett tänk. Vi ska göra en översyn. För mig är det obegripligt
              att man inte kan ha en översyn efter åtta års närvaro i Afghanistan.
              Varför kan man inte ha en översyn?
            </seg>
            <seg n="d3714868">
              Finns det någon verksamhet i samhället som inte har en översyn
              över det man gör? Vi tuggar på. Vi kör på som vanligt så får vi
              se vad som händer.
            </seg>
            <seg n="a69887c2">
              Det är klart att man ska ha en översyn över all verksamhet, kommunal
              som statlig. För mig är det fullkomligt självklart. Biståndet
              är ungefär 25 procent totalt sett. Ni ökar. Jag sade att jag tycker
              att det är bra. Men om man ska ha en långsiktig lösning på problemen
              i Afghanistan måste biståndet öka. Delar du den uppfattningen
              eller delar du den inte?
            </seg>
            <seg n="b37fc577">
              Du säger att vi gör både och. Jag håller med om det. Vi är helt
              överens i sak. Miljöpartiet vill inte heller lämna Afghanistan.
              Jag får säga det väldigt tydligt. Karin Enström säger det motsatta.
              Vi vill inte lämna Afghanistan. Vi vill ha en översyn, och så
              ska vi fatta ett beslut då om vad som ska gälla. Men under tiden
              vill vi sänka den militära delen och öka den civila. Delar Karin
              Enström den synen som vi har?
            </seg>
            <seg n="9b9ca1e3">
              Karin Enström envisas med att tala om militär säkerhet. Jag kan
              bara hänvisa till mitt första inlägg när vi pratade. Jag tror
              att all statistik visar det motsatta. Det är inte så enkelt som
              att skicka dit 10 000 man till. Det är kanske därför Barack Obama
              nu tvekar om han ska gå på de extra 40 000 eller inte. Han har
              väl insett att det kanske inte är lösningen i Afghanistan att
              skicka fler militärer. Det kanske finns andra verktyg som man
              ska använda.
            </seg>
          </u>
          <note type="speaker" n="78e5e71c">
            Anf. 186 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-89a401c6b69aaa8d-3" n="218d2737">
            <seg n="040d81ad">
              Herr talman! Jag blir inte riktigt klok på var Peter Rådberg
              börjar. Först är det ett våldsamt angrepp på att jag har argumenterat
              för att vi ska ha svensk trupp i Afghanistan. Sedan säger han
              att det vill de också, i alla fall i två år till.
            </seg>
            <seg n="0f8f9d64">
              Man måste göra ständiga omprövningar i allt man gör. Jag är emot
              att säga att vi ska ha en översyn som syftar till att vi i princip
              drar oss ur 2011. Om det är så det tolkas det är så jag har tolkat
              det tror jag att det är väldigt olyckligt. Då är det bara att
              säga: Kör på nu två år till mot de internationella styrkorna!
              Sedan kommer de att tröttna. Det går inte framåt. Då kommer de
              att lämna, och så kommer saker och ting att kunna återgå till
              vad det har varit förut.
            </seg>
            <seg n="f38bad78">
              Det är det som jag har emot en bestämd översyn med ett bestämt
              syfte. Den troligaste utgången är att man ska dra därifrån.
            </seg>
            <seg n="26b8e8ec">
              Sedan sade Peter Rådberg att vi under tiden fram till 2011 skulle
              minska det militära bidraget till förmån för det civila. Det får
              jag inte heller ihop riktigt, eftersom jag först trodde att Miljöpartiet
              tillsammans med Socialdemokraterna är överens om att vi ska ha
              nuvarande truppstorlek fram till den översyn som man föreslår
              ska vara klar 2011.
            </seg>
            <seg n="b7c200cd">
              Jag får inte riktigt ihop Peter Rådbergs argument i dag. Min
              fasta tro är att i allt man gör ska man ständigt pröva vad man
              gör. Jag tror att vi kommer att få tillfälle att pröva relationerna
              mellan kostnaderna för den militära insatsen och den civila insatsen.
              Det bör man göra löpande.
            </seg>
            <seg n="f0402e29">
              Det viktigaste är att vi ökar det civila biståndet. Det vet Peter
              Rådberg.
            </seg>
          </u>
          <note type="speaker" n="a2550ca0">
            Anf. 187 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-3" n="e612e7b3">
            <seg n="f099ca48">
              Herr talman! Det kan vara lämpligt att påminna sig om att vi
              tar de här besluten i en stor och bred enighet i Sveriges riksdag.
              Den som följer den här debatten kan få en bild av att vi är splittrade,
              men ärendet handlar om att vi förlänger insatsen i Afghanistan
              i ett år. Om detta är sex av sju av riksdagens partier helt överens.
              Det visar på den bredd som finns här. Det är en majoritet i Sveriges
              riksdag som ställer upp på insatsen.
            </seg>
            <seg n="ea5e8269">
              Jag vill lugna Karin Enström. Hon säger att hon är emot en översyn
              för att den har ett bestämt syfte, det vill säga att vi ska lämna
              inom den närmaste framtiden. Låt mig varna för att sprida den
              bilden, att denna översyn som vi, Miljöpartiet och Socialdemokraterna,
              efterfrågar skulle ha ett bestämt syfte.
            </seg>
            <seg n="c79eb59d">
              Jag kan garantera Karin Enström att det inte finns något sådant
              bestämt syfte. Vi tycker bara att det är rimligt att man ser över
              insatsen utifrån de tre olika områden som jag nämnde.
            </seg>
            <seg n="8a5c338d">
              Det är ganska naturligt och intellektuellt hederligt att säga
              att visar översynen att vi inte kan göra nytta i Afghanistan ska
              vi naturligtvis inte vara kvar där. Kan vi göra nytta i Afghanistan
              ska vi stanna där.
            </seg>
            <seg n="0f9f2942">
              Det finns inget bestämt syfte över huvud taget. Jag varnar för
              att ge den bilden. Risken är att det internationella samfundet
              börjar lyssna och tro att Sverige är på väg att lämna. Vi har
              sett sådana missförstånd tidigare. Därför vill jag tydligt understryka
              det. Detta är ett seriöst försök att göra en översyn och se om
              det finns något vi kan göra bättre, om det är någon mening att
              vara där och så vidare. Det är absolut inte på det sättet att
              det finns ett bestämt syfte att dra därifrån.
            </seg>
            <seg n="f45f6623">
              En sak som skulle kunna ingå i översynen och som jag vill att
              Karin kommenterar är att vi är ansvariga för ett väldigt stort
              PRT. Finns det någon möjlighet att regeringen kan ta upp en diskussion
              med andra länder och fråga om de kan ta hand om någon av våra
              fyra provinser?
            </seg>
            <seg n="6be4bec5">
              Eller skulle man kunna tänka sig att den afghanska regeringen
              får ta över ansvaret för vissa distrikt och områden där vi känner
              att det är lämpligt att nu lämna över till den? Det kan vara en
              bra signal till lokalbefolkningen: Vi är inte här för att ockupera.
              Vi är här för att stödja den afghanska regeringen.
            </seg>
          </u>
          <note type="speaker" n="5a1ba0cf">
            Anf. 188 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-89a401c6b69aaa8d-4" n="218d2737">
            <seg n="7ce00661">
              Herr talman! Det är viktigt att säga att vi har ett brett stöd.
              Jag är lite ledsen över att man uppenbarligen inte riktigt vill
              visa det.
            </seg>
            <seg n="6d44f31e">
              Nu visar Urban Ahlin här att man har fått två av tre partier
              i den rödgröna oppositionen att vara överens om att säga ja till
              det här. Det är jag väldigt glad för, inte minst för Afghanistans
              folks skull.
            </seg>
            <seg n="f1b885c2">
              Som jag sade i de tidigare replikskiftena måste man ständigt
              ompröva det man gör. Det tror jag är viktigt. Det farliga i detta
              är att om man säger att man ständigt omprövar så riskerar långsiktigheten
              att ifrågasättas, men nu ökar vi till exempel det civila biståndet
              genom att vi nu har en strategi. Sedan måste man alltid se över
              både hur den militära delen ser ut och om vi kan göra ännu bättre
              civila insatser.
            </seg>
            <seg n="6761a9fb">
              Man ska också ha klart för sig att vi har ett stort område. Det
              håller jag med om. Vi kan jämföra den här insatsen, dock inte
              rakt av, i storlek, engagemang och tid med vad vi har gjort på
              Balkan. Då inser man också svårigheten. Det här är förmodligen
              ännu svårare än vad det internationella samfundet gjorde på Balkan.
              Det betyder att man måste ha tålamod. Man måste självklart vara
              villig att pröva det man gör, och man måste visa ett långsiktigt
              engagemang. Allting som gör att man kan börja tvivla på Sveriges
              ambition och som sätter upp bortre parenteser tror jag är mycket
              olyckligt.
            </seg>
            <seg n="c231d1eb">
              Sedan får vi se om ni i oppositionspartierna kan komma överens.
              Jag måste fråga Urban Ahlin hur det känns att i det här gänget
              ha ett parti som är så totalt emot det ni två andra partier är
              för.
            </seg>
          </u>
          <note type="speaker" n="e1ce03db">
            Anf. 189 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-4" n="e612e7b3">
            <seg n="3d33531a">
              Herr talman! Ett: Låt mig först påminna om att det beslut vi
              tar nu har en större enighet än vad vi hade för ett år sedan.
              Det är bra att det är på det sättet och att Sveriges riksdag kan
              visa att vi står upp bakom den här insatsen.
            </seg>
            <seg n="e4c4c788">
              Två: Låt mig än en gång försäkra Karin Enström om att översynen
              inte har något bestämt syfte, och den innehåller ingen bortre
              parentes. Det är ett ärligt försök att se över om insatsen fullföljer
              sitt syfte och att vi närmar oss det vi vill.
            </seg>
            <seg n="a1ce3b61">
              Det vi socialdemokrater och miljöpartister är överens om är att
              vi vill att den afghanska polisen och militären själva ska ta
              hand om sin säkerhet. Det vill vi också para med att öka biståndet
              för att på det sättet få till tillit och hopp bland den afghanska
              befolkningen. Jag tror att det är en klok politik.
            </seg>
            <seg n="628a9b27">
              Vi arbetar i den rödgröna arbetsgruppen med att formulera en
              regeringsplattform som vi ska regera på. Jag tror att det med
              dagens debatt är ganska tydligt att sex av sju riksdagspartier
              står bakom den nuvarande positionen. Socialdemokraterna och Miljöpartiet
              har en gemensam motion och en gemensam reservation om att vi vill
              göra en översyn 2011. Med det tycker jag att det är ganska klart
              vad en rödgrön regering skulle göra om vi vinner valet nästa år.
            </seg>
            <seg n="672c9e6b">
              Låt mig än en gång säga att det är bra att riksdagen tar de här
              besluten i så bred enighet. Tolka inte vårt förslag om en översyn
              som att det finns några parenteser! Det är ett ärligt försök att
              se över insatserna i Afghanistan.
            </seg>
            <seg n="fe5c2bb3">
              Jag vill skicka med en sista sak till Karin Enström: Jag tror
              att regeringen behöver ta en del initiativ för att se till att
              andra kan ta ansvaret i vårt PRT. Det är ett stort område, och
              vi har väldigt få soldater för att täcka detta område. Det enklaste
              kanske ändå är att den afghanska regeringen själv faktiskt, nu
              när den afghanska armén blir starkare också i vårt PRT, får ta
              ansvar för områden som vi tycker är lämpliga att lämna över för
              att på det viset också ge en signal till den afghanska befolkningen:
              Vi är här för att hjälpa er att ta hand om er säkerhet.
            </seg>
          </u>
          <note type="speaker" n="ce9cfea7">
            Anf. 190 KARIN ENSTRÖM (m) replik:
          </note>
          <u who="karin_enstrom_8ae189" xml:id="i-89a401c6b69aaa8d-5" n="218d2737">
            <seg n="1e7bc9b7">
              Herr talman! Det gör mig tryggare att Urban Ahlin på det sättet
              visar sitt långsiktiga engagemang och att han försäkrar mig om
              att det inte är en bortre parentes. Det var inte helt lätt att
              utläsa.
            </seg>
            <seg n="b2079091">
              Jag tror också att det är viktigt att vi visar för alla våra
              väljare och för hela Sverige att vi är så många partier som står
              bakom den här insatsen. Det är, precis som de flesta inser, bland
              det svåraste som Sverige gör. Det innebär att man hela tiden måste
              vara beredd att pröva den väg som ger bäst resultat.
            </seg>
            <seg n="0dff4884">
              Det hoppas jag att vi kan göra tillsammans.
            </seg>
          </u>
          <note type="speaker" n="44229213">
            Anf. 191 KERSTIN LUNDGREN (c):
          </note>
          <u who="kerstin_lundgren_66285f" xml:id="i-8229cb7cda6b16ab-0" n="a3611f2c" next="i-afabd01bb6ceb91a-0">
            <seg n="76dbce5e">
              Herr talman! Afghanistan är ett av världens fattigaste länder.
              Barn som föds i Afghanistan tillhör dem som får växa upp med de
              absolut tuffaste villkoren i världen. Det visar inte minst FN:s
              senaste index över 182 länder. Fattigdomsbekämpning, herr talman,
              är centralt i svensk politik för global utveckling. Insatser i
              konflikt- och postkonfliktländer är viktiga för att bekämpa fattigdom
              och skapa förutsättningar för utveckling.
            </seg>
            <seg n="1aa3ac15">
              Afghanistan är ett land drabbat av nära tre decenniers krig och
              konflikter. De afghanska barnen föds i ett land där samhället,
              staten, inte kan tillgodose de mest grundläggande behoven. Bristen
              på utveckling bidrar till hopplöshet, extremism, narkotikahantering
              och annan kriminalitet och korruption. Bristen på utveckling ökar
              i stället för att minska konflikterna i landet.
            </seg>
            <seg n="2b012b0e">
              Sedan förra året har vi från svensk sida visat viljan till en
              bredare ansats för att stödja den afghanska befolkningen. Vi har
              uttalat att vi gör det långsiktigt, där den militära delen och
              den militära närvaron bara utgör en del. I juli i år antog regeringen,
              vilket också tidigare påtalats, en ny långsiktig strategi för
              svenskt utvecklingssamarbete fram till 2013. Vi ökar biståndet
              till 500 miljoner. Vi har också 114 miljoner i humanitärt bistånd
              och dessutom bistånd via både EU och FN.
            </seg>
            <seg n="4a9a5672">
              Vi i Sverige ska tillsammans med den afghanska regeringen och
              övriga givare bidra till att förbättra levnadsförhållandena för
              fattiga afghaner. Vi fokuserar, som också sagts, på demokratisk
              samhällsstyrning och mänskliga rättigheter, på utbildning och
              privatsektorsutveckling, väl i linje med vad som sades på konferensen
              i Haag så sent som i våras.
            </seg>
            <seg n="f23e419c">
              Inom alla de fokusområden som vi har ska vi ta vara på möjligheten
              till särskilda insatser när det gäller flickor och kvinnor. Sida
              förstärker följdriktigt sin närvaro med utvecklingsrådgivare för
              att klara bättre samordning. Sveriges ambassad i Kabul finns på
              plats. Sverige har genom sin närvaro medverkat till att stärka
              både resolution 1325 om kvinnor, fred och säkerhet, resolution
              1820 om sexuellt våld samt FN:s resolutioner 1612 och 1682 om
              barn i väpnade konflikter.
            </seg>
            <seg n="a48e468a">
              Under det gångna året har säkerhetsläget i Afghanistan försämrats,
              så också i regionen. Den humanitära situationen har förvärrats
              till följd av ökade stridigheter men också av naturkatastrofer.
              Det finns bortåt 7,4 miljoner afghaner som behöver livsmedelsstöd,
              enligt vad FN uppskattar. Antalet internflyktingar ökar, delvis
              också det till följd av stridigheter i regionen, alltså inte bara
              i Afghanistan.
            </seg>
            <seg n="a2d5ce75">
              Det gångna året har också präglats av det förestående valet,
              det första på flera decennier som genomfördes av afghanska myndigheter,
              med stöd av FN och alltså inte genomfört av det internationella
              samfundet. Valet visade helt klart stora brister, men det kunde
              ändå genomföras mot alla odds och trots alla hot och stridigheter,
              mycket tack vare att människor faktiskt vågade gå ut därför att
              militär närvaro skapade trygghet och säkerhet.
            </seg>
            <seg n="029a33aa">
              Jag gläds också åt att höra från vårt område hur man har kunnat
              stötta även kvinnliga kandidater att delta och kampanja, att föra
              samtal med medborgarna i det val som var.
            </seg>
            <seg n="ed60134a">
              Som sagt: Valet visade stora brister, och utfallet utmanar. Men
              när president Karzai installeras nu i dagarna krävs det att han
              visar förmåga att komma till rätta med korruptionen och bygga
              legitimitet för den afghanska staten och det afghanska rättssystemet.
              Det är en lång väg att gå, och det finns många utmaningar. Därför
              är det också viktigt att vi är tydliga med vår långsiktiga vilja,
              både att stödja och att ställa krav.
            </seg>
          </u>
          <note n="6deda46a">
            FN:s säkerhetsråd beslöt den 8 oktober i år om en förlängning
            med tolv månader av ISAF:s mandat.
          </note>
          <u who="kerstin_lundgren_66285f" xml:id="i-afabd01bb6ceb91a-0" n="a3611f2c" prev="i-8229cb7cda6b16ab-0">
            <seg n="aacd1f88">
              Beslutet uttalar behovet av att stärka ISAF, uppmuntrar att vi
              tränar afghanska säkerhetsstyrkor och att vi arbetar med närhet
              till den afghanska regeringen.
            </seg>
            <seg n="870a1dfd">
              Herr talman! Sverige har en tradition att hörsamma säkerhetsrådets
              begäran om stöd. Så också denna gång. Vi gör det i det betänkande
              som vi i dag behandlar. Vi föreslår en förlängning av det svenska
              bidraget till ISAF till utgången av 2010 och att bidraget ska
              uppgå till ca 500 personer under 2010 inom ramen för personalstyrkan
              på 855 personer.
            </seg>
            <seg n="7a59dab9">
              Jag vill i detta sammanhang också betona värdet av den ökade
              nordiska samverkan även i insatserna i Afghanistan, både när det
              gäller utvecklingssamarbete och när det gäller säkerhetsområdet,
              både polisiärt och militärt.
            </seg>
            <seg n="4c56e5a9">
              Jag vill också betona det glädjande i den stora samsyn som finns
              här i kammaren bakom beslutet.
            </seg>
            <seg n="e8626571">
              Men jag kan ändå inte undgå att kommentera Vänsterpartiets reservation
              det gjorde också Karin Enström tidigare där man påstår att den
              svenska regeringen, och jag förmodar majoriteten här i kammaren,
              blir alltmer ensam om att tro att det finns en ensidig militär
              lösning på konflikten i Afghanistan.
            </seg>
            <seg n="89523f30">
              Herr talman! Det är nog snarare så att Vänsterpartiet är ensamt
              om att tro att det är någon som hävdar just detta. Där är snarare
              tvärtom, vilket framkommit inte bara här i dag utan många gånger
              tidigare med all önskvärd tydlighet. Det finns ingen militär lösning,
              men det finns inte heller någon utveckling utan förbättrad säkerhet.
              Ett tillbakadragande av den internationella närvaron skulle kasta
              in landet i ett nytt krig. Jag hörde häromdagen på ett möte där
              både jag och Hans Linde var att det skulle bli ett inbördeskrig
              långt värre än det som man tidigare skådat.
            </seg>
            <seg n="1d283d30">
              Det var också det som var bilden när Ban Ki Moon besökte riksdagen
              och vi hade möjlighet att samtala med honom. Han var mycket tydlig:
              Dra inte tillbaka styrkorna. Se till att vara närvarande.
            </seg>
            <seg n="384e3f1b">
              De svenska styrkorna i Afghanistan skapar inte demokrati, ger
              inte utbildning till flickor och kvinnor och säkrar inte utveckling
              av privat sektor. Men de betyder ökad säkerhet för civilbefolkningen,
              förbättrade möjligheter för flickor och kvinnor och förbättrade
              möjligheter till utveckling av en privat sektor i det afghanska
              samhället, och det betyder i förlängningen ökat afghanskt säkerhetsansvar.
            </seg>
            <seg n="ae2389c6">
              Jag är tacksam för de insatser som våra kvinnor och män gör i
              den svenska styrkan, och jag känner djupt för alla anhöriga som
              sänder i väg nära och kära för att göra en insats för oss alla
              för säkerhet och utveckling i Afghanistan för det afghanska folket.
            </seg>
            <seg n="3dd28706">
              Jag vill liksom andra före mig sända några tankar till den döde
              tolkens familj och utgår från att vi från den svenska sidan tar
              ansvar även när det gäller det tragiska dödsfall som har inträffat.
              Jag tänker naturligtvis också på de skadade och på deras anhöriga,
              och jag är tacksam för alla som är beredda att offra så mycket
              för att fullgöra vårt uppdrag och också FN:s uppdrag.
            </seg>
          </u>
          <note n="685c51dc">
            Jag yrkar bifall till förslaget i betänkandet.
          </note>
          <note type="speaker" n="2aee76f3">
            Anf. 192 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-5" n="9bb9d8d0">
            <seg n="b7d7196b">
              Herr talman! Kerstin Lundgren säger att man inte ser att det
              finns en militär lösning och att man också tror att det behövs
              en politisk lösning. Men vilka initiativ har den borgerliga regeringen
              tagit under de gångna åren för att finna och stödja en politisk
              lösning?
            </seg>
            <seg n="8fbe0781">
              Om det är någonting som jag har lärt mig under de tre år som
              jag har haft förmånen att sitta i denna kammare så är det att
              ibland skilja på retoriken från talarstolen och verkligheten ute
              i fält. Detta är ett lysande exempel. Vi har tidigare hört andra
              borgerliga företrädare tala om hot och om en politisk lösning.
              Men vilka initiativ tar ni för att nå en politisk lösning?
            </seg>
            <seg n="06f68342">
              Fram till den dag som jag ser att den borgerliga regeringen kan
              visa att man gör någonting annat än att ensidigt satsa på militära
              lösningar kommer jag att fortsätta hävda att det är just det som
              man gör, nämligen att satsa ensidigt på militära lösningar.
            </seg>
            <seg n="1b62914c">
              Jag måste också kommentera Kerstin Lundgrens anförande. Hon inledde
              med att prata om de afghanska barnens lidande. Jag tror ingen
              har invändningar mot den bilden av den fruktansvärda humanitära
              situationen som många afghaner tvingas leva i, trots att vi har
              haft ISAF på plats i åtta år.
            </seg>
            <seg n="8a26e607">
              Just därför blir jag lite fundersam när jag sedan omsätter Kerstin
              Lundgrens retorik från talarstolen till hur jag misstänker att
              hon kommer att rösta i morgon, nämligen på en regeringslinje som
              innebär att för varje krona som den svenska regeringen avsätter
              i bistånd kommer man att lägga 3 kronor för militära insatser.
              Anser Kerstin Lundgren, sett i perspektivet från de afghanska
              barnens situation, att det är en rimlig fördelning?
            </seg>
          </u>
          <note type="speaker" n="955c771f">
            Anf. 193 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-6ab26035407b8311-0" n="a3611f2c">
            <seg n="a251beba">
              Herr talman! Jag ska börja med det sista som Hans Linde sade.
              De afghanska barnen behöver få hopp och behöver få ett samhälle
              som fungerar så att de i vissa områden kan fortsätta att gå till
              skolan och så att de i de områden där det inte är möjligt kan
              få göra det, och där man känner att det finns förutsättningar
              för det civila samhället att komma i gång.
            </seg>
            <seg n="7ebdbaa4">
              Herr talman! Vi vet att det som är så förödande är att det i
              den här typen av krig och konflikter är barnen som drabbas hårdast
              därför att det civila samhället inte kommer i gång om man saknar
              säkerhet. Det är därför som det är viktigt att hörsamma FN:s förfrågan
              och FN:s begäran.
            </seg>
            <seg n="28f659ad">
              Jag tycker att det är anmärkningsvärt att man säger: Låt oss
              dra oss tillbaka. Låt oss inte lyssna på FN och FN:s begäran,
              utan låt oss dra oss tillbaka och låt någon annan göra denna uppgift
              i stället.
            </seg>
            <seg n="e187cc4a">
              Eller menar Hans Linde att hela FN:s säkerhetsråd har tagit ett
              felaktigt beslut och att hela ISAF-insatsen ska dras tillbaka?
              Vilket samhälle möter då barnen i Afghanistan?
            </seg>
            <seg n="00a22ba9">
              När det gäller frågan om att det inte finns en militär lösning
              är det precis därför som vi har ökat insatserna och varit tydliga
              när det gäller en långsiktig strategi på utvecklingsområdet, och
              vi har öppnat en ambassad i Afghanistan för att kunna föra samtal.
              Det är inte för inte som vi också jobbar med den polisiära sidan
              för att utveckla civilsamhället, och vi ser inte bara ett besök
              från svensk sida i Afghanistan utan rätt många. Inte minst vår
              utrikesminister har åtskilliga gånger varit i Afghanistan. Vi
              gör en insats, EU gör en insats och det internationella samfundet
              gör en gemensam insats för att nå en framgång.
            </seg>
          </u>
          <note type="speaker" n="4e86481a">
            Anf. 194 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-6" n="9bb9d8d0">
            <seg n="6f83411d">
              Herr talman! Jag hör retoriken, men jag hör ingenting om det
              konkreta agerandet ute i fält. Det pratas här om att vi behöver
              en politisk lösning, men man kan inte redovisa något initiativ
              som den borgerliga regeringen har tagit för att stötta de försök
              till politisk lösning som faktiskt finns.
            </seg>
            <seg n="29986ea8">
              Det finns en rad exempel på hur den afghanska regeringen i Kabul
              men också andra länder har försökt hitta vägar för att starta
              en freds- och försoningsprocess.
            </seg>
            <seg n="74d67e0c">
              Kerstin Lundgren har inte lyckats redovisa hur Sverige på något
              sätt har stött dessa processer. Fram till den dag då man kan redovisa
              att man på något sätt har stöttat de försöken kommer jag att fortsätta
              hävda att man har en ensidig militär strategi för Afghanistan,
              för det är det som man har på marken.
            </seg>
            <seg n="5607510d">
              Låt oss då ta upp frågan om FN-mandat. Vi från Vänsterpartiets
              sida har också erkänt att det finns ett FN-mandat och att det
              finns en begäran från FN att vi ska delta i denna insats. Det
              uttryckte vi även i vår motion. Det är ingenting som vi har hymlat
              med.
            </seg>
            <seg n="0fd60926">
              Däremot är det fortfarande så att varje land har egen makt att
              avgöra vilken begäran från FN som man vill hörsamma. Det är knappast
              så att varje förfrågan från FN har hörsammats av Sverige eller
              av den borgerliga regeringen.
            </seg>
            <seg n="2761dd92">
              Jag skulle förstå Kerstin Lundgrens linje och känna respekt för
              den om hon samtidigt drev linjen att vi ska hörsamma varje förfrågan
              från FN. Men så har inte varit fallet. Den borgerliga regeringen
              och Centerpartiet har varit med om att tacka nej till svenskt
              deltagande i en rad FN-insatser. Eller anser Kerstin Lundgren
              och Centerpartiet att vi även ska hörsamma begäran från FN när
              det gäller till exempel insatsen på Haiti? Jag har inte hört något
              sådant utspel från Centerpartiet. Det är möjligt att jag har missat
              det i pressmeddelandefloden.
            </seg>
            <seg n="74e4707e">
              Man ska också komma ihåg att det faktiskt är en rad länder som
              har valt att avveckla sitt bidrag till ISAF. Serbien har gjort
              det, Schweiz har gjort det, och Ban Ki Moons eget hemland Sydkorea
              har valt att dra tillbaka sina trupper. Är det Centerpartiets
              och Kerstin Lundgrens åsikt att dessa tre länder har svikit Afghanistans
              befolkning?
            </seg>
          </u>
          <note type="speaker" n="4a79f7d5">
            Anf. 195 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-6ab26035407b8311-1" n="a3611f2c">
            <seg n="ef6bfd31">
              Herr talman! Om FN-systemet skulle säga att vi inte längre har
              i Afghanistan att göra skulle den diskussion som Hans Linde för
              ha en grund. Men FN kräver ju och önskar förstärkta insatser av
              ISAF. Hans Linde svarar: Låt oss dra oss tillbaka. Tre andra länder
              har gjort det; låt oss också göra det.
            </seg>
            <seg n="cf1fce03">
              Hans Linde blir svaret skyldig. På vilket sätt ökar det förutsättningarna
              att nå framgång med de civila insatserna? På vilket sätt ökar
              det framgången för fred och säkerhet? På vilket sätt kan ett tillbakadragande
              av svensk militär skapa en politisk lösning?
            </seg>
            <seg n="77e04b4d">
              Det är snarare tvärtom. Det ökar förutsättningarna för dem som
              vill motsätta sig en utveckling av Afghanistan som kan skapa möjligheter
              för kvinnor och flickor att delta. Det ökar möjligheten för dem
              som vill förhindra möjligheten för mänskliga rättigheter att få
              ett rejält fäste.
            </seg>
            <seg n="37cd9eae">
              Det är tufft i Afghanistan. Det finns många svåra uppgifter.
              Dem löser man inte bättre genom att säkerhetsläget ytterligare
              försämras. Det skulle det göra om vi drog oss tillbaka. Det är
              därför angeläget med svensk närvaro också i Afghanistan.
            </seg>
          </u>
          <note type="speaker" n="7253384e">
            Anf. 196 ALLAN WIDMAN (fp):
          </note>
          <u who="allan_widman_80f3d6" xml:id="i-a33b8895ed333879-0" n="75083747">
            <seg n="98b392d0">
              Herr talman! Vi har nu kommit en bra bit in i kvällens debatt.
              Jag vill ändå erinra om det som jag uppfattar utgör en skyldighet
              för Sverige att vara i Afghanistan i denna ytterligt svåra tid.
            </seg>
            <seg n="d80a1d2c">
              Som Urban Ahlin konstaterar har medlemmar av Förena nationerna
              under FN-stadgan principiell skyldighet att ställa upp när världssamfundet
              kallar.
            </seg>
            <seg n="eb1dd925">
              Det är uppenbart för alla att det finns en humanitär och på solidaritet
              grundad skyldighet att vara i Afghanistan ett av världens mest
              krigshärjade länder som har upplevt mer än 30 år av konstant väpnat
              våld.
            </seg>
            <seg n="7f7913fa">
              Det handlar inte bara om det. För blott månader sedan stod pakistanska
              talibaner mindre än 100 kilometer från Islamabad och därmed 100
              kilometer från kontrollen över de kärnvapen som Pakistan förfogar
              över.
            </seg>
            <seg n="927882c8">
              Den som inbillar sig att det går att göra skillnad på nationell
              säkerhet och internationell säkerhet misstar sig gruvligen.
            </seg>
            <seg n="2e1b57b8">
              Jag är naturligtvis glad och nöjd över att Socialdemokraterna
              och numera även Miljöpartiet stöder den förlängning av det svenska
              mandatet som riksdagen ska ta ställning till.
            </seg>
            <seg n="7a240fd4">
              Parentetiskt kan jag säga att det är skönt att notera att om
              det blir en annan regering nästa år kommer uppenbarligen Vänsterpartiet
              inte att ha något inflytande över den här frågan.
            </seg>
            <seg n="ad3bc7b4">
              Jag vill varna för det tal som finns i reservationerna om ett
              ansvarsfullt tillbakadragande. Den typen av uttalanden är ägnade
              att ta fokus från den uppgift som vi ska utföra i Afghanistan.
              När man talar i de termerna blir det lätt så att återtåget ansvarsfullt
              eller ej blir ett självändamål. Man blir fånge i sin egen tidtabell.
            </seg>
            <seg n="65e77b21">
              Jag tror också att alltför defaitistiska skrivningar kan vara
              ägnade att stärka motståndarens beslutsamhet. Om man säger att
              man ska göra återtåg om si eller så många år ger man ju signalen
              att bara vi håller ut i vårt motstånd kommer den internationella
              närvaron att försvinna.
            </seg>
            <seg n="253f22b1">
              Urban Ahlin poängterade att det inte var fråga om någon ökning
              av antalet svenska soldater i Afghanistan. Det är helt korrekt.
              På den punkten stämmer årets betänkande väl med förra årets.
            </seg>
            <seg n="39525a7e">
              Peter Rådberg säger ganska tydligt att vi bör minska den militära
              närvaron till förmån för en ökad civil militär närvaro. Jag vill
              varna för en sammanblandning mellan de två frågeställningar som
              den här kammaren har att bemöta, nämligen: Ska vi vara i Afghanistan
              eller inte? Om vi är där, vad behöver vi för resurser för att
              klara av det arbete vi har tagit på oss?
            </seg>
            <seg n="33cf46fe">
              Det finns en reservation om en översyn. Enligt min mening gör
              vi översyn av vår närvaro i Afghanistan varje år när vi tar ställning
              till de betänkanden som regeringen lägger fram. Reservationen
              på den här punkten antyder tyvärr att oavsett vilket alternativ
              man hamnar i när man har gjort sin analys och sin översyn finns
              det tydliga tecken på att man vill lämna landet senast om några
              år efter 2011.
            </seg>
            <seg n="491db929">
              Urban Ahlin har försökt moderera de skrivningarna i motionen.
              Han får gärna göra nya försök.
            </seg>
            <seg n="097f325d">
              Jag tror inte att någon inbillar sig att säkerheten i Afghanistan
              skulle förbättras vare sig av att den internationella truppen
              eller den svenska truppen åkte hem. Det skulle tvärtom leda till
              det har sagts många gånger i kväll att Afghanistan kastas tillbaka
              till ett medeltida barbari med oändligt och ofattbart lidande
              för civila män, kvinnor och barn.
            </seg>
            <seg n="ac17b27c">
              Jag är också lite bekymrad över den svartmålning som görs av
              situationen i Afghanistan, särskilt från Miljöpartiet och Vänsterpartiet.
            </seg>
            <seg n="bba411f1">
              Det finns skäl att peka på att 80 procent av den afghanska befolkningen
              nu har tillgång till grundläggande sjukvård.
            </seg>
            <seg n="14a2c624">
              Det är viktigt att säga att sex miljoner barn går i skola, av
              dem är cirka två miljoner flickor.
            </seg>
            <seg n="91852999">
              Vi ska inte glömma att bnp i Afghanistan de senaste åren har
              ökat med tvåsiffriga tal.
            </seg>
            <seg n="5e88d869">
              Vi ska inte bortse från att Sverige nu fyrdubblat antalet biståndsrådgivare
              i det svenska PRT, att 25 procent av medlemmarna i Afghanistans
              parlament är kvinnor eller att den afghanska nationella armén
              nu räknar mer än 100 000 soldater.
            </seg>
            <seg n="0da45cc3">
              Det innebär inte att det inte finns saker att förbättra. Det
              finns det förvisso. Det sker nu en del, enligt min mening, viktiga
              framsteg.
            </seg>
            <seg n="08fe8ee1">
              Det inrättas en samverkansfunktion inom Regeringskansliet där
              berörda myndigheter från svensk mark samordnar sina insatser för
              att understödja den svenska närvaron i Afghanistan. Jag tror att
              det är ett utomordentligt viktigt redskap för att förbättra vårt
              arbete.
            </seg>
            <seg n="5359ebbc">
              Regeringen säger att det kommer att bli en civil ledning för
              de civila rådgivare som Sverige har i Afghanistan. Man utesluter
              inte heller att så småningom inrätta en civil ledning för hela
              PRT. Det tror jag skulle vara ett väldigt viktigt steg.
            </seg>
            <seg n="ac79bdbc">
              Biståndet måste naturligtvis fortsätta att växa. Nu når vi 480
              miljoner kronor under 2010. Hittills i år ska man till det lägga
              115 miljoner kronor i humanitärt bistånd.
            </seg>
            <seg n="8039c7e5">
              Vid en utskottshearing i går slant min tunga. Jag sade att Sverige
              sett till storlek var den största biståndsgivaren i Afghanistan.
              Det stämmer inte. Bland annat Norge, vårt kära broderland, gör
              långt bättre ifrån sig på den här punkten, så det finns utrymme
              för Sverige att förbättra sig.
            </seg>
            <seg n="899f19f8">
              I dagarna åker FS 17, det vill säga den 17 rotationen av män
              och kvinnor som har varit i Afghanistan, tillbaka till Sverige.
            </seg>
            <seg n="0f9067c5">
              Den rotationen har upplevt fler allvarliga incidenter och har
              haft fler traumatiska upplevelser än kanske någon tidigare kontingent.
              Det är viktigt att inte bara de som kommer hem utan också de som
              nu ska äga i väg nämligen de som kallas för FS 18 får det bästa
              omhändertagande som står att finna för att kunna hantera alla
              dessa sina upplevelser.
            </seg>
            <seg n="e61cdd69">
              Därför är det också ett viktigt besked från försvarsministern
              att regeringen återkommer till riksdagen inom kort med en rad
              förslag inom området för omhändertagande av soldater.
            </seg>
            <seg n="f22dd9dc">
              Till sist handlar det om helikoptrar. I förra årets behandling
              av Afghanistanpropositionen fanns det ett förslag om en helikopterenhet
              som skulle tillföras från Sverige till Afghanistan under 2009.
              Under pågående behandling i utskottet informerade Försvarsmakten
              om att helikoptrarna på grund av tekniska problem skulle bli försenade.
              De skulle vara insatsberedda tidigast det andra kvartalet 2011.
            </seg>
            <seg n="f524e632">
              När utskottet fick beskedet frågade vi: Vad kan man då göra i
              stället för att förbättra möjligheterna att snabbt ta skadade
              soldater till sjukhus? Svaret som Försvarsmakten gav var att man
              skulle undersöka alternativa möjligheter att åstadkomma en sådan
              luftburen sjuktransportförmåga.
            </seg>
            <seg n="48e6025c">
              Nu har det gått ett år, och utskottet kan konstatera att några
              alternativa möjligheter inte har kunnat identifieras. Detta är
              mycket tråkigt, eftersom frågan är kanske mer avgörande ur säkerhetssynpunkt
              än någon annan för de män och kvinnor som befinner sig i Afghanistan.
              Det är med viss bedrövelse som jag konstaterar att ansträngningarna
              från Försvarsmakten inte har synts vara så omfattande.
            </seg>
            <seg n="f9c56736">
              Här är det viktigt för oss alla att tänka i vidare banor. Om
              det är omöjligt att få gröna, svenska Medevac-helikoptrar till
              Afghanistan har vi en skyldighet att pröva andra möjligheter.
              En skadad soldat i Afghanistan bryr sig inte det minsta om huruvida
              det är en svensk helikopter, en grön helikopter, en ukrainsk helikopter
              eller en civil helikopter som hämtar honom eller henne till sjukhuset.
            </seg>
          </u>
          <note n="cd2ec59a">
            Med detta, herr talman, yrkar jag bifall till utskottets förslag.
          </note>
          <note type="speaker" n="64065ef9">
            Anf. 197 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-5" n="e612e7b3">
            <seg n="3e6b5180">
              Herr talman! Jag blev uppmanad av Allan Widman att göra ett nytt
              försök att redovisa översynen, så jag gör väl ett sådant.
            </seg>
            <seg n="eeba03e4">
              I dag fattar vi ett beslut om att förlänga insatsen i ett år.
              Om man ser i vår översyn talar socialdemokrater och miljöpartister
              om att det egentligen är okej med två år för oss. Det är klart
              att den borgerliga ledningen här i riksdagen borde känna ett ganska
              starkt stöd från s och mp när vi nu signalerar att vi är beredda
              att vara kvar ända till 2011.
            </seg>
            <seg n="e17dc8c0">
              Det finns anledningar till detta. Vi har sett förskräckande exempel
              på valrörelser runt omkring i Europa. De har påverkats enormt
              av Afghanistan. Vi kan inte heller utesluta att saker händer i
              Afghanistan under valrörelsen just för att påverka ett valutslag.
              Jag tycker egentligen att det är ganska rimligt att man ser till
              att skapa en bred majoritet i Sveriges riksdag så att det går
              över valet till 2011. Detta är också en del av förklaringen till
              att vi lägger fram ett förslag om en översyn. Jag tycker att det
              är klokt.
            </seg>
            <seg n="c6e0451d">
              Jag vill säga en sak när det gäller helikoptrarna. Jag tror att
              det är väsentligt att vi är medvetna om att vi är med i en multinationell
              styrka. Precis som Allan Widman sade bryr sig inte en skadad soldat
              om ifall det är en amerikansk eller ukrainsk helikopter som kommer
              och räddar soldaten. Jag tror att vi måste vara medvetna om detta.
              Det går inte att öronmärka några slags resurser och säga att dessa
              enbart är till för svenska soldater. Vi kommer alltid när vi är
              ute i multinationell styrka att vara beroende av att tyska eller
              amerikanska helikoptrar startar.
            </seg>
            <seg n="8b142fba">
              Det är precis som hemma i norra Skaraborg; det händer olyckor
              ibland när ambulansen redan är upptagen på annat håll, och det
              blir långa väntetider. Det är en risk vi får vara medvetna om
              som politiker.
            </seg>
            <seg n="28d9becb">
              Varför säger jag då detta? Det beror på att vi är lekmän när
              det gäller hur Försvarsmakten hanterar situationen. Jag tror att
              det är viktigt att vi låter professionen, det vill säga Försvarsmakten,
              själv se till att hantera situationen. Vi riksdagsledamöter ska
              ge de ekonomiska resurser som krävs för att Försvarsmakten ska
              kunna genomföra sitt arbete. Jag har alltid innan vi har fattat
              beslut i det sammansatta utskottet frågat chefen, Anders Lindström
              i det här fallet, om de har fullgod utrustning för att göra uppdraget
              på ett bra sätt. Om jag får svaret ja från professionen är jag
              nöjd med det.
            </seg>
          </u>
          <note type="speaker" n="6eb173d1">
            Anf. 198 ALLAN WIDMAN (fp) replik:
          </note>
          <u who="allan_widman_80f3d6" xml:id="i-a33b8895ed333879-1" n="75083747">
            <seg n="b549e223">
              Herr talman! Urban Ahlin har helt rätt; det finns ett antal länder
              i vår närhet som bistår med helikoptrar. Det finns en solidaritet
              inom ISAF som inte bara innebär att man ska hämta skadade soldater
              oavsett vilken nationalitet de har, utan det handlar också om
              vilka skador som ska prioriteras.
            </seg>
            <seg n="2a8b58d3">
              Samtidigt råder det ingen tvekan om att de länder som inte bidrar
              över lång tid med någon förmåga i ett viktigt hänseende förlorar
              inflytande över hur förmågorna ska användas. De har helt enkelt
              små möjligheter att ställa krav i sammanhanget.
            </seg>
            <seg n="c83d73e2">
              Dessutom ska man ha klart för sig att varje helikopter som tillförs
              operationsområdet de facto innebär bättre möjligheter till snabb
              transport just för skadade soldater.
            </seg>
            <seg n="10dd22a4">
              Jag utgår från att Urban Ahlin inte ångrar att han ställde sig
              bakom hemställan om att undersöka alternativa möjligheter till
              helikopterförmåga förra året och i det betänkande som antogs i
              förra veckan. Jag tror att Urban Ahlin förstår att det här är
              en viktig resurs och att det är viktigt att Sverige som lead nation
              i området gör en ansträngning.
            </seg>
            <seg n="cdd363f5">
              Vad beträffar längden på mandat ska jag inte konstra mer med
              Urban Ahlin. Men jag skulle uppskatta om det fanns något större
              omsorg när man formulerar reservationerna så att det blir tveklöst
              att det inte handlar om någon snar sorti under några omständigheter.
              När Urban Ahlin talade så väl om att vi nu har garanterat två
              år uppfattade jag honom nästan så att han yrkade på att mandatet
              skulle bli två år. Då får vi naturligtvis ta en diskussion om
              det.
            </seg>
          </u>
          <note type="speaker" n="226fb0d9">
            Anf. 199 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-6" n="e612e7b3">
            <seg n="c6ad2295">
              Herr talman! Jag tror att det är exakt så som Allan Widman säger.
              Det är viktigt att ha förmåga och att Sverige kan bidra med saker
              i de multinationella styrkorna dels för att få inflytande över
              hur operationen görs, dels för att vi ska ha de resurser på marken
              som krävs för att våra soldater kan genomföra sin uppgift och
              kunna tas om hand. Det gäller till exempel saker som den attack
              som just nu har drabbat våra svenska soldater. Det är klart att
              det är rimligt och viktigt att Försvarsmakten har de resurserna.
            </seg>
            <seg n="b257f4e1">
              Jag som lekman kan förstås inte bestämma om det ska vara helikopter
              14 eller 10 eller Puma eller vad de nu heter. Det tycker jag att
              man måste överlämna till professionen att sköta. Jag säger det
              därför att jag märker i medierna att det ibland låter ungefär
              som att det här är en svensk insats och att vi flyttar ned alla
              svenska resurser. Det ska vara svenskt sjukhus, svensk läkare
              och svenska helikoptrar som ska ta hand om de våra. Det är därför
              jag vill understryka att det här är en multinationell insats.
              Vi är beroende av varandra. Vi är ömsesidigt beroende mellan länderna,
              och det är värt att notera.
            </seg>
            <seg n="e69c2852">
              Utan att förlänga debatten om vår översyn vill jag bara säga
              en sak när Allan Widman vill att jag ska skriva om reservationen
              så att det tydligt framgår att vi inte åker hem under några omständigheter.
              Det är inte rimligt. Det är klart som tusan att det finns alternativ
              där situationen i Afghanistan är sådan att vi inte kan uppfylla
              syftet med insatsen. Då ska vi naturligtvis inte vara där. Men
              med tanke på hur situationen ser ut i dag när det är enormt svårt
              och det finns en regering utan någon vidare stark legitimitet,
              när vi ser att attackerna ökar och att biståndet inte riktigt
              når full effekt säger vi socialdemokrater och Miljöpartiet ändock
              att vi är beredda att vara kvar. Vi tror att vi gör en meningsfull
              uppgift. Vi pekar på att det är rimligt att göra en översyn om
              två år. Men som sagt finns det ingen bortre parentes i detta,
              utan det är ett rimligt och ärligt försök att se över vad vi behöver
              bidra med i framtiden.
            </seg>
          </u>
          <note type="speaker" n="9e095558">
            Anf. 200 ALLAN WIDMAN (fp) replik:
          </note>
          <u who="allan_widman_80f3d6" xml:id="i-a33b8895ed333879-2" n="75083747">
            <seg n="60abaa68">
              Herr talman! Jag är medveten om att Urban Ahlin förmodligen inte
              vid den här tidpunkten kan skriva om sin reservation. Mitt råd
              var mer ägnat att vara vägledande för framtiden.
            </seg>
            <seg n="cf9b1d2f">
              Jag kan konstatera att man på s. 22 i betänkandet landar i punkt
              1 eller punkt 2. Punkt 1 handlar om ett ansvarsfullt tillbakadragande.
              I punkt 2 märker man att den svenska truppinsatsen kan anses uppnå
              sina mål. I det fallet kommer den svenska militära insatsen att
              kvarstå i ytterligare några år. Det är ägnat att inge viss osäkerhet,
              Urban Ahlin. Men jag är glad och nöjd med de förklaringar jag
              har fått här från dig muntligen.
            </seg>
            <seg n="21831da7">
              Dess värre har inte Sverige några möjligheter att välja vilken
              helikopter som ska skickas till Afghanistan. Jag vill bara erinra
              om det som generallöjtnant Anders Lindström, Försvarsmaktens insatschef,
              sade här i riksdagen för ganska precis ett år sedan. Han sade
              att vilken helikopter som helst är bättre än ingen helikopter
              alls. Har vi det målet för ögonen tror jag att våra möjligheter
              är ganska talrika, herr talman.
            </seg>
          </u>
          <note type="speaker" n="8dc21f58">
            Anf. 201 PETER RÅDBERG (mp) replik:
          </note>
          <u who="peter_radberg_980aa0" xml:id="i-e3638812db95a2ba-3" n="77170c22">
            <seg n="470e03c9">
              Herr talman! Låt mig börja med något positivt. Jag håller med
              när det gäller helikoptrarna som ni diskuterade. Det är en förutsättning
              för att vi ska kunna vara där nere att vi har bra helikoptrar.
            </seg>
            <seg n="8f9c5d4b">
              Jag tycker att Allan Widman hänger upp sig på detta med ett ansvarsfullt
              tillbakadragande i sitt tal. Ett ansvarsfullt tillbakadragande
              ska inledas så snart förutsättningar för detta finns. Är inte
              det självklart? Ni säger själva att vi ska vara där tills vi har
              uppfyllt våra mål. Sedan antar jag att vi drar tillbaka på ett
              ansvarsfullt sätt. Jag förstår inte den kritiken.
            </seg>
            <seg n="24e6e188">
              Allan Widman pratar om att nationell och internationell säkerhet
              hänger ihop och riktade kritik mot Miljöpartiet. Javisst, vi har
              ingen annan uppfattning än att internationell och nationell säkerhet
              hänger ihop på något vis.
            </seg>
            <seg n="8e162189">
              Det tredje märkliga uttalandet som Allan Widman gjorde var att
              det finns mycket som är positivt och att vi bara pratar om det
              negativa. Jag har väl sagt hundra gånger i den här talarstolen
              när vi har haft en debatt att utvecklingen går framåt, och jag
              har pratat om de här barnen. Jag tycker att det är ett märkligt
              påhopp i den här debatten.
            </seg>
            <seg n="eb81828e">
              Jag vill avsluta med något positivt. Allan Widman säger att biståndet
              ska växa. Det tar jag till mig. Jag sade själv i talarstolen att
              ska vi få fred i Afghanistan någon gång måste biståndet öka. Men
              frågan till Allan Widman blir då: I förhållande till vad ska det
              öka? Hur mycket kan du tänka dig? Eller var det en läpparnas bekännelse
              att det ska öka? Du har väl förhoppningsvis en plan B när du säger
              att biståndet ska öka. Jag skulle vilja att du utvecklar det lite
              grann.
            </seg>
          </u>
          <note type="speaker" n="d24528fe">
            Anf. 202 ALLAN WIDMAN (fp) replik:
          </note>
          <u who="allan_widman_80f3d6" xml:id="i-a33b8895ed333879-3" n="75083747">
            <seg n="264f3aed">
              Herr talman! Under den här mandatperioden har biståndet ökat
              successivt. Till 2010 ökar det med ytterligare 30 miljoner kronor.
              Vi pratar inte bara om att öka biståndet, Peter Rådberg, utan
              vi ökar det de facto också. Jag har lyssnat på företrädare för
              Vänsterpartiet och för Miljöpartiet som pratar i termer av ett
              tredubblat bistånd till Afghanistan. Det blir egentligen trovärdigt
              först när man visar var man ska ta den här miljarden. Vilka länder
              är det som ska stå tillbaka på kort sikt? Här sker det nu en omväxling
              med ett ökat fokus på Afghanistan, och jag tror att det är helt
              rätt. Till skillnad mot vad som har påståtts här tidigare i kväll
              tror jag inte alls att det finns några ensidiga militära lösningar.
              De ska vara politiska och utvecklingsmässiga, men de kommer också
              av allt att döma att behöva vara militära under ganska lång tid.
            </seg>
            <seg n="8bd93aec">
              Sedan anser jag fortfarande, Peter Rådberg, att delar av oppositionen
              lägger alltför mycket kraft och alltför mycket tid på att tala
              om det som inte fungerar. Vi har investerat mycket tid, ansvar
              och pengar i både den civila och den militära insatsen. Jag tycker
              att det är viktigt att man ger en så balanserad bild som möjligt.
              Annars riskerar vi att stödet från opinionen för den insats som
              Sverige gör eroderar. Jag hoppas att också Miljöpartiet, som nu
              står bakom beslutet om en förlängd insats, instämmer i det.
            </seg>
          </u>
          <note type="speaker" n="2cf27db6">
            Anf. 203 HOLGER GUSTAFSSON (kd):
          </note>
          <u who="holger_gustafsson_1bab45" xml:id="i-4119d42a6275b683-0" n="2ec174f4">
            <seg n="0dda9bcf">
              Fru talman! Jag ska först be att få yrka bifall till förslaget
              i betänkandet och avslag på reservationerna.
            </seg>
            <seg n="d1d0fa01">
              Den svenska militära truppen är i Afghanistan för att skydda
              civila människor mot talibanernas härjningar och attacker, och
              det gäller framför allt deras attacker mot kvinnor och barn. För
              detta krävs tyvärr en väpnad styrka för insatser med mycket hög
              personlig risk. Det är en risk som många i den svenska säkerhetsstyrkan
              väljer att utsätta sig för.
            </seg>
            <seg n="59f717ea">
              Hittills har vi haft en mycket stor politisk sammanhållning när
              det gäller dessa uppdrag där vi har skickat svenskar till olika
              säkerhetszoner. Den sammanhållningen har vi i riksdagen manifesterat
              genom att bereda och besluta i ett sammansatt utskott. Tyvärr
              ser vi nu början till ett uppbrott från denna enighet när vi läser
              reservation nr 4 från Socialdemokraterna och Miljöpartiet.
            </seg>
            <seg n="2ed40a87">
              Där skriver man om en översyn av det svenska engagemanget. Det
              är ett ifrågasättande av insatsen. Denna översyn ska vara klar
              hösten 2011. Då ska man ta ställning till en eventuell fortsättning
              ett ifrågasättande av insatsen eller ett tillbakadragande av Sveriges
              militära insats. Det är ytterligare ett ifrågasättande som alla
              kan läsa och som inte kan suddas ut med alla repliker här i kväll.
            </seg>
            <seg n="78283be2">
              Härmed ifrågasätter s och mp nödvändigheten av den svenska väpnade
              styrkans uppdrag. Det är ett ifrågasättande av nödvändigheten
              som vi dagligen kan bevittna i både mediala och institutionella
              rapporter.
            </seg>
            <seg n="34c98572">
              Detta är början på en vankelmodig rödgrön utrikespolitik som
              uppstår när partier med helt olika utrikespolitiska värderingar
              ska försöka skriva ihop sig inför ett rödgrönt regeringsalternativ
              om olyckan är framme hösten 2010.
            </seg>
            <seg n="673bda20">
              Fru talman! Det är djupt olyckligt för Sverige som nation, för
              vår utsända svenska säkerhetsstyrka och allra mest för kvinnor
              och barn i Afghanistan. Jag vill härmed beklaga detta, och jag
              hoppas att det aldrig blir en reell regeringspolitik som kommer
              att formas på det sättet.
            </seg>
          </u>
          <note type="speaker" n="84f6cc36">
            Anf. 204 Försvarsminister STEN TOLGFORS (m):
          </note>
          <u who="sten_tolgfors_fcf589" xml:id="i-9a6e92f7f1a96645-14" n="4d1d4ab4">
            <seg n="9525fc41">
              Fru talman! Det är Carl Bildts proposition som vi behandlar i
              dag, men han är förhindrad att närvara. Eftersom det här är en
              debatt som i hög grad berör mitt ansvarsområde är jag angelägen
              om att vara med.
            </seg>
            <seg n="7999c0e4">
              Det är i utsatta tider det är som viktigast att stå fast. Det
              är då det är särskilt viktigt att stå bakom de svenska kvinnor
              och män som väljer att ta risker för att hjälpa andra. Det är
              då det gäller att se igenom extremisternas intressen i Afghanistan.
              Motståndarna har lättare att få ISAF-trupperna att lämna landet
              genom att utså tvehågsenhet i väst än genom att vinna konflikten
              på marken eller, vilket är viktigast, genom att vinna den egna
              civilbefolkningens stöd. Extremisterna ställer inte ens upp i
              några val.
            </seg>
            <seg n="762040ec">
              Sex partier står i dag bakom den svenska militära närvaron i
              Afghanistan. Ett är emot och vill överge den internationella,
              FN-mandaterade solidariteten. Det är tid att syna Vänsterpartiets
              argument. Om andra länder anses agera fel, hur kan det vara skäl
              för Sverige att svika de civila som vi skyddar? Om situationen
              har blivit farligare, hur kan det vara argument för att avsluta
              den militära närvaron? Klarar de civila sig bättre i sin kamp
              för att stå emot extremisterna Sverige förutan?
            </seg>
            <seg n="3df72b01">
              Den svenska ISAF-styrkan gör ett mycket bra arbete i Afghanistan.
              Befäl och soldater visar detta varje dag under pågående insats.
              Jag känner stor stolthet och tacksamhet gentemot de kvinnor och
              män som deltar. Deras professionalism, oegennytta och engagemang
              för att skapa säkerhet håller högsta kvalitet.
            </seg>
            <seg n="8979a707">
              Jag mötte liksom Urban Ahlin nyligen våra soldater i Afghanistan,
              för min del var det i september. De är mycket väl utbildade och
              samtränade. Det är en anledning till att de har kunnat hantera
              mycket svåra situationer så väl. Varje internationell insats är
              förknippad med risk. Annars skulle inte en militär insats vara
              nödvändig. Då kunde vi gå direkt på bistånd och civilt stöd. Men
              utan säkerhet bränns skolorna som vi bygger, både bildligt och
              bokstavligt.
            </seg>
            <seg n="20db66b4">
              Vi måste vara beredda att löpande anpassa det svenska bidraget
              efter uppgiften. Utmaningen förändras med säkerhetsläget. Under
              hösten genomförs den ökning till 500 soldater som riksdagen i
              fjol gav mandat för. Fordonsparken och materielen förstärks. Stridsfordon
              90 har tillförts. Toyota Landcruiser skiftas ut för det tyngre
              fordonet Galten. UAV används för att kunna se vad som händer på
              andra sidan kullen.
            </seg>
            <seg n="0691daca">
              Men förändrade risker möts också, och det glöms alldeles för
              ofta bort, genom rätt utbildning, övning och taktiskt uppträdande.
              Våra soldater är motiverade och de är väl medvetna om uppgiften.
              I somras mottog Försvarsmakten ca 8 000 ansökningar till några
              hundra platser i den kommande Afghanistanrotationen.
            </seg>
            <seg n="2a9880b6">
              Afghanistan är inte ett homogent land. Säkerhetsläget ser olika
              ut i olika delar av landet. Säkerheten i vårt ansvarsområde har
              förvärrats, inte minst i samband med valen i somras. De svenska
              soldaterna försöker att kontrollera ytan bättre för att hindra
              extremismen och kriget från att komma dit och få fotfäste.
            </seg>
            <seg n="bd2a2c7e">
              När ISAF lyckas i söder försöker våldets företrädare flytta norröver.
              När områden som ISAF saknar kontroll över patrulleras, just därför
              att vi inte på förhand har en given kontroll, har svenska soldater
              beskjutits och tvingats besvara elden.
            </seg>
            <seg n="4e644fad">
              Sådana våldsaktiva grupper agerar inte sällan med hot och våld
              riktat mot lokalbefolkningen både i rekryteringssyfte och för
              att skrämma till tystnad och lydnad. Det ligger alltså i befolkningens
              intresse att grupperna hindras eller störs i sin verksamhet. Det
              kan gå fort om man låter dem få fäste.
            </seg>
            <seg n="ad800beb">
              Hotet i Afghanistan kan annars bokstavligen komma från klar himmel.
              Svenska soldater har vid flera tillfällen utsatts för IED-attacker.
              I den här stunden går, som flera har sagt, alla våra tankar till
              de fem soldater som skadades i förra veckan flera av dem svårt
              men de går också till den afghanske tolk som dödades och hans
              anhöriga.
            </seg>
            <seg n="904b6b86">
              Samtidigt som vi beskriver de ökade riskerna i vårt område ska
              vi konstatera att säkerhetssituationen är en helt annan hos oss
              än i östra eller södra Afghanistan. I de södra delarna pågår intensiva
              strider med talibaner. Majoriteten av våldet i Afghanistan sker
              i 10 procent av landets distrikt. Norra alliansen var en gång
              baserad i den del av Afghanistan som Sverige nu är aktiv i. Norra
              alliansen var med och kastade talibanerna från makten en gång
              i tiden. Befolkningssammansättningen skiljer sig också mellan
              olika delar av landet.
            </seg>
            <seg n="9649efc1">
              Afghanistan har just haft val och kommer nästa år att ha val
              igen. Det här var det första val som inte anordnades av FN utan
              av afghanerna själva. Valet hade tveklöst betydande brister, och
              det förekom fusk vilket den oberoende valkommissionen också pekade
              på. Men valresultatet är också erkänt av FN:s generalsekreterare,
              och valkommissionen har pekat ut en vinnare.
            </seg>
            <seg n="4f98ba59">
              Även valdeltagandet varierade över landet, och det är inte konstigt,
              för extremisternas mål var inte bara att störa utan att förstöra
              valet med våld och hot om våld. Det lyckades inte.
            </seg>
            <seg n="d6687bf6">
              I Saripol i det svenska PRT:et berättade man för mig att man
              hade 136 vallokaler. Samtliga var öppna och utan incidenter, och
              med ett valdeltagande på ca 50 procent. Det är högre än i ett
              svenskt EU-parlamentsval.
            </seg>
            <seg n="603afb32">
              Utan Sveriges och ISAF:s närvaro skulle demokratin i Afghanistan
              snabbt gå förlorad. Då kan vi inte längre ha en debatt om brister
              i de afghanska valen, för då finns det inga val att diskutera.
            </seg>
            <seg n="5df4ea76">
              Kvinnor och flickor skulle mista de rättigheter som de nu har
              börjat återfå, och landet skulle än en gång komma att utgöra bas
              för träningsläger för internationell terrorism. Det skulle bidra
              till att destabilisera hela regionen inklusive Pakistan och komma
              att påverka också oss.
            </seg>
            <seg n="b0af04cd">
              Jag instämmer i Allan Widmans beskrivning. Sex miljoner barn
              varav ett par miljoner flickor går nu i skolan. Andelen av befolkningen
              som har tillgång till hälsovård har tiodubblats och är nu över
              80 procent. Allt detta skulle hotas om vi bara lämnade.
            </seg>
            <seg n="d5342459">
              Ofta glöms det bort, fru talman, att de som värst drabbas av
              extremisternas våld är Afghanistans egen befolkning. Det är extremisterna
              som står för de stora civila förlusterna.
            </seg>
            <seg n="b78a933b">
              Fortfarande bränns skolor, hotas lärare och kastas syra i ansiktet
              på skolflickor, vilket skedde förhållandevis nyligen. Motståndarna
              använder vägbomber, så kallade IED-attacker, som verkligen skadar
              ISAF-soldater men som inte minst skadar Afghanistans civila.
            </seg>
            <seg n="c14db2a6">
              Svenska soldater upplevs ha starkt stöd för sin närvaro bland
              civilbefolkningen, och det är också den bild jag får när jag besöker
              vårt PRT. Svenska soldater behandlar och ska behandla civilbefolkningen
              med respekt, och jag har själv bevittnat också det. Det är rätt,
              men det är också militärt viktigt. Det ger oss tillgång till tips
              om var det finns minor. Det ger oss tillgång till information
              om säkerhetsläget i området när extremistgrupperingar börjar etableras.
            </seg>
            <seg n="853f6bb3">
              Det är nödvändigt med fler kvinnor i ISAF generellt men inte
              minst i det svenska bidraget. Halva befolkningen är annars inte
              tillgänglig för kontakt. I Saripol har vi ett tjugotal svenskar
              i vårt PO, men det är bara en kvinna. Därmed svarar hon själv
              för kontakten med halva befolkningen, och detta i en stad där
              var sjätte kvinna fortfarande dör i samband med förlossning och
              där läskunnigheten ligger på ensiffriga tal.
            </seg>
            <seg n="58dc4885">
              Det är likaså nödvändigt, fru talman, att den afghanska regeringen
              bättre respekterar mänskliga fri- och rättigheter. I annat fall
              kommer det svenska folket att börja undra varför vi försöker värna
              mänskliga rättigheter i ett land där regeringen inte fullt ut
              gör det själv.
            </seg>
            <seg n="e9cf52f5">
              Jag har tagit upp i direkta samtal med företrädare för landets
              regering att bruket av dödsstraffet måste upphöra och korruptionen
              måste bringas ned. Det är vidare fullständigt centralt att få
              ned antalet civila offer, vilket jag också har tagit upp med företrädare
              för Nato och USA. Och den förståelsen finns verkligen, fru talman,
              bland de företrädarna.
            </seg>
            <seg n="b63c0477">
              Samtidigt är det komplext. Motståndarna i Afghanistan bär inte
              uniform. De uppträder ofta bland civila. Man gräver ned eller
              gömmer vapnen. Man går tillbaka till sin gamla sysselsättning
              en tid, och sedan återkommer man som motståndsman.
            </seg>
            <seg n="a13f9944">
              De svenska soldaterna samtalar ständigt med civilbefolkningen.
              Ett av mina bästa minnen från Afghanistan är från en patrullering
              på en marknad när en svensk soldat möter en grupp barn och plötsligt
              ropar: Tjenare! Jag frågar honom: Hur tänker du nu? De förstår
              ju inte vad du säger. Nej, säger han, de förstår inte engelska
              heller, men de ser mitt kroppsspråk, de ser mitt intresse, de
              hör mitt tonfall. Och genast kom barnen springande fram och sökte
              kontakt. Det är gott soldatarbete i vardagen i Afghanistan. Den
              enda vägen att vinna Afghanistans framtid, fru talman, är genom
              att vinna befolkningens hjärtan.
            </seg>
            <seg n="0c7f34e7">
              Sverige deltar i ISAF för det afghanska folkets skull, för att
              bidra till ökad säkerhet och utveckling i en mycket orolig del
              av världen. Men vi är där också för att det påverkar Sveriges
              egen säkerhet. Det går inte att tro att man kan stänga dörren
              till problemen och hoppas att effekterna inte når hit.
            </seg>
            <seg n="40cc12c4">
              Den militära insats som 43 länder deltar i, däribland Finland,
              Estland, Norge och Danmark, gör vi tillsammans på ett entydigt
              FN-mandat, upprepat årligen. Den är nödvändig, men den är inte
              tillräcklig för att hjälpa Afghanistan till en bättre framtid.
              Det militära bidraget, för att vara tydlig, fru talman, är nödvändigt,
              men det är inte tillräckligt för att stödja landets utveckling.
              Diplomatisk närvaro, utvecklingsinsatser, demokratistöd och rättsstatsuppbyggnad
              är nödvändiga delar av en sammanhållen Afghanistanpolitik. De
              behövs för att inge hopp men också för att visa nytta. Det är
              viktigt att bidra till uppbyggnaden av Afghanistans egen armé
              och polis så att regeringen gradvis kan ta ett större ansvar och
              få ett ökat ägarskap för sin egen säkerhet.
            </seg>
            <seg n="e5b10a45">
              Stödet till armén har varit framgångsrikt. Mycket stora utmaningar
              finns dock vad gäller polisen. Där måste vi göra mer.
            </seg>
            <seg n="b46190e2">
              Säkerhet är en förutsättning för bistånd. Vi ökar det svenska
              biståndet med 60 procent, upp till en halv miljard årligen. Därutöver
              ger vi ca 125 miljoner i humanitärt stöd. Vi har också öppnat
              ambassad i Kabul för att bidra till politiska lösningar.
            </seg>
            <seg n="4a11a33f">
              Här går kritiken mot den militära delen av insatsen inte ihop.
              Å ena sidan säger en del att Sverige ska dra tillbaka det militära
              bidraget för att läget är för farligt. Å andra sidan sägs att
              vi i stället ska göra civila insatser. Men om läget är för farligt
              för militärer är det knappast mindre farligt för civila. När den
              militära närvaron är mer påkallad än någonsin, då vill Vänstern
              dra sig ur. Det är totalt ansvarslöst mot civila i Afghanistan,
              och det är ett grundläggande svek mot den internationella solidariteten.
              Det är inte fråga om ett antingen eller utan om ett både och.
            </seg>
            <seg n="1869ad86">
              Det sägs ofta att det ska råda balans mellan det civila och det
              militära, som om varje krona vore direkt utbytbar. Vi behöver
              absolut göra mer civilt, men det ersätter inte den militära närvaron.
              Konsekvensen blir annars att varje nivå på den militära närvaron
              är okej så länge det kostar lika mycket som den civila. Så fungerar
              det inte i verkligheten. Om den militära närvaron är för liten
              förlorar vi säkerheten, för det är ett stort område. Vi har 500
              soldater på 3 ½ miljoner invånare. Om vi å andra sidan gör för
              lite civilt åstadkommer vi ingen långsiktig utveckling.
            </seg>
            <seg n="bbe2582a">
              Regeringen återkommer, som flera av alliansledamöterna noterat,
              till riksdagen varje år om ISAF och Afghanistan. I propositionen
              görs en anpassning av det militära bidraget, men där görs även
              markeringar om senior civil närvaro i vår del av Afghanistan och
              ökat stöd till polisen.
            </seg>
            <seg n="43c3603f">
              Mandatet för den militära delen av bidraget till ISAF föreslås
              förlängas i ett år. Sverige kommer också fortsättningsvis att
              ställa en väpnad styrka om högst 855 personer till förfogande
              för insatsen. Bidragets storlek förväntas under 2010 uppgå till
              ca 500 personer i den permanenta närvaron.
            </seg>
            <seg n="ea554392">
              Detta innebär en nivå på deltagande som fem partier ställde sig
              bakom i fjol, och det sades då att närvaron skulle vara långsiktig.
              Det ska ses som ett uttryck för vikten av och viljan till ett
              fortsatt brett stöd i riksdagen för insatsen. Jag noterar att
              det i år är sex partier som står bakom mandatet. Det är viktigt,
              fru talman, att vi har ett tydligt och klart stöd för insatsen.
              I ett läge där svenska soldater befinner sig i skarpa situationer
              är det absolut nödvändigt att den svenska riksdagen ger dem ett
              brett stöd. Och det vet jag att många också efterfrågar.
            </seg>
          </u>
          <note type="speaker" n="9baaa0b8">
            Anf. 205 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-7" n="9bb9d8d0">
            <seg n="47110eb4">
              Fru talman! Det har varit ett händelserikt år sedan vi senast
              diskuterade Afghanistaninsatsen i riksdagens kammare, ett på många
              sätt händelserikt år i negativ bemärkelse. Vi har haft ett presidentval
              i Afghanistan som blev ett demokratiskt bakslag. Vi har i dag
              en president i Afghanistan som har betydligt svagare legitimitet
              än han hade för ett år sedan. Vi ser hur säkerhetssituationen
              dramatiskt försämrats framför allt för civilbefolkningen och de
              utländska biståndsarbetarna. Vi ser att de sociala framstegen
              uteblivit.
            </seg>
            <seg n="fa2970c4">
              Vi har också sett bakslag på jämställdhetsområdet, inte minst
              genom den lagstiftning som införts för den shiamuslimska minoriteten.
              Den innebär bland annat att en man kan förvägra sin hustru mat
              om hon förvägrar honom sexuell tillfredsställelse.
            </seg>
            <seg n="391b3e7d">
              Listan är lång på ISAF:s fundamentala misslyckanden under det
              gångna året. Skillnaden mellan målen för insatsen och verkligheten
              på marken blir större och större för varje år som går.
            </seg>
            <seg n="6b0eaa7d">
              När man lyssnar på Sten Tolgfors kan man nästan tro att allt
              detta är Vänsterpartiets fel. Men det är precis tvärtom. Det är
              Sten Tolgfors strategi för Afghanistan som gör att detta händer,
              inte Vänsterpartiets. Trots att vi ser ett pärlband av misslyckanden
              för den internationella insatsen fortsätter man passivt på den
              inslagna vägen.
            </seg>
            <seg n="f34042f2">
              Jag har läst regeringens proposition mycket noggrant. I den första
              delen beskriver man det gångna årets utveckling, och det tycker
              jag att man gör bra. Man pekar på flera utmaningar. Men när man
              kommer till det stycke som handlar om vad Sverige gör i Afghanistan
              är det i praktiken en kopia av förra årets text. Man har klippt
              och klistrat.
            </seg>
            <seg n="190f9358">
              Vi ser hur man i en lång rad länder, bland annat i USA genom
              McChrystalrapporten och genom Nato, diskuterar strategier för
              hur man bättre kan möta de utmaningar och misstag man gjort. Från
              Sveriges sida kör man med den ståndaktiga soldatens strategi.
              För mig är det uppenbart att de som står för sveket mot Afghanistan
              inte är Vänsterpartiet utan de som blundar för misstagen på marken.
            </seg>
          </u>
          <note type="speaker" n="84ed22d5">
            Anf. 206 Försvarsminister STEN TOLGFORS (m) replik:
          </note>
          <u who="sten_tolgfors_fcf589" xml:id="i-9a6e92f7f1a96645-15" n="4d1d4ab4">
            <seg n="792251f8">
              Fru talman! Jag skulle gärna vilja höra Hans Linde berätta hur
              civilbefolkningen har talat med honom om de här frågorna i vårt
              PRT i norra Afghanistan och vilken respons han fått från civilbefolkningen
              där vad gäller den svenska närvaron.
            </seg>
            <seg n="7c5a61c3">
              Låt mig konstatera att Vänsterpartiet är fullständigt isolerat.
              Att lämna är ett totalt brott mot en lång svensk tradition av
              internationell solidaritet. Då kan Hans Linde stå där med sina
              kommentarer om synen på kvinnan, om demokrati och utveckling och
              sakna varje form av möjlighet att påverka.
            </seg>
            <seg n="9fd86882">
              Hans Linde har fel i sin beskrivning av hur regeringen hanterar
              frågan. Jag nämnde tre saker som är nya i denna proposition jämfört
              med förra årets. För det första finns en tydlig markering om att
              öka biståndet. Vi har gjort det med 60 procent. Hans Linde har
              ingen kronsättning alls eller besked om vad han vill göra. För
              det andra har vi den ökade ambitionen vad gäller polisstöd. Jag
              menar att det är en helt avgörande fråga för Sverige och Europa,
              för hela närvaron, att klara stödet till rättsstatsuppbyggnaden.
              För det tredje har vi den seniora civila närvaron för att få en
              bättre koordinering av den svenska närvaron i norra Afghanistan.
            </seg>
            <seg n="7490374c">
              Hans Linde har fel när han säger att Sverige inte deltar i diskussionen.
              Jag var helt nyligen på det ISAF-möte där den framtida strategin
              för Afghanistan diskuterades. Det är nämligen så, vilket Hans
              Linde fullständigt missat, att Sverige inte är ensamt i Afghanistan.
              Vi är där tillsammans med 42 andra länder, inklusive alla våra
              grannar, och vi diskuterar löpande med dem hur vi ska ta vårt
              ansvar.
            </seg>
            <seg n="e8ab78a4">
              Vem vill Hans Linde skicka biståndet till? Det satt jag och funderade
              på under hans anförande. Om ISAF lämnar landet får han skicka
              biståndet till talibanerna. Hur ska dialogen då se ut? Ska ni
              skicka pengarna till den regering som ni är totalt emot? Är ni
              inte längre rädda för korruption? Tycker ni inte att det är bra
              att vi har egna biståndsrådgivare som kan vara närvarande i norra
              Afghanistan?
            </seg>
            <seg n="fe946b56">
              Sedan har vi hela det resonemang Hans Linde för om biståndets
              storlek. Vänsterpartiet vill ta bort den militära närvaron helt
              och hållet och säger sedan att biståndet ska vara lika stort som
              kostnaden för det militära. Det blir noll.
            </seg>
          </u>
          <note type="speaker" n="ce01ea47">
            Anf. 207 HANS LINDE (v) replik:
          </note>
          <u who="hans_linde_f4736f" xml:id="i-de8240c3fc4b1c8e-8" n="9bb9d8d0">
            <seg n="026de864">
              Fru talman! Det har sagts att jag från Vänsterpartiets sida är
              isolerad i den här debatten. Det är sant. Jag är ensam om att
              från Vänsterpartiet kräva att de svenska trupperna ska dras tillbaka.
              Vi är ensamma om att kräva en avvecklingsplan för de svenska insatserna.
              Men jag vet ju att utanför den här kammaren är inte jag eller
              Vänsterpartiet speciellt ensamma. Vi ser en växande kritik hos
              det svenska folket mot den här insatsen, ett motstånd som är betydligt
              större än stödet för mitt parti. Och vi ser i en rad länder hur
              man nu har öppna diskussioner om sin framtida strategi. Kanada
              har satt ett slutdatum till 2011, Nederländerna till 2010.
            </seg>
            <seg n="328b9c18">
              Det är inte Vänsterpartiet och Hans Linde som är ensamma i den
              här debatten. Det är Sten Tolgfors i sin attityd att vara den
              ståndaktige soldaten som ensidigt och enkelriktat fortsätter med
              en militär strategi som så uppenbarligen har misslyckats.
            </seg>
            <seg n="06dfe3f5">
              Jag förstår att man som svensk försvarsminister inte tar speciellt
              mycket intryck av inläggen och synpunkterna från en vänsterpartistisk
              riksdagsledamot. Det har jag faktiskt förståelse för. Vad jag
              däremot inte har förståelse för är att Sten Tolgfors uppenbarligen
              vägrar att lyssna och ta till sig de synpunkter som kommer från
              det afghanska folket. Sten Tolgfors sade i sitt anförande att
              vi är i Afghanistan för det afghanska folkets skull. Men lyssna
              då på afghanerna!
            </seg>
            <seg n="7fb20250">
              Som jag beskrev i mitt anförande har man i dag presenterat en
              opinionsmätning som Oxfam har gjort i Afghanistan. Där sägs tydligt
              att 70 procent av de tillfrågade afghanerna menar att det är fattigdomen
              och arbetslösheten som är problemet, inte talibanerna. Trots det
              väljer Sten Tolgfors regering att lägga 3 kronor på den militära
              insatsen för varje krona man lägger i bistånd.
            </seg>
            <seg n="8da67ba1">
              Man har också gjort en lång rad opinionsmätningar i Afghanistan
              när det gäller stödet för vår närvaro där. De har visat tydligt
              att stödet bland afghanerna för vår närvaro har minskat. År 2006
              stödde 67 procent av afghanerna ISAF:s närvaro. I dag är den siffran
              37 procent, enligt amerikanska och brittiska opinionsmätningar.
              Jag har full förståelse för att Sten Tolgfors inte lyssnar på
              mig, men varför lyssnar du inte på det afghanska folket? Varför
              ska vi fortsätta med en insats som saknar stöd i Afghanistan?
            </seg>
          </u>
          <note type="speaker" n="0b11d64f">
            Anf. 208 Försvarsminister STEN TOLGFORS (m) replik:
          </note>
          <u who="sten_tolgfors_fcf589" xml:id="i-9a6e92f7f1a96645-16" n="4d1d4ab4">
            <seg n="1cca743a">
              Fru talman! Först noterar ju alla att Hans Linde inte hade något
              som helst svar på frågan vilken information han har sökt från
              de civila i Mazar-e Sharif och vilken information han skulle ha
              fått. Det har Urban Ahlin och några andra i alla fall försökt
              att göra så gott det går med egen närvaro i Afghanistan.
            </seg>
            <seg n="1f3895ca">
              Låt mig också notera att Hans Linde säger att afghanerna själva
              anser att problemet är fattigdom, korruption och talibaner, i
              den ordningen. Jag hörde ju inte ISAF i den prioriteringen. Det
              är precis tvärtom. ISAF är en förutsättning för att komma till
              rätta med problemen.
            </seg>
            <seg n="a2557538">
              Jag noterar också att Hans Linde tycker att opinionsmätningar
              är det man ska luta sig mot när det gäller Afghanistan, både i
              Sverige och i andra europeiska länder men också där. Vi har under
              många år haft ett gott stöd för den svenska ISAF-insatsen i opinionsmätningar,
              men inte sjutton var Vänstern för insatsen bara för det. Man lyssnar
              när det passar och avfärdar annars. Fråga de civila i vår del
              av Afghanistan, Hans Linde, tycker jag.
            </seg>
            <seg n="e467df31">
              Sedan är hela hans beskrivning i grunden felaktig gällande den
              svenska närvaron. Vi använder något som kallas för Comprehensive
              Approach, en bred ansats. Den militära delen är en del, därför
              att den är nödvändig, men den är inte tillräcklig. Det hörde alla
              i mitt anförande.
            </seg>
            <seg n="19fd5f6a">
              Vi har öppnat ambassad i Kabul. Det skedde inte tidigare. Vi
              ökar biståndet med 60 procent, upp till en halv miljard. Utöver
              det finns det humanitära biståndet på 125 miljoner. Vi skriver
              i denna proposition att vi vill öka den civila närvaron i norra
              Afghanistan, att vi vill öka polisnärvaron. Detta ger sammantaget
              en helhet. Hans Linde har ju inget av det. Han säger att det viktiga
              är att biståndet är lika stort som kostnaden för den militära
              närvaron. Men den ska ju vara noll, Hans Linde. Det har du just
              utvecklat. Det är en extrem ambitionssänkning.
            </seg>
            <seg n="23f384a7">
              Det Sverige gör i Afghanistan är den bredaste solidariska insats
              Sverige gör för något land. Det täcker hela skalan på det Sverige
              kan göra för att hjälpa till att leda ett land mot en bättre framtid.
              Och Vänsterpartiet optar ut. Det är den internationella solidariteten
              i praktiken när Hans Linde får tala. Det är bedrövligt, fru talman.
            </seg>
          </u>
          <note type="speaker" n="24b25e5b">
            Anf. 209 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-7" n="e612e7b3">
            <seg n="4c1298a6">
              Fru talman! Låt mig först få försvara Hans Linde en aning när
              det gäller biståndet. Det vi skriver i våra gemensamma motioner
              är att det åtminstone ska motsvara de utgifter som vi har för
              de militära insatserna. Om de militära insatserna går ned har
              vi också betonat tydligt och klart i våra motioner att det civila
              biståndet till Afghanistan ska vara långsiktigt. Det handlar inte
              om att det ska gå ned till noll utan om att det åtminstone motsvarar
              de militära insatserna.
            </seg>
            <seg n="e16f4382">
              Jag har en annan fråga till försvarsministern. Det är väldigt
              många som gör jämförelser. Senast var det Peter Wolodarski som
              talade om att Sovjetunionen inte klarade att ta hand om Afghanistan
              och gav en bild av att den internationella närvaron är där för
              att så att säga ockupera landet, vilket naturligtvis är helt felaktigt.
              Det är väsentligt att vi med vår närvaro visar afghanerna att
              vi är deras gäster. Vi är här för att hjälpa er att öka säkerheten.
            </seg>
            <seg n="4c5057af">
              Jag är väldigt nyfiken på de tankar som regeringen har när det
              gäller den seniora rådgivaren. Det har talats om en civil chef.
              Därför är jag nyfiken på att höra om Sverige ändå skulle kunna
              gå i bräschen. Det är ju så att våra soldater, precis som försvarsministern
              säger, har gjort ett fantastiskt arbete i vårt PRT, haft rätt
              attityd till lokalbefolkningen hela tiden. Finns det någon möjlighet
              för oss att nu visa att vi överlämnar ett ansvar för några distrikt
              till exempel till de afghanska myndigheterna och säger att det
              här är så pass säkert och klart att vi lämnar över. Kan den civile
              chefen kanske ha en biträdande civilchef som är afghan för att
              på det viset tydligt visa vad vi vill göra i framtiden, nämligen
              att lämna över detta till afghanerna själva.
            </seg>
            <seg n="f8a76539">
              Jag tror att den signalen är oerhört väsentlig för att ge ett
              stöd bland lokalbefolkningen i vårt PRT. Sverige är inte här för
              att ockupera oss. De är här för att hjälpa oss, och de har en
              klar målsättning att någon gång i framtiden ska vi själva ta över
              ansvaret.
            </seg>
          </u>
          <note type="speaker" n="ec631905">
            Anf. 210 Försvarsminister STEN TOLGFORS (m) replik:
          </note>
          <u who="sten_tolgfors_fcf589" xml:id="i-9a6e92f7f1a96645-17" n="4d1d4ab4">
            <seg n="9e1414de">
              Fru talman! Får jag börja med att ge Urban Ahlin uppskattning.
              Jag tycker att han är en av de svenska politiker som tar ansvar
              för den svenska insatsen i Afghanistan även när det är tufft.
              Det uppskattar jag mycket.
            </seg>
            <seg n="a48eaf50">
              Med detta sagt vill jag också konstatera att det känns lite svajigt,
              Urban, inte beroende på vad du egentligen vill utan på var ni
              landar ihop med andra. I fjol tog ni ställning för att närvaron
              i Afghanistan skulle vara långsiktig. Nu är den nere på två år.
              Det känns inte längre så långsiktigt.
            </seg>
            <seg n="5ff395d0">
              När det gäller biståndet konstaterade jag innan att det åtminstone
              skulle motsvara den militära närvaron. Det blir ju en rätt kraftig
              ambitionssänkning om den militära närvaron ska vara noll. Då utgår
              man alltså från noll och säger att det ska vara lika mycket som
              noll. Det är väl inte riktigt en ambitionsnivå som jag tycker
              att Sverige ska ha på biståndet till Afghanistan.
            </seg>
            <seg n="2ac0d845">
              Frågan om afghanskt ägarskap tror jag i alla fall är en nyckelfråga.
              Där konstaterar jag att vi har gjort mycket för att hjälpa den
              afghanska armén. Den är under förhållandevis stark utveckling.
              Sverige bidrar där med utökade OMLT-insatser. Men polissidan är
              en betydande svaghet. Sverige tror jag har sju poliser på plats
              nu. Vi vill göra mer. Det är samma problem i andra länder, tycker
              jag.
            </seg>
            <seg n="5fb73261">
              Om vi också ser till den afghanska polisen kan jag säga att vi
              vet att de är utsatta. Det förekommer att extremisterna hellre
              ger sig på dem därför att de är lättare beväpnade och än så länge
              inte har samma träning som de militära styrkorna. Där måste vi
              göra mer. Jag tror att det är nödvändigt att hela rättsstatssidan
              får genomsyras av till exempel MR, att få bort korruption och
              liknande.
            </seg>
            <seg n="e9c9b5fe">
              Allting syftar till, där delar jag Urbans uppfattning, ett ökat
              afghanskt ägarskap. Men då är det den regering som faktiskt är
              på plats som vi måste jobba med. Då kan vi inte bara säga att
              vi måste lämna Afghanistan därför att det var problem med de här
              valen. Det är den regering som finns som vi har möjlighet att
              ha dialog med. Då ska vi ta upp alla de frågor som vi har synpunkter
              på med den.
            </seg>
          </u>
          <note type="speaker" n="f1957498">
            Anf. 211 URBAN AHLIN (s) replik:
          </note>
          <u who="urban_ahlin_d3bdeb" xml:id="i-e377dc4ba82c919e-8" n="e612e7b3">
            <seg n="93ba85a8">
              Fru talman! Låt mig återgå till att säga att jag varnar för att
              ge bilden av att det översynskrav som vi har skulle leda till
              att vi ska vara där i två år och sedan dra ned. Du säger att insatsen
              ska vara noll och att det liksom är vår målsättning. Det är inte
              så. Jag har hela tiden i den här debatten sagt att vi står för
              att vi vill vara där så att de afghanska säkerhetsstyrkorna, det
              vill säga polis och militär, själva klarar av säkerheten. Jag
              har sagt det tidigare: Vi ska inte lämna en dag för tidigt och
              vi ska inte lämna en dag för sent. Det är det budskap jag har
              här. Det är faktiskt ganska rimligt att göra en översyn 2011.
              Låt oss avsluta den diskussionen.
            </seg>
            <seg n="72ef4b97">
              När det gäller polis och OMLT håller jag absolut med försvarsministern
              om att detta är rätt strategi för att stärka den afghanska myndigheten
              att själv hantera det här. Låt oss påminna oss att 56 procent
              av de afghanska poliserna dödas varje år. De är verkligen utsatta
              för talibanattacker. Det är inte svårt att föreställa sig att
              låg lön och att en tjugondel av polisstyrkan dödas varje år i
              talibanattacker leder till att det är ganska svårt att få upp
              en polisstyrka i Afghanistan. Där behöver vi göra mer. Det är
              det ingen tvekan om.
            </seg>
            <seg n="cd3bf306">
              Vi kan nog försöka hitta metoder för hur Sverige i sin utbildning
              av poliser också har med i utbildningen att det faktiskt ska vara
              naturligt att delta i tjänst utomlands också. Det är någonting
              som jag tycker att man borde kunna diskutera över blockgränserna
              för att få en överenskommelse om.
            </seg>
            <seg n="9bf4b145">
              Dra inte för stora växlar. Det ska vara en översyn 2011. Den
              ska sikta på att vi ska se över hur stora chanser och möjligheter
              vi har att göra ett framgångsrikt arbete i Afghanistan. Det handlar
              inte om att sätta några bortre parenteser. Vi är i dag glada över
              att sex av sju riksdagspartier ställer upp på denna insats.
            </seg>
          </u>
          <note type="speaker" n="34294771">
            Anf. 212 Försvarsminister STEN TOLGFORS (m) replik:
          </note>
          <u who="sten_tolgfors_fcf589" xml:id="i-9a6e92f7f1a96645-18" n="4d1d4ab4">
            <seg n="64ebc575">
              Fru talman! Det är inte Socialdemokraternas syn jag far efter.
              Urban Ahlin valde att försvara Hans Linde, och det är snarast
              den positionen jag kritiserar, det vill säga att den militära
              närvaron ska vara noll, sedan ska biståndet utgå från noll och
              åtminstone vara lika högt som noll. Då blir det inte värst mycket
              kvar på vare sig den militära eller civila sidan.
            </seg>
            <seg n="050f0447">
              Nåväl! Det finns två saker, fru talman, i reservation 4 som bekymrar
              mig. Den ena är att man säger att civila afghaners säkerhet måste
              öka för att Sverige ska kunna fortsätta att delta i ISAF. Men
              för mig kan det även vara tvärtom. Om civila afghaner hotas mer
              är skälen desto större att vi faktiskt försvarar dem, inte att
              vi lämnar dem.
            </seg>
            <seg n="6893ded8">
              Den andra saken gäller att det som i fjol var ett beslut om en
              långsiktig närvaro i bred enighet nu har förvandlats för några
              partier till att om utvärderingen faller väl ut kvarstår ytterligare
              några år. Det är en signal om viss osäkerhet. Det är verkligen
              så att jag inser det arbete Urban har gjort för att nå längre
              än så.
            </seg>
            <seg n="611b1f07">
              När det gäller afghanskt ägarskap finns det flera intressanta
              motsättningar. Å ena sidan ska vi ge biståndet via Kabul för att
              stärka regeringens kontroll och ansvar för landet, det vill säga
              ägarskapet över utvecklingen. Men det finns korruption där. Å
              andra sidan riktar vi nu 25 procent av biståndet till norra Afghanistan.
              Många där, inte minst guvernörer, vill gärna att vi ger mer direkt
              till dem. Då kan vi själva styra innehållet mer. Det innebär då
              en signal om att regeringen inte har ägarskap och ansvar över
              utvecklingen i landet.
            </seg>
            <seg n="a1182e69">
              Det här är komplexa frågor utan alldeles givna lösningar.
            </seg>
            <seg n="b3519ca4">
              Anledningen till att vi sänder en signal i propositionen om ökad
              senior civil närvaro är att bättre kunna koordinera alla de breda
              insatser som Sverige gör i Afghanistan. Jag vill verkligen hävda
              att det är få länder som vill ta ett sådant solidariskt ansvar
              för utvecklingen, inte bara militärt utan också mycket annat.
              Det är en förutsättning för att också nå framgång.
            </seg>
          </u>
          <note type="speaker" n="14b486b9">
            Anf. 213 PETER RÅDBERG (mp) replik:
          </note>
          <u who="peter_radberg_980aa0" xml:id="i-e3638812db95a2ba-4" n="77170c22">
            <seg n="0b499925">
              Fru talman! Låt mig ge en kort historik. Vi roar oss med att
              prata utifrån den bild vi har. Jag erkänner och jag tror att alla
              sju partier gör det att det har hänt mycket positivt i Afghanistan
              under de här åren, men också mycket negativt. Totalt sett går
              inte utvecklingen åt rätt håll. Av det jag läser är jag övertygad
              om att det inte ser speciellt bra ut för Afghanistan.
            </seg>
            <seg n="0102485d">
              Sten Tolgfors tar ändå upp att han har pratat med regeringen
              i Afghanistan om att korruptionen ska upphöra. Du säger att vi
              ska vinna befolkningens hjärta och att det gäller att bygga upp
              det afghanska samhället. Allt låter naturligtvis fantastiskt bra.
              Frågan är vilka initiativ du har tagit nu när Sverige har varit
              ordförandeland för att verkligen förverkliga de positiva delar
              som du själv pratar om. Att försöka vinna folkets hjärta är bra,
              men jag tror att det krävs lite mer.
            </seg>
            <seg n="21f76b62">
              Försvarsministern säger att vi ska öka den civila delen. Jag
              gläds åt detta. Men samtidigt måste vi ändå titta på den korruption
              och fattigdom som finns. Det är det som totalt dominerar. Vi hade
              en hearing i går där det framgick tydligt att man mutar sig fram.
              Det känner Sten Tolgfors mycket väl till. Då kommer huvudfrågan,
              nämligen att om man vill satsa på det civila måste det finnas
              en tanke om hur detta ska fungera så att samhället verkligen växer
              ordentligt så att korruptionen försvinner. Vi kan inte bara rent
              allmänt säga att det har skett en ökning med X procent. Jag vill
              gärna veta mer konkret vilka tankar och planer som regeringen
              har på det civila området.
            </seg>
          </u>
          <note type="speaker" n="655527a3">
            Anf. 214 Försvarsminister STEN TOLGFORS (m) replik:
          </note>
          <u who="sten_tolgfors_fcf589" xml:id="i-9a6e92f7f1a96645-19" n="4d1d4ab4">
            <seg n="6c9caa32">
              Fru talman! Vilka initiativ har jag tagit? På det informella
              försvarsministermötet i Göteborg bjöd vi in Kai Eide, FN:s representant
              för Afghanistan, tillsammans med Javier Solana för EU, samtliga
              försvarsministrar i EU-kretsen och en biträdande generalsekretare
              i Nato. Det var just för att belysa det breda ansvarstagandet
              för utvecklingen i Afghanistan militärt och civilt tillsammans.
            </seg>
            <seg n="6776acb5">
              I förrgår i Bryssel diskuterade EU:s försvars- och utrikesministrar
              tillsammans med Natos nye generalsekreterare Anders Fogh Rasmussen
              precis samma ämne. Det är de initiativ jag har tagit för att få
              till stånd det breda ansvarstagandet, comprehensive approach som
              det kallas på engelska, för Afghanistan. Det slår också fullständigt
              undan benen för alla som säger att den svenska regeringen har
              bara en militär strategi för Afghanistan. Vi har en nationell
              och internationell strategi som är mycket bredare än så.
            </seg>
            <seg n="231f770d">
              Låt mig också säga att jag välkomnar att Peter Rådberg nu är
              mer nyanserad. Det är nämligen noterbart att den stora förändringen,
              som Urban Ahlin har sagt, i år jämfört med i fjol är att Miljöpartiet
              nu är berett att öka den militära insatsen i Afghanistan. I fjol
              var ni inte med på ökningen till 500 personer. Det är ni i år,
              men ni tar inte ansvar för att förklara varför. Peter Rådberg
              med sina partikolleger ägnar all sin talartid åt att kritisera
              insatsen, men i morgon kommer de att rösta för insatsen i denna
              kammare. Jag menar att det ligger i Peter Rådbergs ansvar att
              förklara varför den militära insatsen i Afghanistan fortsatt är
              viktig.
            </seg>
          </u>
          <note type="speaker" n="6167beb0">
            Anf. 215 PETER RÅDBERG (mp) replik:
          </note>
          <u who="peter_radberg_980aa0" xml:id="i-e3638812db95a2ba-5" n="77170c22">
            <seg n="9dd5ac4f">
              Fru talman! Jag skulle gärna vilja veta rent konkret vad försvarsministern
              fick ut av mötena i Bryssel och i Göteborg. Det är bra att du
              lyfter upp detta eftersom det är helt centralt att om något ska
              bli gjort måste hela ISAF gå i samma led. Vad fick du tillbaka
              av dem?
            </seg>
            <seg n="589eb0f9">
              Sten Tolgfors anklagar mig för att kritisera. Jag försöker beskriva
              verkligheten. Jag lägger naturligtvis lite mer tyngd på det negativa,
              men i förra årets debatt var jag noga med att poängtera att fler
              barn går i skolan. Detta vet vi, och detta har vi sagt hundra
              gånger. Men vi har också en annan verklighet som går åt andra
              hållet. De borgerliga ledamöterna plockar bort den delen och pratar
              bara om det positiva. Då hamnar man fel.
            </seg>
            <seg n="23efde01">
              Då kommer vi tillbaka till huvudfrågan, nämligen vad vi nu gör
              för att vända utvecklingen. Det civila biståndet måste öka enormt
              mycket. Jag välkomnar att försvarsministern har tagit tag i detta,
              men jag skulle vilja se mer konkret. Jag tycker att Sverige, som
              ändå är ordförandeland nu, skulle kunna ha en högre svansföring
              gentemot de andra EU-länderna och ISAF.
            </seg>
            <seg n="52f4257b">
              Nästa steg är att vi inte bara pratar om Afghanistan, utan det
              här är ett regionalt problem med Pakistan och länderna runt omkring.
              Vi kan inte bara lösa problemen i Afghanistan utan vi måste göra
              det framför allt i Pakistan. Situationen är komplex.
            </seg>
          </u>
          <note type="speaker" n="01e32999">
            Anf. 216 Försvarsminister STEN TOLGFORS (m) replik:
          </note>
          <u who="sten_tolgfors_fcf589" xml:id="i-9a6e92f7f1a96645-20" n="4d1d4ab4">
            <seg n="24ef5136">
              Fru talman! Jag välkomnar att Miljöpartiet vill utöka den militära
              närvaron i Afghanistan och att man har omprövat sin inställning
              från i fjol som uppenbarligen var fel eftersom säkerhetsläget
              har försämrats.
            </seg>
            <seg n="2379fd42">
              Jag vill säga några ord om den översyn som Peter Rådberg har
              återkommit till några gånger. Den översynen ska ske 2011, alltså
              två år bort i tiden. Det är alldeles uppenbart att syftet från
              Rådbergs sida med detta är att förlägga frågan till andra sidan
              valet. Utvärderingen ska inte vara förutsättningslös. Den ska
              inte titta på om det behövs ett utökat militärt bidrag om säkerhetsläget
              så kräver.
            </seg>
            <seg n="46c23924">
              Det är så motsägelsefullt att göra som Miljöpartiet. Man röstar
              för och talar mot. Hur ska Miljöpartiets väljare, svenska folket,
              begripa varför Miljöpartiet vill utöka den militära närvaron i
              Afghanistan när man kan gå tillbaka till Peter Rådbergs tal i
              protokollet och bara se kritik av varenda enskild del? Det är
              inte ett sätt att ta ansvar för insatsen och förklara den.
            </seg>
            <seg n="d5920dc7">
              Fru talman! Det finns ingen anledning att vänta två år med att
              anpassa den svenska närvaron. Det gör regeringen löpande.
            </seg>
            <seg n="8877b025">
              Det finns en del annat nytt i årets proposition, som jag har
              nämnt flera gånger, även om den, ska jag också säga, egentligen
              handlar om mandatet att sända väpnad styrka utomlands. Det gäller
              att fortsätta att se om vi kan öka biståndssatsningarna. Där har
              Miljöpartiet ingen som helst siffra. Var är budgeten, och var
              är pengarna? Hur ska man konkret öka snabbare än med 60 procent
              och tro att man får kvalitet i biståndet? Visa siffrorna, och
              visa hur det praktiskt ska genomföras.
            </seg>
            <seg n="30b822fc">
              Dessutom vill Miljöpartiet inte samverka med den valda regering
              som Afghanistan har. Vem är parten på andra sidan? Hur ska ni
              göra upp med ett vänsterparti som vill överge den internationella
              solidariteten? Miljöpartiet måste ut på banan och förklara varför
              man är beredd att utöka den militära insatsen när man var emot
              den i fjol. Man har rätt, men man har mycket förankringsarbete
              kvar att göra.
            </seg>
          </u>
          <note type="speaker" n="f5d9f72f">
            Anf. 217 ÅSA LINDESTAM (s):
          </note>
          <u who="asa_lindestam_f208fc" xml:id="i-91c33c91a0fe9a49-0" n="0fd27cfc" next="i-dbd717409c3ceee6-0">
            <seg n="fd2d80e3">
              Fru talman! Jag vill börja med att yrka bifall till reservationerna
              3 och 4, som har gjorts också tidigare.
            </seg>
            <seg n="fbd4cd66">
              Det betänkande som vi nu har fått på vårt bord är det mycket
              text i, och mycket bra text, tycker jag. Det beskriver landet
              Afghanistan och hur det ser ut där nu.
            </seg>
            <seg n="9c60b9c9">
              Vi har hört en hel del om skolan och om pojkarna som fick gå
              i skolan förr. Man räknar med att ungefär 1 miljon fick gå i skolan
              från 1994 och några år framåt. Men i dag ser vi alltså att det
              är 6 miljoner, varav en tredjedel är flickor. Det är bra. Men
              man saknar skollokaler, man saknar lärare och man saknar material,
              så det är lång väg kvar att gå där. Vi vet att man i våras slängde
              in giftgas i åtminstone ett par av flickskolorna, för att förstöra
              för flickorna så att de inte skulle kunna gå till skolan igen.
            </seg>
            <seg n="75b2b485">
              Det man också kan se är att ungefär 54 procent överlever sin
              40-årsdag i Afghanistan. Det betyder att det är en hel del människor
              som inte kommer upp i rejält vuxen ålder. Vart fjärde barn dör
              innan det fyller fem år, och 85 000 barn dör varje år i diarré.
              Oerhört många barn är undernärda, och en stor del av afghanerna
              saknar rent vatten.
            </seg>
            <seg n="589e10b8">
              Vad ska de leva av? Vad ska vi hjälpa till med där? 7,4 miljoner
              afghaner sägs behöva livsmedelsstöd. Det är klart att en afghan
              kan falla i fällan och börja odla opium, och det ställer till
              det för oss här hemma. Det ställer till att vi får narkotikan
              på våra gator här hemma, så det är klart att vi ska hjälpa dem
              så mycket det går och försöka ställa om landet. Men det är inte
              lätt.
            </seg>
            <seg n="1d65f795">
              Vi behöver vara där med våra 500 soldater det är jag övertygad
              om. Vi har också möjligheten att utöka om det skulle hända någonting
              som gör att vi måste evakuera. Det här sade jag i fjol också.
              De 855 soldater som vi kan sträcka ut det till är bara om det
              händer någonting väldigt otäckt där. Men 500 är alltså det antal
              vi ska ligga på där.
            </seg>
            <seg n="4b7a3d02">
              Urban sade från början att vi hade FN:s säkerhetsråd i botten.
              Det är de som har bett om hjälp tillsammans med regeringen. Vi
              ska bistå dem med ett mandat som sträcker sig över hela landet.
            </seg>
            <seg n="cdf27070">
              Vad gör vi då? Vi har några grupper som heter PRT, små regionala
              grupper som finns på många olika ställen och bygger upp säkerheten
              och försöker hjälpa till att bygga upp landet. Vi har OMLT, och
              det är rådgivare för utbildning och samarbete i de militära delarna.
            </seg>
            <seg n="f8b7fe4f">
              Vi har också rådgivare, och den jag skulle vilja lyfta upp är
              genderrådgivaren det kommer att vara två personer framöver där
              kvinnofrågorna självklart finns med. Jag tror att det är oerhört
              viktigt att vi också har kvinnor både i ledning och ute på fältet
              som kan träffa afghanska kvinnor och prata med dem om vad som
              är viktigt just för dem.
            </seg>
            <seg n="9ff3299c">
              Vi har också några FN-resolutioner som nämnts som handlar om
              barn i väpnad konflikt och hur vi tar hand om dem och hur vi hjälper
              till där. Men det är också det mest fruktansvärda, det sexualiserade
              våldet i väpnade konflikter, som vi inte vill se över huvud taget.
            </seg>
            <seg n="e6127bdb">
              Någon nämnde att det hade varit val. Ja, så är det. Det var faktiskt
              så att hela landet kunde gå till val. Det är oerhört bra, och
              det ska vi vara glada för. Det dåliga är att det pratas om valfusk.
              Men hur vi än vänder och vrider på de sakerna fanns det en president
              i slutändan det fanns en enda kvar och konstitutionen säger att
              det är han som är president. Nu vet vi vem vi ska sätta press
              på och vem vi ska stödja det är Karzai.
            </seg>
            <seg n="a4c1029b">
              Vi har i försvarsutskottet frågat många gånger, som ni har hört:
              Är det verkligen så att man har både materiel och personal som
              man behöver? Finns det välutbildade människor? Finns det materiel
              som de behöver? Flera gånger har både Försvarsmakten och försvarsministern
              sagt: Ja, vi har det vi behöver. Då får vi lita på att det finns
              splitterskydd och att det finns helikoptrar, från vilket land
              de än kommer.
            </seg>
            <seg n="e1951c02">
              När olyckan drabbade oss förra veckan kände jag som mamma till
              barn som hade kunnat finnas i Afghanistan att det var något alldeles
              fruktansvärt det som verkligen inte får hända händer. Så farligt
              är det där, och det är kanske oundvikligt att dessa saker händer.
              Det sliter verkligen i hjärtat på mig att det är så.
            </seg>
            <seg n="0e8964f7">
              I förrgår sade Gordon Brown att han bjuder in alla deltagande
              länder till en konferens där vi ska prata om transition, som betyder
              en omfördelning av de resurser som finns. I går sade David Miliband,
              utrikesministern, att han förstärkte det här: Vi är inte i ett
              krig utan slut. Vi vill träffas och vi vill prata om hur vi alla
              deltagande länder ska kunna hjälpas åt.
            </seg>
            <seg n="1b765766">
              Jag träffade ett antal försvarsministrar i Bryssel i går, och
              vi pratade också om hur man skulle kunna hjälpa till. Talesmän
              för försvarsutskotten fanns alltså på plats.
            </seg>
            <seg n="2547e822">
              Det är många saker som är i rörelse i det här sammanhanget. Vi
              behöver hjälpas åt, och vi behöver prata med varandra om hur det
              ska gå till. Vi är många som är väldigt engagerade i det här.
            </seg>
            <seg n="69a57ecd">
              Socialdemokraterna och Miljöpartiet har sagt att vi vill öka
              den civila delen. I dag är det inte ens hälften av pengarna som
              läggs civilt. Det är så lätt att stå här i talarstolen och säga
              civilt, men vad betyder det egentligen? Jo, det är att det ska
              finnas vägar att fraktas på och att det ska finnas brunnar med
              vatten för befolkningen. Man måste alltså handgripligen få se
              de här sakerna. Och det är när afghaner ser att vi faktiskt gör
              gott vi går inte in i byar och skjuter människor, utan vi gör
              gott som vi kan vinna freden. Annars går det inte.
            </seg>
            <seg n="c4a14085">
              En utvärdering ska göras ja, absolut efter 2011. Det handlar
              om att göra rätt saker, inte bara att göra saker rätt. Den fattigdom
              och hopplöshet som vi ser är en grogrund för terrorismen, och
              det är den vi måste få bort.
            </seg>
          </u>
          <note n="d91a827d">
            I detta anförande instämde Kenneth G Forslund (s).
          </note>
          <note n="c9d13ab0">
            Överläggningen var härmed avslutad.
          </note>
          <note n="8d44cb77">
            18 § Anmälan om interpellationer
          </note>
          <note n="1c1e4496">
            Anmäldes att följande interpellationer framställts
          </note>
          <note n="ef93e1ba">
            den 18 november
          </note>
          <note n="56b97460">
            Mats Pertoft
          </note>
          <note n="3273cebd">
            Karin Svensson Smith
          </note>
          <note n="ee37c791">
            Monica Green
          </note>
          <note n="36f7de40">
            Alf Eriksson
          </note>
          <u who="asa_lindestam_f208fc" xml:id="i-dbd717409c3ceee6-0" n="0fd27cfc" prev="i-91c33c91a0fe9a49-0">
            <seg n="218c65a4">
              Luciano Astudillo
            </seg>
            <seg n="218c65a4">
              Luciano Astudillo
            </seg>
          </u>
          <note n="0c5a50db">
            Interpellationerna redovisas i bilaga som fogats till riksdagens
            snabbprotokoll tisdagen den 24 november.
          </note>
          <note n="9eb4842c">
            19 § Anmälan om frågor för skriftliga svar
          </note>
          <note n="541e60c4">
            Anmäldes att följande frågor för skriftliga svar framställts
          </note>
          <note n="ef93e1ba">
            den 18 november
          </note>
          <note n="589978db">
            Ameer Sachet
          </note>
          <note n="0ba968e1">
            Elina Linna
          </note>
          <note n="c67ad9fb">
            Kerstin Lundgren
          </note>
          <note n="a9861389">
            Carina Hägg
          </note>
          <note n="9079e2c3">
            Amineh Kakabaveh
          </note>
          <note n="9d1c43a6">
            Birgitta Eriksson
          </note>
          <note n="589978db">
            Ameer Sachet
          </note>
          <note n="589978db">
            Ameer Sachet
          </note>
          <note n="86af5a34">
            Torbjörn Lövendahl
          </note>
          <note n="df203c4d">
            Anneli Särnblad
          </note>
          <note n="12ee0c3d">
            Camilla Lindberg
          </note>
          <note n="a9861389">
            Carina Hägg
          </note>
          <note n="a9861389">
            Carina Hägg
          </note>
          <note n="a9861389">
            Carina Hägg
          </note>
          <note n="bdb5993c">
            Eva Sonidsson
          </note>
          <note n="aa46b0fa">
            Frågorna redovisas i bilaga som fogats till riksdagens snabbprotokoll
            tisdagen den 24 november.
          </note>
          <note n="e402572a">
            20 § Anmälan om skriftliga svar på frågor
          </note>
          <note n="68e82fbd">
            Anmäldes att skriftliga svar på följande frågor inkommit
          </note>
          <note n="ef93e1ba">
            den 18 november
          </note>
          <note n="f2fd8d79">
            Catharina Bråkenhielm
          </note>
          <note n="5c16b497">
            Marina Pettersson
          </note>
          <note n="c2e155cf">
            Marie Nordén
          </note>
          <note n="df3ffa49">
            Bodil Ceballos
          </note>
          <note n="a9861389">
            Carina Hägg
          </note>
          <note n="8b726fa9">
            Åsa Lindestam
          </note>
          <note n="a9861389">
            Carina Hägg
          </note>
          <note n="7c965467">
            Désirée Liljevall
          </note>
          <note n="41e848fe">
            Christer Engelhardt
          </note>
          <note n="5c0a2d52">
            Jasenko Omanovic
          </note>
          <note n="5c0a2d52">
            Jasenko Omanovic
          </note>
          <note n="3364bdec">
            Gunnar Sandberg
          </note>
          <note n="4a7b1490">
            Lena Hallengren
          </note>
          <note n="cfa98e1a">
            Tina Ehn
          </note>
          <note n="cfa98e1a">
            Tina Ehn
          </note>
          <note n="aae2c7e9">
            Lars Johansson
          </note>
          <note n="aae2c7e9">
            Lars Johansson
          </note>
          <note n="c1edd26f">
            Thomas Bodström
          </note>
          <note n="c1edd26f">
            Thomas Bodström
          </note>
          <note n="896ee264">
            Sinikka Bohlin
          </note>
          <note n="b145f75e">
            Peter Hultqvist
          </note>
          <note n="9079e2c3">
            Amineh Kakabaveh
          </note>
          <note n="2da7a91c">
            Birgitta Ohlsson
          </note>
          <note n="c9531f59">
            Gunilla Carlsson
          </note>
          <note n="26922487">
            Svaren redovisas i bilaga som fogats till riksdagens snabbprotokoll
            tisdagen den 24 november.
          </note>
          <note n="8b1d4ae4">
            21 § Kammaren åtskildes kl. 21.58.
          </note>
          <note n="2654662a">
            Förhandlingarna leddes
          </note>
          <note n="13b9736f">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
