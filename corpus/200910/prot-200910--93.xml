<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--93</head>
          <docDate when="2009-03-23">2009-03-23</docDate>
        </div>
      </front>
      <body>
        <div>
          <note n="f9cc887e">
            ﻿
          </note>
          <note n="d800dbf2">
            Riksdagens protokoll
          </note>
          <note n="91c11f84">
            2009/10:93
          </note>
          <note type="date" n="fe67d025">
            Tisdagen den 23 mars
          </note>
          <note n="46f00041">
            Kl. 13:00 - 18:01
          </note>
          <note n="7f3462b9">
            1 § Justering av protokoll
          </note>
          <note n="7427a9c2">
            Justerades protokollet för den 17 mars.
          </note>
          <note n="1db14ff2">
            2 § Svar på interpellation 2009/10:220 om korrekta uppgifter
            om arbetslösheten
          </note>
          <note type="speaker" n="09453ccd">
            Anf. 1 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-0" n="403e57d5">
            <seg n="0c60ddb1">
              Fru talman! Monica Green har frågat statsministern hur statsministern
              ska säkra och kontrollera att regeringens uppgifter om arbetslösheten
              är korrekta.
            </seg>
            <seg n="ff03e7c4">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="100dad29">
              Målet med regeringens sysselsättningspolitik är att varaktigt
              få fler i arbete främst genom ett minskat utanförskap. Därför
              har politiken framför allt inriktats mot att minska såväl sjukfrånvaron
              som arbetslösheten samt att öka arbetskraftsdeltagandet.
            </seg>
            <seg n="ce5a21c8">
              En olycklig jämförelse mellan två sysselsättningsserier där den
              ena mätte sysselsättningen i åldersgruppen 1664 år och den andra
              i åldersgruppen 1574 år gjorde att Fredrik Reinfeldt gav felaktiga
              uppgifter om sysselsättningen. Vi kommer naturligtvis att skärpa
              kvalitetssäkringen så att sådana misstag inte upprepas i framtiden.
            </seg>
            <seg n="124a02a0">
              Sedan dess har Statistiska centralbyrån publicerat sysselsättningsstatistik
              för hela året 2009. Helårssiffrorna visar att trots den allvarliga
              krisen har sysselsättningen ökat med ungefär 70 000 personer mellan
              2006 och 2009. Antalet personer i arbete har ökat starkt och sjukskrivningar
              och antalet förtidspensionärer har minskat. Även om sysselsättningen
              enligt prognoserna minskar under det första halvåret 2010 förväntas
              sysselsättningen under denna allvarliga lågkonjunktur inte falla
              under 2006 års nivå.
            </seg>
            <seg n="5f650bd0">
              Regeringens politik har bidragit till att Sverige ser ut att
              klara krisen bättre än väntat och bättre än många andra länder.
              Tack vare en ansvarsfull finanspolitik under krisen där arbetslinjen
              hävdats har Sverige bättre offentliga finanser och minst lika
              bra sysselsättningsutveckling som de flesta andra länder.
            </seg>
          </u>
          <note type="speaker" n="49c3e650">
            Anf. 2 MONICA GREEN (s):
          </note>
          <u who="monica_green_0b84cd" xml:id="i-689a8356045384b0-0" n="5d2318c3">
            <seg n="b0733cf5">
              Fru talman! Tänk så fel det kunde bli! Statsministern satt i
              tv och sade att 100 000 fler har fått arbete och att det gått
              bra under mandatperioden, trots att det blivit precis tvärtom.
              Tänk att man kan vara så förblindad av sin så kallade jobbpolitik
              att man tror på felaktiga siffror från Finansdepartementet. Att
              det kan bli så galet! Det måste antingen vara en medveten strategi
              att man ska fixa och tricksa med siffrorna så att folk inte riktigt
              vet hur läget är, att folk inte vet hur hög arbetslösheten är,
              eller också är det en omedveten felsägning eller handling, att
              man alltså är så förblindad av att politiken har fungerat att
              man inte ser det totala misstaget med de 100 000 färre arbetslösa.
            </seg>
            <seg n="5926d0f2">
              Det har faktiskt blivit fler arbetslösa, och fler är i utanförskap.
              Det är 70 000 fler i utanförskap i dag än 2006 när den borgerliga
              regeringen tog över 70 000 fler om man räknar på Moderaternas
              sätt, såsom man gjorde i valrörelsen. Nu vet jag att Moderaterna
              vill tricksa även med dessa siffror och försöka komma undan med
              att det nog inte är riktigt så många och att man nu har andra
              siffror. Nu vill man räkna på ett annat sätt.
            </seg>
            <seg n="686ed893">
              Det är tragiskt att det blir fel. Det var positivt och bra att
              Anders Borg omedelbart gick ut och talade om att det var fel,
              att han tog på sig misstaget. Det är dock tragiskt att Anders
              Borg lämnat felaktiga uppgifter och att Fredrik Reinfeldt så blint
              trodde på siffrorna. Dessutom hakade Göran Hägglund i debatten
              på när det gällde den felaktiga siffran 100 000.
            </seg>
            <seg n="79c9c09b">
              Nu säger Anders Borg att det var en olycklig jämförelse och att
              man ska skärpa sig i framtiden. Det är bra, men det hjälper inte
              människorna av kött och blod, människorna där ute i verkligheten,
              de som nu lider svårt av den borgerliga politiken, den som ni,
              Anders Borg, kallar för jobbpolitik men som går ut på att de som
              är arbetslösa ska bli fattiga, för om de blir fattiga hittar de
              sig ett jobb. Det kallas för incitament. Precis samma princip
              har ni när det gäller de sjuka. Om människor bara blir tillräckligt
              fattiga blir de friska. Även det kallar ni för incitament. Den
              politiken har lett till att de arbetslösa straffas. Ni bekämpar
              inte arbetslösheten. Ni bekämpar de arbetslösa och straffar dem.
              Så kan man inte ha det i en bra stat.
            </seg>
            <seg n="97887c30">
              Vi ska försöka se till att alla kommer med i framtiden. Därför
              behövs det investeringar för jobb, även gröna jobb, och utbildning,
              investeringar i flerfamiljshus och i infrastruktur och en bred
              satsning på både arbetsmarknadsutbildningar och andra typer av
              utbildningar. Det står vi socialdemokrater för. Det var vi socialdemokrater
              som såg till att vi hade ordning och reda i ekonomin och ett överskott
              i budgeten när Anders Borg fick ta över. Det är det som har gjort
              att Sverige hittills klarat sig relativt bra i denna kris.
            </seg>
            <seg n="73528e20">
              Nu måste vi se framåt. Man måste lära sig av sina misstag. Människor
              har lidit svårt av den borgerliga klasspolitiken, och skillnaderna
              ökar dag för dag på grund av den politik som den borgerliga regeringen
              bedriver. Det är inte bra.
            </seg>
          </u>
          <note type="speaker" n="defa17c1">
            Anf. 3 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f504551ff028e08e-0" n="2d4ef246">
            <seg n="0d799ec1">
              Fru talman! Jag tänkte ställa några frågor till finansministern,
              som hävdar att Sverige klarat krisen bättre än andra länder där
              arbetslinjen har hävdats. Därför måste vi reda ut vad Anders Borg
              egentligen menar med arbetslinjen.
            </seg>
            <seg n="5e0478c7">
              Låt mig försöka exemplifiera med en kvinna i Hofors. Hon heter
              Monika och håller på att bli blind. Nu tvingas hon ut av Arbetsförmedlingen
              för att söka jobb. Är det Anders Borgs arbetslinje? Eller handlar
              det enligt Anders Borg om skatteskillnaden, att om man jobbar
              betalar man proportionellt mindre i skatt än om man inte jobbar?
              Om man tar ut föräldraledighet ska man ha en annan skattesats,
              är det arbetslinjen? Eller menar Anders Borg pensionärerna, att
              många av dem egentligen ska ut och jobba och att vi därför har
              den skatteskillnaden? Är det detta som ingår i Anders Borgs och
              regeringens arbetslinje? Jag får inte riktigt grepp om det hela.
            </seg>
            <seg n="6b0a3b21">
              Anders Borg talar vitt och brett om arbete och bidrag och har
              på så vis lagt sig under täcket och sagt att det är regeringens
              arbetslinje. Arbete går före bidrag, ja, så är det, men när man
              hamnar i en sådan situation som Monika i Hofors, som håller på
              att förlora synen helt och ändå är anvisad att gå till Arbetsförmedlingen
              ta bussen till Gävle och åk och jobba! då undrar jag om det är
              en viktig del i regeringens arbetslinje.
            </seg>
            <seg n="3cfabe4e">
              Nu ser vi det motsatta hända i 90 procent av landets kommuner,
              nämligen att antalet människor som är tvungna att söka försörjningsstöd,
              socialbidrag, ökar. Det är precis motsatsen mot arbetslinjen.
              En bidragslinje har blivit konsekvensen av den här regeringens
              politik. Det vore tacknämligt om Anders Borg under debatten om
              Monica Greens interpellation kan tydliggöra vad som egentligen
              är regeringens arbetslinje.
            </seg>
            <seg n="8f33ca2e">
              (ANDRE VICE TALMANNEN: Jag vill påminna om att interpellationen
              handlar om korrekta uppgifter om arbetslösheten. Det var inte
              mycket om försäkringar och så vidare som ingick i den frågan.)
            </seg>
          </u>
          <note type="speaker" n="960c1d8a">
            Anf. 4 Finansminister ANDERS BORG (m):
          </note>
          <u who="anders_borg_minister_2006" xml:id="i-67b65f90be85c0f8-0" n="403e57d5" next="i-38c4d0b4843e7f6f-0">
            <seg n="10eeebf1">
              Fru talman! Grunden för Monica Greens fråga är vad vi har för
              sysselsättningsutveckling. Det här går tillbaka till att den här
              regeringen har en politik för full sysselsättning. Det är det
              som är målet för politiken, nämligen att vi ska ha ett samhälle
              som präglas av sammanhållning, trygghet, välfärd för alla och
              naturligtvis det självbestämmande och den frihet som kommer av
              att man kan försörja sig genom eget arbete.
            </seg>
          </u>
          <note n="85124b66">
            Låt oss då titta på statistiken. I februari 2006 var 4 316 000
            personer mellan 15 och 74 år sysselsatta. I februari 2010 var
            4 451 000 personer mellan 15 och 74 år sysselsatta. Det är alltså
            en ökning med 134 000. När det gäller sysselsättningen för personer
            mellan 16 och 64 år var 4 251 000 sysselsatta i februari 2006,
            och nu i februari 2010 är det 4 326 000. Det är två utfallssiffror.
            I det fallet är det 75 000 fler. Om vi jämför gruppen 15 till
            74 år, den internationellt godkända statistiken, är det en ökning
            på ungefär 135 000 personer i sysselsättning.
          </note>
          <u who="anders_borg_minister_2006" xml:id="i-38c4d0b4843e7f6f-0" n="403e57d5" prev="i-67b65f90be85c0f8-0">
            <seg n="7d7cbf15">
              Det här är naturligtvis en intressant notering att göra, givet
              att vi har gått igenom den värsta krisen sedan depressionen.
            </seg>
            <seg n="1e28c5f1">
              Vi fick i dag ESV:s prognos. De räknar med att vi har ett överskott
              på nästan 2 procent av bnp under 2013 och att det sedan stiger
              upp till nästan 3 procent lite längre fram. De räknar utifrån
              en tillväxtprognos på 2 procent i år och 3 procent de kommande
              åren. Det är den starkaste återhämtningen, om man bortser från
              Polen om jag kommer ihåg till exempel EU-kommissionens tillväxtprognoser.
              Det skulle betyda att sysselsättningen 2011 till 2013 stiger med
              125 000 personer enligt Ekonomistyrningsverket och att arbetslösheten
              minskar från 9 till 8 till 7 till 6 procent under de kommande
              åren. Den öppna arbetslösheten med gamla måttet går ned från 6,6
              till 5,3 procent. Det här är naturligtvis en bedömning som ESV
              är ansvarig för och som de får stå för, men det är klart att det
              vore glädjande för Sverige om vi kunde se en arbetslöshet som
              går från 9 till 8 till 7 till 6 procent. Det skulle vara ett uttryck
              för att Sverige är på väg tillbaka till ungefär de arbetslöshetsnivåer
              vi hade före krisen. Sedan ska vi naturligtvis arbeta vidare mot
              full sysselsättning. Vi är ju aldrig nöjda.
            </seg>
            <seg n="71633280">
              Det socialdemokratiska alternativet är att höja skatten för löntagare,
              höja a-kassan, återställa sjukförsäkringen och dramatiskt höja
              beskattningen på företag genom att ta bort nedsatta ungdomsarbetsgivaravgifter
              och återställa förmögenhetsskatten.
            </seg>
            <seg n="1f23d584">
              Det här väcker ett par frågor. Kommer nu jobben? är den stora
              frågan. Har ESV rätt? Kommer jobben? Får vi 125 000 i sysselsättning
              de kommande åren? Det kan vi inte veta. Men vad vi kan vara helt
              säkra på är att det blir mycket mer osäkert om jobben kommer,
              om man gör det dyrare att anställa och mindre lönsamt att vara
              företagare och väsentligt svagare efterfrågan i ekonomin därför
              att vi höjer skatten för vanliga människor.
            </seg>
            <seg n="0afa5375">
              Nästa fråga är naturligtvis hur mycket arbetslösheten kan minska.
              Kan vi se 9, 8, 7 eller 6 som prognos de kommande åren? Arbetslösheten
              kan minska mycket mindre om man höjer skatten för vanliga löntagare
              och återställer arbetslöshetsförsäkring och de andra bidragssystemen.
              Då slår flaskhalsarna till i ekonomin tidigare. Vi kan vara osäkra
              på om prognosen är 9, 8, 7 eller 6, men vi kan vara helt säkra
              på att om vi lägger om kursen, drar tillbaka arbetslinjen och
              gör det mindre lönsamt att arbeta kommer arbetslösheten att bita
              sig fast på en väsentligt hög nivå.
            </seg>
          </u>
          <note type="speaker" n="0d0d2e1b">
            Anf. 5 MONICA GREEN (s):
          </note>
          <u who="monica_green_0b84cd" xml:id="i-689a8356045384b0-1" n="5d2318c3">
            <seg n="fbc2e0d9">
              Fru talman! Anders Borg återkommer till att det ska vara lönsamt
              att arbeta, att det ska vara incitament, att man ska vara fattig
              om man är arbetslös annars hittar man inget arbete. Det är en
              cynisk människosyn att inte lita på människor, att tro att människor
              fuskar bara för att man ska ha en trygghet under tiden man är
              arbetslös. Det är en cynisk människosyn.
            </seg>
            <seg n="bb113c3f">
              Hur är det med sysselsättningsgraden, Anders Borg? Det är alltid
              den vi har diskuterat tidigare, men nu vill inte Anders Borg diskutera
              sysselsättningsgraden längre. Antalet människor som kan gå ut
              i arbete är fler. Det är fler arbetslösa nu. Sysselsättningsgraden
              har minskat från 65,9 procent till 63,8 procent. Anders Borg sade
              ingenting i valrörelsen om att han skulle fixa så att sysselsättningsgraden
              skulle minska. Jag drar mig till minnes att Anders Borg hade helt
              andra målsättningar när det gäller sysselsättningsgraden.
            </seg>
            <seg n="51962d41">
              Den borgerliga regeringen som var i opposition påstod att de
              skulle fixa jobben. Man sade att man har en arbetslinje. Det har
              blivit precis tvärtom. Människor har blivit arbetslösa. Fler och
              fler skakas nu av arbetslöshetskrisen.
            </seg>
            <seg n="e6614c76">
              Jag var på Arbetsförmedlingen i Skövde i går. På ett år, från
              februari 2009 till nu, har långtidsarbetslösheten bland unga ökat
              med 400 procent. Det kallar jag inte arbetslinje, Anders Borg.
            </seg>
            <seg n="64490304">
              Vi ska göra det billigare att anställa de arbetslösa ungdomarna
              när vi får tillbaka regeringsmakten till hösten. Vi ska göra det
              enklare för småföretag, och vi ska se till att människor får en
              utbildning och en arbetsmarknadsutbildning. Vi investerar för
              att människor ska komma tillbaka i arbete. Vi straffar inte de
              arbetslösa genom att säga att bara de blir fattiga tar de sig
              nog ett jobb. Det måste faktiskt finnas arbete att söka, Anders
              Borg.
            </seg>
            <seg n="7274e063">
              Jag kommer tillbaka till Anders Borgs tricksande igen. Anders
              Borg påstår att antalet i utanförskap har gått åt rätt håll. Men
              det har blivit 70 000 personer fler under mandatperioden. Det
              har riksdagens utredningstjänst räknat ut. Dessutom säger Anders
              Borg att jobbskatteavdraget har fungerat. Men antalet jobb blir
              färre, inte fler. Sysselsättningsgraden har minskat med 2 procentenheter,
              alltså över 100 000 personer under er mandatperiod. Anders Borg
              säger att Sverige har klarat sig bättre än andra länder. Men arbetslösheten
              i Sverige har ökat mer än Europagenomsnittet under er mandatperiod.
              Det är inte trovärdigt, Anders Borg. Vi ska tillbaka till full
              sysselsättning.
            </seg>
            <seg n="57d29235">
              Jag vet hur det var. Under 2006, det senaste året vi styrde,
              tillkom 153 000 nya jobb. Under ert första år vid regeringsmakten
              tillkom 80 000 nya jobb. Det är också ganska bra, men det är inte
              tillräckligt bra. Sedan kom tvärniten i de nya jobben. Våren 2008
              tillkom endast 8 000 nya jobb, och sedan vet vi hur det gick med
              varselvågen.
            </seg>
            <seg n="904e7912">
              Man ska kunna regera ett land även i dåliga tider. Man borde
              tala om för väljarna i en valrörelse att vallöftena gäller bara
              om det är vackert väder, bara om det är högkonjunktur, annars
              kommer man inte att klara landet.
            </seg>
            <seg n="27da88d6">
              Ni borde ha varit ärligare i valrörelsen, Anders Borg.
            </seg>
          </u>
          <note type="speaker" n="070c33bd">
            Anf. 6 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f504551ff028e08e-1" n="2d4ef246">
            <seg n="62d7ff50">
              Fru talman! Skillnaden mellan Anders Borg och socialdemokrater
              är att Anders Borg gör prognoser, lägger ut teorier, medan vi
              tittar på vad som händer. Vi tittar nu på vad som har hänt under
              mandatperioden. Vi kan mäta ett antal olika indikatorer.
            </seg>
            <seg n="3a2df144">
              Anders Borg är nöjd. Han säger att Sverige har klarat sig bäst.
              Sverige kommer bäst ur krisen. Han kommenterar då inte att det
              finns 118 000 fler arbetslösa. Det är finanskrisen. Anders Borg
              har naturligtvis inget ansvar där, säger han själv, eftersom Sverige
              har klarat sig bäst.
            </seg>
            <seg n="4b216b90">
              Låt oss göra en utvärdering av hur det har gått. Hur gick det
              med jobben? Låt oss titta på mitt hemlän Gävleborg. Där finns
              det nästan 5 000 arbetslösa ungdomar sammanlagt över 18 000. Titta
              på långtidsarbetslösheten som biter sig fast och bara ökar. Titta
              på alla ungdomar som sitter i någon typ av åtgärd, som det heter,
              men som är passiv förvaring! Det finns massvis med sådana här
              saker vi kan peka på. Titta på bostadsbyggandet, Anders Borg!
              Det är alldeles för lite. Titta på studenternas ekonomi! De har
              ingenstans att bo, har tappat mycket när det gäller ekonomi och
              så vidare.
            </seg>
            <seg n="ee0c6d55">
              Titta på verkligheten, Anders Borg! Stå inte här och lämna teorier
              om hur det eventuellt skulle kunna bli i Anders Borgs värld om
              Socialdemokraterna vinner valet. Låt oss utvärdera Anders Borg
              och vad han har åstadkommit. Jag är helt överens med massvis med
              andra människor i det här landet: Det går åt fel håll.
            </seg>
            <seg n="fc499ae5">
              Tyvärr jag hoppas verkligen inte att Anders Borg är nöjd med
              situationen i landet, för bättre går det minsann att göra.
            </seg>
          </u>
          <note type="speaker" n="3eef8dc9">
            Anf. 7 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-1" n="403e57d5">
            <seg n="b00e4c8f">
              Fru talman! Jag kan försäkra Raimo Pärssinen att jag inte är
              nöjd. Jag är djupt oroad för att det finns en sannolikhet för
              att vi skulle gå tillbaka till den politik som Socialdemokraterna
              har velat genomföra genom alla år, med höjda skatter, höjda bidrag
              och Amsåtgärder, i stället för en jobbpolitik som leder till fler
              människor i sysselsättning.
            </seg>
            <seg n="ce35b203">
              Raimo Pärssinen säger att vi ska utvärdera vad som har hänt,
              inte prognoserna. Låt oss då igen konstatera att från februari
              2006 till februari 2010 har sysselsättningen ökat bland dem som
              är 1664 år med ungefär 75 000 personer. Från februari 2006 till
              februari 2010 är det en ökning bland dem som är 1574 år det internationellt
              vedertagna sättet att mäta sysselsättningen med 134 000.
            </seg>
            <seg n="8aa1f155">
              Det är vad som har hänt. Trots att vi har gått igenom ett depressionsliknande
              förlopp i världsekonomin, trots att vi haft den värsta krisen
              sedan 30-talet, har vi alltså haft en ökning av sysselsättningen
              från början av 2006 till början av 2010.
            </seg>
            <seg n="99e1a130">
              Det är naturligtvis intressant att Ekonomistyrningsverket räknar
              med att vi har ett överskott på 1 procent 2012, 2 procent 2013
              och nästan 3 procent 2014. När andra länder ska höja skatten och
              skära ned i välfärden står Sverige väl rustat därför att vi har
              stora överskott i våra offentliga finanser. ESV räknar med att
              vi har en sysselsättningsökning under de här åren på i storleksordningen
              125 000 om arbetslösheten går från 9 till 8 till 7 till 6 procent.
            </seg>
            <seg n="4bc85a66">
              Det är naturligtvis väldigt glädjande om en sådan utveckling
              skulle komma på plats. Full sysselsättning är kärnan i vår politik
              med vad det innebär av trygghet, välfärd och möjligheter till
              självbestämmande för människor. Det är grunden för politiken.
            </seg>
            <seg n="00cce336">
              Varför är jag djupt oroad? Ja, ta fram den socialdemokratiska
              motionen. Den är väldig tydlig: Försämra jobbavdraget, använd
              14 miljarder till att förstärka a-kassan, återställ sjukförsäkringen,
              bygg ut traditionell Amspolitik, höj skatten för unga, försämra
              förutsättningarna för företagande.
            </seg>
            <seg n="54d9b572">
              Om man genomför det är det att rulla tillbaka arbetslinjen. Man
              gör det mer lönsamt att inte arbeta, mindre lönsamt att arbeta
              och väsentligt dyrare att anställa. Det är kärnan i den socialdemokratiska
              politiken.
            </seg>
            <seg n="b375fb35">
              Vad skulle det betyda? Ja, låt oss konstatera att det skulle
              betyda att risken ökar för att jobben inte kommer. Gör man det
              dyrare att anställa ökar risken för att jobben inte kommer. Det
              går inte att dra någon annan slutsats. Om man nedmonterar arbetslinjen,
              höjer a-kassan, tar tillbaka jobbavdraget och vidtar alla de andra
              åtgärderna ökar risken för flaskhalsar i ekonomin. Då ökar risken
              för att arbetslösheten inte kan minska från 9 till 8 till 7 till
              6 procent utan stannar någonstans på vägen och att vi i stället
              får inflation och löneökningar. Det är precis det som oroar mig.
            </seg>
            <seg n="afcc4d29">
              Det allvarligaste hotet mot full sysselsättning utgör en socialdemokratisk
              valseger i höstens val. Det skulle innebära att vi började gå
              tillbaka från arbetslinjen. Och det är arbetslinjen som har gjort
              att vi har minskat de offentliga utgifterna, ökat skatteintäkterna,
              fått en arbetslöshet som inte utvecklats så illa som vi befarade
              och en sysselsättning och arbetade timmar som har utvecklats väsentligt
              bättre än vad vi trodde.
            </seg>
            <seg n="e4ee2c39">
              Prognoser tror du inte på, Raimo Pärssinen, utan vi ska utvärdera
              vad som händer.
            </seg>
            <seg n="495259b8">
              Från februari 2006 till februari 2010 är det plus 75 000 och
              plus 134 000 i sysselsättningsökning. Det är naturligtvis inte
              tillräckligt. Full sysselsättning förutsätter att vi får lägga
              fast en politik som fortsätter att göra det mer lönsamt att arbeta,
              som fortsätter att bygga rättvisa genom att bekämpa arbetslösheten,
              som fortsätter att lägga grunden för välfärd för alla genom starka
              offentliga finanser och en politik för full sysselsättning.
            </seg>
          </u>
          <note type="speaker" n="69bb31ad">
            Anf. 8 MONICA GREEN (s):
          </note>
          <u who="monica_green_0b84cd" xml:id="i-689a8356045384b0-2" n="5d2318c3">
            <seg n="6903cd67">
              Fru talman! Man undrar ju om Anders Borg själv tror på det han
              står och säger just nu. Man undrar ju om alltihop bara är retorik
              och tricksande med siffror, om Anders Borg nu försöker dra en
              rövare eftersom han inser att han kommer att förlora regeringsmakten
              till hösten. Det var den svenska modellen, som Socialdemokraterna
              byggde upp i det här landet, som gjorde att Sverige både stod
              starkt i de kriser vi har haft tidigare och har haft så bra sysselsättningsmål.
            </seg>
            <seg n="cedb9dff">
              Sysselsättningsgraden är det som vi får räkna, för man får räkna
              alla människor som kommer ut på arbetsmarknaden, Anders Borg.
              Även ekonomer som Anders Borg får räkna med det när det kommer
              ut fler från skolorna och större ungdomskullar än tidigare. Sysselsättningsgraden
              har minskat under er tid vid regeringsmakten. Det är Socialdemokraterna
              som har sett till att vi har haft en jobblinje.
            </seg>
            <seg n="079fc359">
              Ni bedriver en linje med ökade klyftor. Er politik går ut på
              att det ska trissas fram låglönejobb. Ert eget finanspolitiska
              råd säger att ni inte är tydliga nog med det. Er politik går ut
              på passivitet, att man ska vara passiv, fattig och arbetslös.
              Vår politik går ut på aktiva arbetsmarknadsåtgärder. Det kallar
              Anders Borg nu Amstrams, eller hur han uttryckte det.
            </seg>
            <seg n="fd3a1281">
              Ja, vi säger att människor ska vara trygga och ha en ekonomisk
              trygghet när man är arbetslös. Det står vi för. Vi menar att trygga
              människor vågar. Och vi vet att det är det som har varit framgångsrikt
              genom tiderna. Det är det som har gjort att vi har hållit ihop
              klyftorna och sett till att människor får bra löner.
            </seg>
            <seg n="2b6e8d49">
              Socialbidragen ökar i varenda kommun, Anders Borg. Arbetslösheten
              ökar. Och arbetslösheten bland välfärdsarbetarna ökar också, eftersom
              kommunerna nu måste dra ned. 25 000 människor har redan fått lämna
              i kommunsektorn, och ni räknar med att 60 000 människor får lämna
              i kommunsektorn. Det ser inte jag som någon jobblinje, Anders
              Borg.
            </seg>
          </u>
          <note type="speaker" n="63b5be9f">
            Anf. 9 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-2" n="403e57d5">
            <seg n="40d2f4a7">
              Fru talman! Full sysselsättning är grunden för såväl frihet som
              rättvisa och välfärd. Full sysselsättning, att alla som vill och
              kan arbeta är på arbetsmarknaden och arbetar, är kärnan i den
              politik regeringen bedriver.
            </seg>
            <seg n="b11b96d9">
              Vi ska naturligtvis utvärdera resultaten. Vi går igenom den värsta
              krisen sedan depressionen, den värsta krisen sedan 30-talet, den
              värsta kris världsekonomin har upplevt. Det är vad vi nu befinner
              oss mitt i.
            </seg>
            <seg n="d84da543">
              Trots det kan man konstatera att när vi nu fick arbetskraftsundersökningen
              för februari ligger sysselsättningen för dem som är 1574 år 134
              000 högre än i februari 2006, och om vi tar dem som är 1664 år
              ligger den 75 000 högre under den värsta kris vi har upplevt sedan
              depressionen.
            </seg>
            <seg n="1c6c7271">
              ESV:s prognos har väldiga fördelar, för den är pedagogisk: 1,
              2 och 3 det är så vi får det finansiella sparandet från 2012,
              2013 och 2014. 1, 2 och 3 procent så mycket stiger överskottet
              under de år vi ser framför oss. Arbetslösheten faller med 9, 8,
              7 och 6 procent under de år vi har framför oss.
            </seg>
            <seg n="332328d7">
              Det är relativt bra prognoser, enkla att komma ihåg. Vad belyser
              de? Jo, de belyser att vi har ordning i svensk ekonomi. De belyser
              att vi kan räkna med att sysselsättningen fortsätter att stiga
              efter krisen.
            </seg>
            <seg n="bc7c8f72">
              Vad är hotet mot det? Hotet mot det är att rulla tillbaka arbetslinjen.
            </seg>
            <seg n="8d50d8b0">
              Vad är det man föreslår här? Det är en kraftig försämring av
              jobbskatteavdrag och en kraftig höjning av a-kassan. Det är en
              del. Det gör det mindre lönsamt att arbeta. Sedan ska man höja
              arbetsgivaravgifterna med 10 miljarder för unga människor och
              ta tillbaka en lång rad andra skatter på företagssidan. Det gör
              det mindre lönsamt att anställa.
            </seg>
            <seg n="697930ac">
              Kombinationen av de här åtgärderna skulle öka risken för att
              det dröjer innan jobben kommer. Kombinationen av de här åtgärderna
              skulle öka risken för att svensk ekonomi kör in i flaskhalsar
              och att vi landar i en situation där arbetslöshetsnedgången och
              sysselsättningsökningen bryts av. Den allvarligaste risken för
              full sysselsättning i Sverige utgörs av en rödgrön regering efter
              höstens val.
            </seg>
          </u>
          <note n="4cb26bcf">
            Överläggningen var härmed avslutad.
          </note>
          <note n="1dc59e4f">
            3 § Svar på interpellation 2009/10:250 om beskattning av föreningar
          </note>
          <note type="speaker" n="3d766daa">
            Anf. 10 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-3" n="403e57d5">
            <seg n="af4f4a21">
              Fru talman! Marie Engström har frågat mig vilka åtgärder jag
              kommer att vidta med anledning av två utredningsförslag som nyligen
              presenterats som berör beskattning av föreningar. Marie Engström
              har även frågat mig vilka åtgärder jag kommer att vidta för att
              skapa trygga och förutsägbara regler för att skapa stabila förutsättningar
              för föreningslivet.
            </seg>
            <seg n="b09a4464">
              Betänkandet på inkomstskattens område och rapporten på mervärdesskatteområdet
              som presenterades förra året berör båda den ideella sektorn. Stiftelse-
              och föreningsskatteutredningens betänkande Moderniserade skatteregler
              för ideell sektor har nyligen remissbehandlats och det har kommit
              in drygt 140 remissvar. Utredningsförslaget och remissvaren bereds
              för närvarande inom Regeringskansliet. Vidare remissbehandlas
              för närvarande rapporten Mervärdesskatt för den ideella sektorn,
              m.m., och svar ska ha inkommit till departementet senast den 31
              mars 2010.
            </seg>
            <seg n="2ce974c5">
              Rapporten om ytterligare anpassningar av mervärdesskattereglerna
              till EU:s mervärdesskattedirektiv avseende ideella föreningar
              med flera syftar till att bemöta den kritik som EU-kommissionen
              har riktat mot det svenska regelverket. Kommissionen anser inte
              att de svenska reglerna står i överensstämmelse med EU-rätten,
              som Sverige i sin egenskap av medlem i EU är skyldig att följa.
              Vid ett arbete med en anpassning av reglerna till EU-rätten har
              regeringen angett som utgångspunkt att den ideella sektorn i sin
              helhet inte ska förlora ekonomiskt på eventuellt nödvändig mervärdesskatteplikt
              för hela eller delar av den i dag undantagna allmännyttiga ideella
              verksamheten.
            </seg>
            <seg n="287e71c6">
              Innan de nämnda beredningarna är avslutade kan jag inte uttala
              mig närmare om vilka åtgärder som ska vidtas, men det är min ambition
              att skapa goda förutsättningar, ekonomiskt och administrativt,
              för den ideella sektorn som är en viktig hörnsten i den svenska
              demokratin.
            </seg>
          </u>
          <note type="speaker" n="8116e935">
            Anf. 11 MARIE ENGSTRÖM (v):
          </note>
          <u who="marie_engstrom_d234fb" xml:id="i-af703764098a8aac-0" n="4bfc06eb">
            <seg n="e17791ff">
              Fru talman! De båda utredningar som jag hänvisar till i min interpellation
              har väckt en del diskussioner och uppmärksamhet, och den här debatten
              i kammaren väcker uppenbarligen också intresse.
            </seg>
            <seg n="00d4e05d">
              Detta handlar dels om en mervärdesskatteutredning, dels om en
              utredning om inkomstskatt på ideell verksamhet. Det är många som
              befarar att det skulle få betydelse för ideella föreningars ekonomi.
              Till exempel har man i idrottsrörelsen känt en stor oro.
            </seg>
            <seg n="14331290">
              När det gäller den första utredningen, som handlade om att modernisera
              skatteregler, står det i direktiven att man ska komma med förslag
              till ett modernt, ändamålsenligt system med enkla och likformiga
              regler. Det är naturligtvis en jättebra ambition, och jag tycker
              att det är bra att man försöker se över skattesystemet utifrån
              detta.
            </seg>
            <seg n="99f88091">
              Det som har blivit väldigt omdebatterat är det som kallas finansieringsfrågan.
              Man föreslår att begreppet hävd tas bort. I stället talar man
              om inkomster som ska ha en naturlig anknytning till föreningens
              verksamhet. Vad är det då som man kallar hävd? Det kan till exempel
              vara inkomster från lotterier, bingo, olika typer av försäljningar
              eller basarer som föreningarna har.
            </seg>
            <seg n="eaeab7d1">
              Utredningen säger att denna typ av inkomster får vara skattefria
              så länge de inte motsvarar mer än 25 procent av föreningens totala
              inkomster. Det har väckt en hel del oro. I sin remiss på förslaget
              tog Riksidrottsförbundet upp en stickprovsundersökning som man
              har gjort inom Fotbollförbundet. Där har man tittat på ett antal
              division 2-klubbar, och man säger att den här typen av inkomster
              omfattar 30-70 procent av föreningarnas totala intäkter. Det betyder
              att en sådan klubb med ett sådant här förslag skulle få en högre
              skatt.
            </seg>
            <seg n="d76d5fd2">
              Det finns en del särskilda yttranden med anledning av utredningen
              som också tar upp de problem som kan uppstå, och det finns också
              några som påpekar att det finns en inbyggd problematik i detta.
              Det måste man erkänna. Det kan vara en konkurrenssnedvridning
              gentemot andra företag som jobbar på mer affärsmässiga grunder.
              Det får man inte glömma i den här debatten.
            </seg>
            <seg n="a4d3db7b">
              När det gäller momsfrågan handlar det om en anpassning till EG-rätten.
              Här pratar man om att momsbelägga olika typer av försäljning,
              men man kommer också med ett nytt förslag om att lägga moms på
              uthyrning av lokaler, som också får betydelse för den här typen
              av verksamhet.
            </seg>
            <seg n="f960788b">
              Jag tycker att Anders Borg visar en väldigt fin ambition i svaret
              på min interpellation, nämligen att skapa goda förutsättningar
              ekonomiskt och administrativt för den ideella sektorn, för det
              är en viktig hörnsten i den svenska demokratin. Den formuleringen
              tror jag att många kan skriva under på. Men vad den här debatten
              handlar om är hur vi ska göra det. Hur skapar vi den typen av
              förutsättningar för den ideella sektorn?
            </seg>
          </u>
          <note type="speaker" n="c21635ef">
            Anf. 12 LARS WEGENDAL (s):
          </note>
          <u who="lars_wegendal_df0ae1" xml:id="i-a3a8a2dc93ec747d-0" n="cc288220">
            <seg n="98ebfc44">
              Fru talman! Först vill jag naturligtvis tacka Marie Engström
              för att hon har skrivit den här interpellationen. Det är en interpellation
              som berör alla folkrörelser, ideella föreningar och idéburna organisationer.
              Det innebär att den berör i stort sett alla människor i det här
              landet. Det är en riktigt bra interpellation, men för den skull
              var inte finansministerns svar något att jubla över för alla de
              här människorna. Förvisso var det ett svar som säkert är helt
              formellt riktigt, och det kanske finansministern är tvungen till
              för att svaret ska kunna passera alla de nålsögon som finns i
              samordningskansliet.
            </seg>
            <seg n="0b026da6">
              Men jag hade väntat mig ett svar som var mer talande från hjärtat
              och sade mer om vad finansministern och regeringen vill i denna
              fråga. Jag hade nästan väntat mig att finansministern för en gångs
              skull, höll jag på att säga skulle uttrycka mer från hjärtat vad
              regeringen vill för denna stora breda massa av medborgare.
            </seg>
            <seg n="12ef7d0f">
              Jag är fullt medveten om att tidsschemat ser olika ut för de
              olika utredningarna och deras remissbehandling, men jag tror att
              det är viktigt att regeringen den nuvarande eller den nya efter
              valet tar ett samlat grepp om organisationernas villkor. Här ingår
              alla stora samlande organisationer: friluftslivets organisationer,
              insamlingsorganisationerna, second hand-försäljning, kyrkliga
              organisationer och idrottens alla delar. Jag tror att vi alla
              vill att dessa organisationer ska ha bra och förutsägbara villkor
              för sina verksamheter. Dessutom vill vi säkert också att de ska
              ha en så förutsägbar självfinansieringsgrad som möjligt.
            </seg>
            <seg n="83715444">
              Fru talman! Jag tror aldrig att jag har varit med om en liknande
              storm kring några utredningsförslag som de här har åstadkommit
              i Folkrörelsesverige. Jag har full förståelse för detta. När man
              ser på vad utredarna föreslår och vilka konsekvenser det får hamnar
              man i att organisationerna får en försämrad ekonomi. De kommer
              att tvingas minska sina verksamheter. Man kommer att få höja sina
              medlemsavgifter, och dessutom kommer livet för föreningskassörerna
              mer att likna helvetet än himmelriket i framtiden.
            </seg>
            <seg n="d4f9bb23">
              Jag har konstaterat att de här frågorna inte finns med i propositionslistan.
              Min enkla fråga till finansministern är: Kommer det något om dessa
              frågor i den stundande ekonomiska vårpropositionen som kan vara
              vägledande för hur regeringen ser på de här frågorna?
            </seg>
            <seg n="3e99d1f1">
              Min andra fråga handlar om synen i södra Europa på allmännyttigt
              ideellt arbete i den tappning vi har här uppe i norra Europa.
              Min erfarenhet som jag har från relationer med både politiker
              och organisationsaktiva i södra Europa är att man där inte riktigt
              förstår hur en allmännyttig ideell organisation i Sverige fungerar.
              Därför är det inte heller konstigt att de krav som kommissionen
              nu riktar mot Sverige känns främmande och orättvisa.
            </seg>
            <seg n="e115fcea">
              Hur ser finansministern på detta? Är finansministern beredd att
              kanske folkbilda Europas övriga finansministrar?
            </seg>
          </u>
          <note type="speaker" n="2af5207b">
            Anf. 13 JÖRGEN JOHANSSON (c):
          </note>
          <u who="unknown" xml:id="i-d454561230e50ee2-0" n="e1e501d2">
            <seg n="8ffbd435">
              Fru talman! Jag delar den oro som finns inom föreningsrörelsen
              i den här frågan och den oro som också interpellanten ger uttryck
              för. Jag uppfattar dessutom frågan som en parallell till den fråga
              som vi hade uppe för fyra år sedan om hotet att momsbelägga uthyrning
              av kommunala idrottslokaler.
            </seg>
            <seg n="84c36046">
              Då, för fyra år sedan, tog jag ett utskottsinitiativ. Syftet
              var att Skatteverket inte skulle införa den här momsen. I de debatter
              som följde i frågan kunde jag konstatera att alla partier var
              överens om att ingen moms skulle tas ut. Det här visar att det
              ideella Sverige har ett djupt stöd i alla politiska läger. Det
              är en del av den svenska modellen. Det förslag som då diskuterades
              skulle ha drabbat idrottsrörelsen med i storleksordningen 500
              miljoner kronor.
            </seg>
            <seg n="823c04a0">
              Fru talman! Den fråga som nu är aktuell handlar egentligen om
              två frågor, nämligen moderniserade skatteregler och mervärdesskatt
              för den ideella sektorn. Delar av det här förslaget har tagits
              fram för att anpassa svensk lag till EU-rätten. Det gäller framför
              allt mervärdesskattedirektivet.
            </seg>
            <seg n="d1800466">
              Om det nu måste bli någon förändring jag tycker att man starkt
              ska ifrågasätta det i den fortsatta hanteringen är det ändå positivt
              att finansministern redan nu betonar att regeringen har som utgångspunkt
              att den ideella sektorn inte ska förlora ekonomiskt på en eventuell
              förändring. Det är en viktig notering i finansministerns svar,
              tycker jag.
            </seg>
            <seg n="0587c5c6">
              Nu är det trots allt så att problemet egentligen består av två
              delar, nämligen den ekonomiska och den förtroendemannamässiga.
              Frågan är vilken som väger tyngst. Jag har själv varit valberedningsordförande
              i en liten idrottsförening och vet hur svårt det är att rekrytera
              folk. Och en förändring av regelverket innebär att det kommer
              att bli än svårare att rekrytera förtroendevalda till föreningen.
            </seg>
            <seg n="e360413f">
              Precis som finansministern framhåller är den ideella sektorn
              en viktig hörnsten i den svenska folkrörelsetraditionen. Det är
              alltså viktigt att vi som beslutsfattare skapar regelverk som
              vanliga människor kan hantera. Dessutom blir risken att privatpersoner
              blir ekonomiskt ansvariga för föreningens verksamhet än mer uppenbar.
            </seg>
            <seg n="ab6904c1">
              Det regelverk som skapas kring eventuella förändringar måste
              alltså utformas så att det får en bred folklig förankring. Jag
              vill därför uppmana finansministern att i den fortsatta beredningen
              av de här två ärendena ta mycket god tid på sig och bolla frågan
              med berörda instanser och ha som utgångspunkt för slutresultatet
              hur viktig den ideella sektorn är för dels folkhälsan, dels Folkrörelsesverige
              i alla dess former.
            </seg>
          </u>
          <note type="speaker" n="e36926be">
            Anf. 14 ÅKE SANDSTRÖM (c):
          </note>
          <u who="unknown" xml:id="i-9d91523850b34940-4" n="e1e501d2">
            <seg n="1716ceed">
              Fru talman! Det är intressant att konstatera vilken bred och
              värdefull uppslutning vi har kring den här interpellationen, som
              jag tackar för. Jag tackar även för svaret.
            </seg>
            <seg n="61ee9ba4">
              Jag har för min del förståelse för att man kanske inte kan ge
              så konkreta svar, med hänsyn till att remisstiden när det gäller
              en av utredningarna inte har gått ut.
            </seg>
            <seg n="62b1a2e4">
              Fru talman! Jag delar också slutklämmen i svaret, att den ideella
              sektorn är en viktig hörnsten i den svenska demokratin. Jag vill
              lägga till att den är utomordentligt viktig även för den svenska
              folkhälsan.
            </seg>
            <seg n="65552848">
              För aktiva i den ideella sektorn det gäller idrottsrörelsen,
              folkbildningen med mera är de här två utredningarna mycket oroande.
              Det har väl belysts av talare före mig. Det är inte ytterligare
              administrativa pålagor som vi behöver i föreningslivet tvärtom.
              Det är svårt nog att skaffa ledare ändå.
            </seg>
            <seg n="d0c1f803">
              Men jag förstår, om man ser på den här frågan, att man tar hänsyn
              till den enormt stora spännvidd vi har mellan stora föreningar
              med bolagsbildningar och en mängd små föreningar utan resurser
              för administrativt jobb och liknande.
            </seg>
            <seg n="158ea5a5">
              Jag har tittat lite närmare på frågan om momsbeläggningen och
              har för övrigt också en motion i den frågan. Jag tar som ett exempel
              en förening, en framgångsrik damfotbollsklubb som inte är obekant
              i det här landet, Umeå IK. De skulle alltså få en merkostnad,
              på årsbasis, på 260 000 kronor utan att för den skull ha någon
              möjlighet att lyfta utgående moms på eventuella intäkter. Det
              här är inte rimligt.
            </seg>
            <seg n="e5181758">
              Därför, fru talman, utgår jag från att de här två utredningarna
              stannar vid just två utredningar. Det är många utredningar som
              beställs och verkställs av regering och riksdag. Vi kan inte äventyra
              stora delar av vår ideella sektor genom en snabb anpassning till
              EU-regler som faktiskt inte alls är konsekvensbedömda utifrån
              vår synvinkel.
            </seg>
          </u>
          <note type="speaker" n="7949f132">
            Anf. 15 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-6eaf4adab4b979d8-0" n="33c8a154">
            <seg n="42b54748">
              Fru talman! Det här är en interpellation som är väldigt intressant
              för många av oss. Det kan man se, eftersom många har satt upp
              sig på talarlistan. Många av oss är berörda av den ideella sektorn,
              det ideella föreningslivet och inte minst, som man ser här, idrottsrörelsen.
              Idrottsrörelsen är den största delen av den här ideella föreningsrörelsen.
              Det gör naturligtvis att många berörs av det här.
            </seg>
            <seg n="24ec94ba">
              När man läser finansministerns svar kan man känna viss oro. Man
              pratar om ambitioner, och man pratar om andra saker. Det är väldigt
              vackra ord. Men det handlar om att komma upp till bevis. Det ska
              bli intressant att se vad som kommer ut av det här från regeringens
              sida, framför allt från finansministerns sida, när det gäller
              att klara ut den här situationen.
            </seg>
            <seg n="d38d6d34">
              Vi vet, som sagt, att det här är en väldigt stor fråga för hela
              den ideella sektorn, framför allt idrottsrörelsen. Om man pratar
              idrott handlar det kanske om att vi inte har någon homogen idrottsrörelse.
              Det finns naturligtvis föreningar som klarar de här sakerna, men
              det finns väldigt många som inte gör det. Till allra största delen
              är det ideellt arbetande människor i den här rörelsen som hanterar
              det här.
            </seg>
            <seg n="05584fd9">
              Då handlar det alltså om två frågor. Det handlar om ekonomin,
              vad det kommer att kosta för idrottsrörelsen. Det andra är kanske
              ännu svårare: Hur hanterar man de här förutsättningarna för en
              vanlig föreningskassör?
            </seg>
            <seg n="d897723f">
              Vi har i dag en situation där den svenska idrottsmodellen eller
              den nordiska idrottsmodellen i sådana fall är hotad av de här
              EU-direktiven.
            </seg>
            <seg n="f15c1f5a">
              Det vore tacksamt om vi på något sätt, någon gång, kunde få se
              att man tog strid mot EU. Det här är ett utmärkt tillfälle att
              göra det, att visa vad vi står för, att vi är annorlunda i det
              här landet när det gäller idrott och ideell verksamhet än man
              är i andra länder och att det är vi som ska bestämma över vår
              egen idrottsrörelse och våra ideella föreningar.
            </seg>
            <seg n="f4bc87e1">
              Just den här utvecklingen när det gäller EU, att EU många gånger
              försöker styra och påverka, att det finns regelverk som vi måste
              följa och så vidare, skapar också ett starkt motstånd mot EU.
              Det ska man inte missa. Jag tycker naturligtvis att det är bra,
              för jag tycker att EU är en hybrid som vi så småningom ska lämna,
              men det är min synpunkt.
            </seg>
            <seg n="d9ea9aeb">
              Just den här förändringen, som skulle kunna komma, av verksamheten,
              som då blir styrd av ekonomi och byråkrati, kan faktiskt leda
              till en större kommersialisering av idrotten. Den ideella verksamheten
              kan ta så mycket stryk att man tappar den. Man köper då idrott
              i stället, för då kan man hantera den här situationen på ett sådant
              sätt att man klarar ut det här.
            </seg>
            <seg n="97e1d207">
              Just den här biten tycker jag att man ska ta hänsyn till. Man
              kan också titta på de undersökningar som har gjorts där idrotten
              själv har tittat på vad som händer om man genomför de här förändringarna.
            </seg>
            <seg n="66e5383b">
              Det kommer att bli många människor som inte går in i idrotten.
              Det var någon som var uppe här förut och sade att det är jättesvårt
              att rekrytera människor till ideell verksamhet, för det här är
              svårt att hantera. Dessa människor är inga proffs.
            </seg>
            <seg n="295a9e43">
              Byråkratin är kanske egentligen den stora frågan i det här, hur
              man ska hantera den biten. Därför tycker jag att finansministern
              verkligen ska lyssna på dem som har varit ute i den här debatten,
              framför allt Riksidrottsförbundet, som är i gång med det här och
              varnar för vad som kan hända.
            </seg>
            <seg n="c556e382">
              I svaret från finansministern talas det om en helhetsbedömning.
              Det är oroväckande. För ska man som helhet klara ekonomin kan
              det innebära att man får stora föreningar som klarar sig och små
              föreningar som slås ut. Det är en oerhört oroväckande utveckling
              om man tittar på den svenska idrottsmodellen.
            </seg>
            <seg n="a9620c62">
              Jag tycker alltså att det är bra att man tar upp detta. Och,
              som någon sade förut, det ska bli intressant att se om det kommer
              någonting även i budgetdebatten när det gäller vårpropositionen
              så småningom.
            </seg>
          </u>
          <note type="speaker" n="802ce3db">
            Anf. 16 SVEN BERGSTRÖM (c):
          </note>
          <u who="sven_bergstrom_b4b613" xml:id="i-40597ded4b5722b8-0" n="8cdae588">
            <seg n="87de26c9">
              Fru talman! Uppslutningen i debatten här i dag visar att det
              finns ett starkt engagemang för de här frågorna i Sveriges riksdag.
              Det är en stark manifestation för den ideella sektorn i allmänhet
              och för idrottsrörelsen i synnerhet.
            </seg>
            <seg n="96ff37e0">
              Vi vet också att idrottsrörelsen har ögonen på oss i dag. Vi
              gästas bland annat av Riksidrottsstyrelsens ordförande Karin Mattsson
              Weijber och Birgitta Ljung på åhörarläktaren. Välkomna hit!
            </seg>
            <seg n="3cfd34be">
              Många av oss riksdagsledamöter är engagerade i idrottsrörelsen
              och angelägna om att vi ska ha bra villkor för idrottsrörelsen.
              Jag är övertygad om att också Anders Borg delar den uppfattningen
              och efter bästa förmåga kommer att hjälpa till att skapa bra villkor.
              Han hade en formulering i sitt svar om att regeringen har som
              utgångspunkt att den ideella sektorn i sin helhet inte ska förlora
              ekonomiskt på en eventuellt nödvändig mervärdesskatteplikt för
              hela eller delar av den undantagna allmännyttiga ideella verksamheten.
            </seg>
            <seg n="7b95a0c4">
              Orden i sin helhet kan möjligen vara en anledning till oro när
              det gäller just idrottsrörelsen. Den är en av våra allra största
              och viktigaste folkrörelser med tiotusentals aktiviteter varje
              dag för att främja folkhälsa, lagarbete, individutveckling, jämställdhet,
              integration och inte minst spänning och underhållning för en mycket
              stor publik. Även om bandyfinalen i söndags på Studenternas i
              Uppsala höll på att snöa bort visar den vilken fantastisk uppslutning
              det blir i berörda kommuner och lag kring de stora traditionella
              idrottshändelserna i vårt land.
            </seg>
            <seg n="e37b9832">
              Jag var på Orienteringsförbundets förbundsmöte i Sollentuna i
              helgen där vi hade samlat 80 ombud från hela landet för att diskutera
              vår framtid inom Orienteringsförbundet. Många kom fram och ville
              tala om just de här frågorna. Det finns en oro ute i landet för
              vad det här betyder, kanske främst momsförslaget.
            </seg>
            <seg n="30091318">
              Det är nog ingen tvekan om att när det gäller behovet av att
              modernisera skattereglerna för idrottsrörelsen finns det enighet
              också från Riksidrottsstyrelsens och Riksidrottsförbundets sida.
              Jag talade med Mattias Claesson som är deras främste expert på
              det här. Han betonade just att det finns ett behov av att modernisera
              skattereglerna för idrotten.
            </seg>
            <seg n="2081003b">
              Det fanns också en utredning som kom 2006 från Idrottsskattekommittén
              som jag tyckte hade många bra förslag som man hade kunnat ta vara
              på. Nu har vi ytterligare en utredning att ta hänsyn till.
            </seg>
            <seg n="96148545">
              Jag utgår från att det inte kommer något förslag före valet.
              Men vi kan samla oss, gärna kring ett förslag över blockgränserna
              som har förutsägbarhet och långsiktighet. Det behöver och förtjänar
              idrotten verkligen.
            </seg>
            <seg n="5e57b643">
              Jag ser fram emot att finansministern utvecklar sina tankar om
              hur vi ska skapa just långsiktighet och förutsägbarhet i de här
              förslagen, gärna också några tankar om hur vi ska undvika att
              vi får ökad byråkrati och ökade krav på administration. Ska föreningskassörerna
              lämna sina uppgifter? Vi kanske måste leja in LRF Konsult och
              andra revisionsfirmor för att klara den ekonomiska hanteringen.
              Det är ingen bra modell.
            </seg>
            <seg n="da9bc29c">
              Det finns ett oerhört ideellt engagemang på alla poster i idrottsrörelsen.
              Det ska vi ta vara på. Jag är orolig för att om det här implementeras
              kommer det att leda till urholkning, fördyrade kostnader och ökad
              administration.
            </seg>
            <seg n="227326f8">
              Om jag har förstått det rätt har Finland också fått påpekanden
              från EU-kommissionen om att de måste se över det här. Där gör
              man sig ingen brådska. Man håller på den finska traditionen.
            </seg>
            <seg n="e3bfd532">
              Jag tycker att vi i Sverige kan vara lite tuffare och värna den
              svenska idrottsrörelsen när vi ser över reglerna. Att se över
              reglerna har jag absolut inget emot, i synnerhet inte skattereglerna
              i största allmänhet. Men försök om möjligt att inte lägga nya
              bördor på en ideellt arbetande idrottsrörelse som har så stor
              betydelse för samhället i största allmänhet!
            </seg>
          </u>
          <note type="speaker" n="7fbd4f85">
            Anf. 17 HANS OLSSON (s):
          </note>
          <u who="hans_olsson_4b5b08" xml:id="i-b70004267efb2b2c-0" n="4e38fb85" next="i-4a52de61f782672b-0">
            <seg n="55e3907f">
              Fru talman! Svenskt föreningsliv är mycket mer än regler. Svenskt
              föreningsliv består för mig i att tillbringa många helger i idrottshallar
              och titta på de egna barnen när de spelar innebandy eller fotboll.
              Det innebär för mig också att åka runt på våren till dragiga kalla
              grusplaner och se grabbarna och tjejerna spela fotboll.
            </seg>
            <seg n="c8edae06">
              Föreningsliv innebär för mig att ta en och annan smäll som förälder
              när töserna förlorar med 180 i fotboll och försöka snacka med
              dem på vägen hem. Det är bara att bita ihop.
            </seg>
            <seg n="8c5e073a">
              Ibland är svenskt föreningsliv för mig att de vinner. Ibland
              gör lillgrabben mål. Då klappar fadershjärtat. Svenskt föreningsliv
              är oerhört mycket mer än de här reglerna.
            </seg>
            <seg n="5323df1d">
              Svenskt föreningsliv är också för mig när Agneta och andra kommer
              till det uppställda bordet som finns i gympahallen när det är
              fotbollscup. Där ska vi koka korv, och där ska vi sälja grejer.
              Det är ingen riktig ordning på vad saker och ting kostar. Men
              korven brukar vara populär. Det är härligt att få provsmaka den.
            </seg>
            <seg n="9e20670d">
              Det är svenskt föreningsliv. Det är väldigt många människor som
              är inblandade. Jag tror, finansministern, att när du nu står där
              och inte får skäll av en socialdemokrat måste det vara en fantastisk
              upplevelse som ytterligare bevisar hur betydelsefullt svenskt
              föreningsliv är.
            </seg>
            <seg n="34a4bfab">
              Jag är ganska övertygad om det fina med EU, att vi tillsammans
              samarbetar om de stora sakerna, men vi slåss för våra egna nationella
              särdrag. Den ideella sektorn är ett svenskt särdrag.
            </seg>
            <seg n="8dbb92ad">
              Jag vet att finansministern är en skaplig förhandlare det får
              jag nog säga om det är något som finansministern bedömer vara
              viktigt. Jag vet att när det så kallade lågmomsförsöket blev aktuellt
              för Sveriges del med sänkta momssatser på cykelreparationer och
              sådana saker hade Sverige framgång.
            </seg>
            <seg n="f675c7d0">
              Även i den förhandlingen var det en speciell svensk framgång.
              Det blev lägre moms på ljudböcker i den förhandlingen, för det
              var svenskt avvikande.
            </seg>
            <seg n="e9d0ac4a">
              Därför tror jag att vi nu ska kunna förena oss. Finansministern
              ska känna vinden i ryggen av den samlade riksdagen på resan ned
              till Bryssel och tala om att vi är annorlunda i Sverige. Det är
              vi stolta över. Han ska tala om att han har fått riksdagens samlade
              förtroende, även från socialdemokrater, att driva den här frågan.
            </seg>
            <seg n="5d8c942b">
              (Applåder)
            </seg>
          </u>
          <note n="fbf0a696">
            Anf. 18 GUNNAR ANDRÉN (fp):
          </note>
          <u who="hans_olsson_4b5b08" xml:id="i-4a52de61f782672b-0" n="4e38fb85" prev="i-b70004267efb2b2c-0">
            <seg n="4870329d">
              Fru talman! Jag tror att man ska se applåden från finansministern
              och ledamöterna som ett bevis för att den oro som finns i den
              här interpellationen i huvudsak är obefogad. Jag tror att det
              finns en stor uppslutning kring att vi inte ska belägga ideell
              verksamhet med mer än absolut nödvändiga skatter.
            </seg>
            <seg n="2025a35f">
              Fru talman! Det är föga nytt under solen, även om den har gått
              i moln just i dag. Det här är den tredje finansministern som jag
              debatterar idrottsskattefrågor med. När det gällde herr Ringholm
              var det främst Enskede IK som kom på tal. När det gällde Pär Nuder
              var det naturligtvis IFK Österåker. Han hade Rolf Alsing med sig.
              Där blev det IFK Ölme av naturliga skäl, från Marie Engström närstående
              Karlstad strax intill. Slutligen var det den klubb som både Hasse
              Olsson och jag tillhör, nämligen Rydboholms Sportklubb.
            </seg>
            <seg n="f8ff0169">
              Jag tror att det är väldigt intressant hur man ser på Rydboholms
              Sportklubb söder om Borås. Det är en ganska stor verksamhet, men
              det är bara ideell verksamhet. Den sysselsätter många hundra ungdomar.
              Jag har varit med i 3040 år lika många kilo ungefär därifrån.
            </seg>
            <seg n="b71a4d48">
              När man tar del av det här är det väldigt intressant. Det är
              också viktigt att skilja på kommersiell verksamhet och ideell
              verksamhet. Det är grundförutsättningen.
            </seg>
            <seg n="4681f7e3">
              Det är skillnad på den ideella verksamhet som bedrivs av till
              exempel Röda Korset det är ingen idrottsorganisation i Gnosjö,
              Malmköping eller Dorotea och som Rydboholms Sportklubb, IFK Österåker,
              Katrineholms Sportklubb och andra klubbar bedriver och den oerhört
              kommersiella verksamhet som våra storklubbar bedriver. Exempelvis
              AIK och många andra klubbar bolagiserar en del av sin verksamhet.
              Man måste skilja på kommersiell och faktiskt nästan industriliknande
              verksamhet och den ideella verksamhet som vi absolut inte vill
              ha mer skatt på. På den verksamheten ska det vara så lite skatt
              som möjligt.
            </seg>
            <seg n="50fdcd86">
              Då kommer jag till den fråga som kommer ur dessa diskussioner,
              nämligen att den svenska lagstiftningen är subjektsinriktad. Den
              pekar alltså ut vissa subjekt ideella föreningar som generellt
              inte ska bedriva yrkesmässig verksamhet, medan EU:s mervärdesskattedirektiv
              bygger på något annat, nämligen ett transaktionstänkande. Det
              är den fundamentala skillnaden som vi måste reda ut, och jag tror
              att det vore bra om regeringen kunde reda ut det för sådana delar
              som penninginsamling i föreningsverksamhet, serveringsverksamhet,
              tillfällig försäljning av varor, tillträde till anläggningar som
              Jörgen Johansson var inne på, avgifter för deltagande i tävlingar
              det är också väldigt viktigt uthyrning av idrottsutrustning, inträde
              till sportevenemang och utbildning av ledare, vilket inte minst
              är en mycket viktig sak för framtiden.
            </seg>
            <seg n="cf39edcf">
              Allt detta uppfattas som ideellt, och där menar jag att det är
              noga att se till att det inte kommer någon mer skattebelastning.
              Det finns en viss risk, om vi inte skulle kunna göra det motstånd
              som jag utgår från att regeringen kan göra, att man med EU:s direktiv
              skulle kunna påstå att det här utgör transaktioner som är skattesubjekt.
            </seg>
            <seg n="26c22493">
              Att ingen av de saker jag räknade upp ska skattebeläggas tror
              jag är det besked som den svenska idrottsrörelsen skulle behöva
              i dag.
            </seg>
          </u>
          <note type="speaker" n="c7b16022">
            Anf. 19 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-5" n="403e57d5">
            <seg n="7932f483">
              Fru talman! Jag vill tacka Marie Engström och mina meddebattörer
              för den här debatten, inte minst Hans Olsson för det vänliga inlägget.
            </seg>
            <seg n="e3ef83f7">
              Jag tror att en viktig utgångspunkt i det här måste vara det
              som är gemensamt för oss i Sverige. Vi vill ha en stark idrottsrörelse,
              ett starkt föreningsliv och levande folkrörelser. Det är så vi
              vill att Sverige ska fungera, inte bara i de stora städerna utan
              i hela Sverige. Det är en del av möjligheten att ge förutsättningar
              för ett bra liv för medborgarna.
            </seg>
            <seg n="26b8013e">
              Vad ska vi ha för utgångspunkt i den här diskussionen? Det måste
              naturligtvis vara att vi inte på något allvarligt sätt ska förändra
              intäkter, kostnader eller medlemsvillkor för folkrörelserna, idrottsrörelserna
              och föreningslivet så att man omkullkastar villkoren för dessa.
              Det är en självklar utgångspunkt. Vi har inget behov av att höja
              skatter; i all synnerhet har vi inget behov av att höja skatter
              på den ideella sektorn. Det finns inget vettigt skäl i världen
              att försämra förutsättningarna för de här viktiga verksamheterna.
            </seg>
            <seg n="85c65ea8">
              Vad är det vi måste göra? De två utredningarna föreslår en lång
              rad olika saker. Man tar upp frågan om hyresmoms, ett krångligt
              och besvärligt regelverk. Det är i sig inte kopplat till mervärdesskattedirektivet,
              utan det är en fråga som står på sina egna meriter. Där kan man
              naturligtvis utgå från att vi inte ska genomföra några förändringar
              om vi inte kan genomföra dem på ett sådant sätt så att det inte
              leder till besvär för idrottsrörelsen. Det finns inget parti i
              Sveriges riksdag och heller ingen del av de partier vi har här
              som skulle vara intresserade av att genomföra något sådant. Kan
              vi förenkla hyresmomslagstiftningen skulle det vara bra, inte
              minst för att det potentiellt kan finnas en del andra sektorer,
              till exempel banksektorn som i dag råkar vara befriad, där det
              kanske inte är fullt lika motiverat. För den ideella sektorn har
              jag väldigt svårt att se varför vi skulle se förändringar som
              på något sätt stör eller besvärar verksamheten.
            </seg>
            <seg n="f7dd09e0">
              Finansieringsfrågan är mer besvärlig. Den är kopplad till utredningen
              om den ideella sektorn. Där är det möjligt att vi måste göra någonting.
              Det är möjligt också att vi kan stå kvar vid de gamla begreppen
              kring hävdvunna intäktskällor på finansieringssidan.
            </seg>
            <seg n="4c908dd4">
              Där vi definitivt har starkare skäl att överväga vad vi måste
              göra är kring momsreglerna med anledning av momsskattedirektivet.
              Vad ska vi ta för utgångspunkter för arbetet?
            </seg>
            <seg n="755ce8ca">
              Detta måste ske i en dialog med de berörda, det vill säga med
              idrottsrörelsen, folkrörelserna och föreningslivet. Remisstiden
              för denna utredning går ut om några dagar. Därefter har vi remissomgången
              för båda utredningarna klara, och då är det naturligt att vi sätter
              oss ned med de berörda parterna och diskuterar igenom vad av detta
              som kan genomföras och hur det kan genomföras.
            </seg>
            <seg n="cd5baacf">
              Utredningar är nu sådana att de ska hålla sig där de är, så man
              har alltså arbetat med att kompensera för detta inom momsreglerna.
              Det är naturligtvis inte nödvändigt. Om det är någonting som måste
              genomföras kan man naturligtvis, om nödvändigt, kompensera för
              detta krona för krona på andra källor än på momsreglerna. Det
              är ju inte logiskt att vi inför en momsgräns på 250 000 kronor,
              där huvuddelen av pengarna över huvud taget inte går till föreningslivet,
              för att kompensera föreningslivet för mycket större kostnader
              som de får på ett annat område. Det är inte en logisk kompensation.
            </seg>
            <seg n="559cdef1">
              Utgångspunkten för den här debatten måste vara att idrottsrörelser,
              föreningsliv och folkrörelser är centrala för Sverige. Vi har
              ingen som helst anledning att höja skattebelastningen på den här
              sektorn. Vi har ingen anledning att krångla till livet heller.
            </seg>
            <seg n="4067ed9b">
              Vad vi måste göra är att se hur vi ska förhålla oss till mervärdesskattedirektivet.
              Det ska vi göra på det sätt vi kan men då i en bra dialog med
              såväl folkrörelser som föreningsliv i allmänhet och i synnerhet
              idrottsrörelsen. När remisstiden är slut får vi naturligtvis bjuda
              in till en sådan dialog. Det är inget att krångla med.
            </seg>
          </u>
          <note type="speaker" n="c2d6a9fa">
            Anf. 20 MARIE ENGSTRÖM (v):
          </note>
          <u who="marie_engstrom_d234fb" xml:id="i-af703764098a8aac-1" n="4bfc06eb">
            <seg n="3b68b71d">
              Fru talman! För att knyta an till det sista som finansministern
              sade, att bjuda in till dialog, är det kanske ändå ett välkommet
              besked och en bit på väg i den här frågan.
            </seg>
            <seg n="ba725902">
              Jag och Anders Borg brukar inte vara speciellt överens i skattefrågor
              när vi debatterar andra saker, men om vi i dag kan enas om att
              inte hårdbeskatta knattefotboll eller ridklubbar har vi kanske
              kommit en bit på väg i varje fall.
            </seg>
            <seg n="b563bd37">
              Alla är uppe och vittnar om att man har någon typ av anknytning
              till föreningslivet, ofta till idrotten. Jag har också varit vad
              man kan kalla en idrottsmamma som har kört ungar till fotbollsträningar
              och fotbollsmatcher och stått på idrottsplatser och frusit och
              sett på många roliga idrottstävlingar. Det har gett väldigt mycket.
              Som någon sade berör detta verkligen alla.
            </seg>
            <seg n="ce0b5a1d">
              Det är bra att Anders Borg i sitt svar här nu försöker gå in
              och faktiskt svara på hur vi gör med till exempel finansieringsfrågan.
              Jag tror att det är det förslaget som har upprört allra mest,
              att delar av de intäkter som man har haft i en ideell förening
              och finansierat sin verksamhet med helt plötsligt ska bli föremål
              för beskattning. Det tror jag har upprört väldigt många.
            </seg>
            <seg n="2e088330">
              Någon nämnde den tidigare Idrottsskattekommittén. De lade fram
              ett förslag som mer gick ut på att om man har riktig kommersiell,
              stadigvarande näringsverksamhet ska den naturligtvis beskattas,
              medan de intäkter man har av hävd ska vara skattefria. Jag tolkade
              Anders Borg lite grann som att detta är någonting man skulle kunna
              tänka över. Kanske kan detta vara en framkomlig lösning på frågan?
              Då kanske vi också lättare kan skilja på vad som är ren näringsverksamhet
              och vad som är verksamhet för att få in inkomster till den ideella
              föreningen.
            </seg>
            <seg n="af1cbe8f">
              Momsfrågan rör även den flera olika delar, till exempel vad vi
              måste göra för att ha överensstämmelse med EU-rätten. Det handlar
              om att ta ut moms vid försäljning. Någonstans i det material vi
              har haft i skatteutskottet står det att man försöker att sätta
              momsen till 6 procent. Då vill jag fråga Anders Borg om det är
              en framkomlig väg att sätta den momsen till 6 procent. Är det
              någonting man kan förhandla om? Det har nämligen betydelse för
              nivån på de intäkter som föreningen i så fall kan få.
            </seg>
            <seg n="74602854">
              När det gäller moms på lokaler förstod jag på Anders Borg att
              om detta inte är positivt för de ideella föreningarna så skulle
              det vara någonting som regeringen egentligen inte skulle behöva
              gå vidare med.
            </seg>
            <seg n="1aaaf197">
              Den sista delen i detta är krånglet. Att vara föreningskassör
              i dag handlar faktiskt om att kunna en hel del om skattelagstiftningen,
              att många gånger kanske vara orolig för att man inte gör rätt
              och att hela tiden ha pressen på sig att man måste göra rätt och
              inte göra några misstag.
            </seg>
            <seg n="bb544d77">
              Jag tackar än en gång alla som deltar i debatten och verkligen
              sätter tryck på dessa frågor.
            </seg>
          </u>
          <note type="speaker" n="c03ee6b6">
            Anf. 21 LARS WEGENDAL (s):
          </note>
          <u who="lars_wegendal_df0ae1" xml:id="i-a3a8a2dc93ec747d-1" n="cc288220">
            <seg n="cc8f10af">
              Fru talman! När vi hade en klok socialdemokratisk regering utredde
              vi idrottens skatteregler, precis som Sven Bergström nämnde.
            </seg>
            <seg n="3b650a87">
              Inom parentes kan jag ändå säga att den utredningen delvis var
              parlamentarisk, och Moderaterna hade sin företrädare. Även idrottsrörelsen
              var fullvärdigt deltagande i den utredningen till skillnad från
              hur det har varit i senare utredningar. Utredningen lade fram
              ett enigt förslag som alla delar inom idrotten ställde sig bakom,
              och de gör det fortfarande när det gäller den utredningen.
            </seg>
            <seg n="1cd7d9f0">
              Tyvärr blev det sedan ett regeringsskifte, och den nya regeringen
              lade bara in delar av denna skatteutredning i den nya utredningen.
              Resten lade man på is eller grävde ned på en bakgård, eller hur
              man nu ska uttrycka det.
            </seg>
            <seg n="5854b59e">
              Jag tror att det ändå är bra att ha med sig denna beskrivning
              i denna diskussion med tanke på allt det som här sägs om enighet.
              Det är inte full enighet i alla delar.
            </seg>
            <seg n="1d974d78">
              Riksdagen behandlade i förrförra veckan, tror jag att det var,
              några motioner som tar upp just momsfrågan och anpassningen till
              EU-rätten. Man säger att de kommande sammanvägda förslagen inte
              bör innebära en försämring för den ideella sektorn som helhet.
            </seg>
            <seg n="83b009bd">
              Det låter bra. Men jag tror att det är viktigare än så när regeringen
              sedan ska lägga fram sina förslag. Dessa ideella organisationer
              ser nämligen så enormt olika ut. Jag tror att man måste göra denna
              analys extremt finmaskig så att man verkligen kan undvika eller
              kompensera de negativa konsekvenser som uppstår inom denna sektor.
            </seg>
            <seg n="ddfb66a6">
              Min uppmaning till finansministern är: Ska man göra förändringar
              som kommer att förändra ekonomin i dessa ideella föreningar måste
              man se på samhällets stöd som helhet. Inom denna sektor utförs
              nämligen ett oerhört viktigt arbete, och det vore en katastrof
              för det svenska samhället om kraften går ur denna sektor.
            </seg>
          </u>
          <note type="speaker" n="c81b3f77">
            Anf. 22 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-6eaf4adab4b979d8-1" n="33c8a154">
            <seg n="dbb65a1a">
              Fru talman! Jag har ett lite intressant påpekande. Denna interpellation
              är ställd av en kvinna, men det är nästan bara män som deltar
              i debatten. Jag satt och pratade med min partikamrat Marie Engström
              om detta. Det visar kanske att det finns problem även inom idrotten
              när det gäller hur detta fungerar. Jag hoppas att det blir fler
              kvinnor framöver.
            </seg>
            <seg n="c4dfde16">
              Jag vill säga något om symboliken i att man i statsbudgeten faktiskt
              har gjort en förändring när det gäller pengar till idrotten. Man
              har flyttat pengar så att de går från statsbudgeten i stället
              för från Svenska Spel. Det är en symbolisk sak för att visa att
              man stöder idrotten på en mer fast grund och en bättre grund än
              tidigare.
            </seg>
            <seg n="38595db2">
              Om man inte gör något åt denna problematik kommer det att bli
              problem när det gäller trovärdigheten för vilken regering som
              helst när det gäller dessa saker.
            </seg>
            <seg n="1a49204b">
              Jag tycker att man ska ta till sig att det finns ett stort stöd
              för denna verksamhet hos medborgarna. Jag tror inte att detta
              blir en så stor valfråga. Men den kan finnas med i debatten under
              hösten.
            </seg>
            <seg n="c9d4d7ed">
              Det finns en inarbetad kultur. Det finns hävdvunnet hur man ska
              kunna hantera ekonomin inom det ideella föreningslivet, framför
              allt inom idrotten. Det gäller därför att lyssna. Finansministern
              var inne på att vi ska lyssna på idrottsrörelsen. Jag hoppas verkligen
              att man gör det.
            </seg>
            <seg n="2058c897">
              Men jag hoppas också att man vågar ta striden och att man inte
              ställer sig vid sidan om grusplanen i kylan och tittar på utan
              att man går in i matchen och tar detta med EU. Det handlar faktiskt
              om att ta en match mot EU och de direktiv och propåer som läggs
              fram. För mig är det oerhört viktigt att man i varje situation
              går in och tar en match mot EU just i dessa frågor. Jag tror att
              man kan tjäna mycket på det när det gäller att få förståelse för
              verksamheten inom idrotten. Jag hoppas verkligen att detta blir
              någonting som man tar en strid om och lyfter nävarna och tar en
              fajt.
            </seg>
          </u>
          <note type="speaker" n="e847ae92">
            Anf. 23 SVEN BERGSTRÖM (c):
          </note>
          <u who="sven_bergstrom_b4b613" xml:id="i-bc55377ffb1919ac-0" n="8cdae588" next="i-388bb5007c41c0d4-0">
            <seg n="b5f3c120">
              Fru talman! Det var välkommet att Anders Borg var betydligt tydligare
              i sitt andra inlägg än i det första när han läste upp det skrivna
              mer formella svaret. Det är tillfredsställande att vi förefaller
              vara överens över alla parti- och blockgränser här i kammaren
              om att det är angeläget att se till att skapa stabilitet, förutsägbarhet
              och långsiktighet i reglerna för idrotten.
            </seg>
            <seg n="95356850">
              Jag nämnde Idrottsskattekommittén som kom med sitt betänkande
              2006. Jag tyckte att det fanns mycket där som vi har kunnat gå
              vidare med ytterligare. Jag vill lyfta fram det idrottskonto som
              inte minst Centerpartiet puffade för tidigt under 2000-talet och
              som jag tycker kunde vara ett värdefullt inslag för att skapa
              förutsättningar för svenska idrottsstjärnor att faktiskt finnas
              kvar i Sverige så att de inte tvingas sticka i väg till Monaco,
              NHL i Canada eller andra ställen för att kunna skapa sig en liten
              förmögenhet under de få år som de är på topp som idrottare. Det
              vore välkommet om vi i Sverige kunde bli lite bättre på att ta
              till vara just detta.
            </seg>
            <seg n="8a1c69a6">
              Finansministern betonar att han inte vill kullkasta förutsättningarna.
              Han betonar en dialog med de berörda. Det är bra. Det är särskilt
              välkommet att också Hans Olsson är så tydlig med vikten av att
              vi faktiskt försöker anstränga oss att skapa enighet över blockgränserna
              i denna fråga.
            </seg>
            <seg n="fadf25b2">
              När det gäller Handslaget, som vi hade fram till 2006, och Idrottslyftet,
              som kom senare och som var ett betydande ekonomiskt tillskott
              till idrottsrörelsen, var det ändå en stor enighet. Jag hoppas
              att det kan vara enighet i fortsättningen också, även i fråga
              om att det ska vara idrottsrörelsen själv som ska bestämma hur
              de pengar som vi anslår från samhällets sida ska användas inom
              idrottsrörelsen därför att den är så värdefull. Den stärker barns
              och ungdomars lust till aktivitet och intresse för att fortsätta
              med idrott och motion. Det är ett stort samhällsintresse.
            </seg>
          </u>
          <note n="a0c7ed19">
            Anf. 24 GUNNAR ANDRÉN (fp):
          </note>
          <u who="sven_bergstrom_b4b613" xml:id="i-388bb5007c41c0d4-0" n="8cdae588" prev="i-bc55377ffb1919ac-0">
            <seg n="aeac3034">
              Fru talman! Mitt intryck är att den svenska idrottsrörelsen kan
              vara helt lugn efter detta när det gäller att det inte blir någon
              ytterligare skattebelastning. Det tycker jag är det allra viktigaste.
            </seg>
            <seg n="e3f6dee2">
              Likväl tror jag att man måste ha klart för sig att detta inte
              är någon riktigt ny fråga. Den har sitt ursprung i att kommissionen
              i juni 2008 inledde ett fördragsbrottsförfarande mot Sverige.
              Det måste man hantera i någon ordning. Det kunde rimligen inte
              den tidigare idrottsskatteutredningen ta hänsyn till eftersom
              den avslutades 2006. Det är det nya som har tillkommit.
            </seg>
            <seg n="0035bb3e">
              Enligt min mening är det, som jag sade i mitt första inlägg,
              just de olika mervärdesskattesystemen som krockar med varandra
              på denna punkt. Den svenska lagstiftningen är subjektsinriktad
              och den andra är transaktionsinriktad. Därför tror jag att det
              vore bra om vi vid senare tillfälle klarar ut just de punkter
              som jag gick igenom, så att små ideella idrottsföreningar får
              klart för sig att de inte kan drabbas av kommersiell moms eller
              annan idrottsskatt. Det gäller penninginsamlingsevenemang, servering,
              försäljning av varor, tillträde till anläggningar för utövande
              av idrott, avgifter för deltagande i tävlingar, vilket man mycket
              väl skulle kunna tänka sig, uthyrning av idrottsutrustning, inträde
              till sportevenemang och utbildning av ledare, vilket är mycket
              viktigt att det inte blir momsbelagt.
            </seg>
            <seg n="5e486648">
              Om vi så småningom skulle kunna få full enighet om detta, vilket
              jag utgår från, skulle det vara en mycket god sak för den svenska
              ideella sektorn att få detta klart för sig.
            </seg>
          </u>
          <note type="speaker" n="78ff2080">
            Anf. 25 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-6" n="403e57d5">
            <seg n="fe9185ae">
              Fru talman! Utgångspunkten för denna debatt om Marie Engströms
              interpellation och alla inlägg som har gjorts är den vikt som
              vi fäster vid ett aktivt föreningsliv, en folkrörelse och en idrottsrörelse
              som utgör en mycket viktig del av det svenska samhällslivet. Det
              är vår gemensamma utgångspunkt, och det är det som måste vara
              utgångspunkten. Det finns, som sagt, inget behov för Sverige att
              försämra skatteregler eller öka skattebelastningen på idrottsrörelsen.
              Det finns ingen poäng med det.
            </seg>
            <seg n="5672f83b">
              Grundproblemet som vi här har att hantera är, precis som Gunnar
              Andrén påpekat, det överträdelseärende där vi riskerar att kommissionen
              drar Sverige inför EU-domstolen. Det är inte den bästa av situationer,
              och det är inte en situation där vi så att säga sticker huvudet
              i sanden. I värsta fall landar vi då i en situation där det är
              EU-domstolen som lägger fast gällande rätt i Sverige. Vad det
              då blir vet vi inte. Det vore djupt besvärligt så vi måste hantera
              det här på ett bra sätt.
            </seg>
            <seg n="d1a4790d">
              Vad ska vi då göra? Ja, som jag sagt är hyresmomsreglerna en
              fråga som delvis är skild den har sambehandlats i utredningen
              men är alltså delvis skild därför att det är en fråga om att vi
              har ett komplicerat regelverk för hur vi momsbelägger hyror.
            </seg>
            <seg n="7d62cc6b">
              Den andra delen är finansieringsfrågan, denna också delvis skild.
              Det som är direkt kopplat till EU-överträdelsen är mervärdesreglerna
              för den ideella sektorn. Jag tycker att Lars Wegendal formulerade
              det väldigt väl när han sade att vi ska titta på samhällets stöd
              som helhet. Utgångspunkten måste naturligtvis vara att vi se över
              samhällets stöd som helhet. Det kan inte en enskild utredning
              göra eftersom den har att titta på detta inom ramen för momsregler.
              Det är utredningens uppdrag och det uppdrag som den har slutfört.
            </seg>
            <seg n="7f3d687c">
              Vi måste alltså titta på samhällets stöd som helhet och därmed
              säkra att vi uppnår det vi vill. Det vi vill är naturligtvis att
              vi har bra och väl fungerande villkor för idrotts- och folkrörelserna.
              Det måste vara utgångspunkten för arbetet.
            </seg>
            <seg n="b99af0d5">
              Jag tycker också att det är självklart att vi ska kunna göra
              detta i en dialog med dem som är berörda. När vi har fått in alla
              remissvar får vi självfallet sammanställa och bereda dessa och
              sedan sätta oss ned och gå igenom vad vi kan sortera i vad som
              måste göras, vad man eventuellt vill göra och vad man då eventuellt
              måste göra för att hantera situationen för att därefter sätta
              sig ned med folk- och idrottsrörelser och med Föreningssverige
              för att prata igenom detta och hitta något som så långt det är
              möjligt erbjuder bra villkor för hanteringen av frågan.
            </seg>
            <seg n="3472c3b8">
              Utgångspunkten måste naturligtvis vara att vi förbättrar, inte
              försämrar det är ju inte det som är utgångspunkten för folkrörelserna.
              Vi har, som sagt, inget behov av att höja skatter för vare sig
              föreningar eller för idrotts- eller folkrörelser. Vad vi måste
              göra är att hantera ett överträdelseärende. Det ska vi göra med
              minsta möjliga krångel och besvär.
            </seg>
          </u>
          <note type="speaker" n="87fbf1e6">
            Anf. 26 MARIE ENGSTRÖM (v):
          </note>
          <u who="marie_engstrom_d234fb" xml:id="i-af703764098a8aac-2" n="4bfc06eb">
            <seg n="2d1d7723">
              Fru talman! Nu har många här sagt väldigt många vackra ord om
              ideell verksamhet, och vi är mycket överens över blockgränsen
              om att inte hårdbeskatta den verksamheten. Men det är också mycket
              viktigt att det blir ett tydligt svar till alla som undrar vad
              som kommer att hända utifrån de båda utredningarna. Det får inte
              stanna vid att vi och kanske också finansministern står här och
              säger saker utan det också ger resultat.
            </seg>
            <seg n="c4f746e1">
              Vad jag tror att ideell verksamhet i vårt land behöver är dels
              att få tid för att i lugn och ro jobba med långsiktiga förutsättningar,
              dels veta att staten inte börjar rådda i systemen och plockar
              in skattepengar eller krånglar till tillvaron mer än nödvändigt.
              Jag tror att de inom ideell verksamhet, som det är i dag, har
              tillräckligt många regler att ta hänsyn till.
            </seg>
            <seg n="6a970b41">
              Jag har full förståelse för att vi måste göra någonting i momsfrågan
              och har helt klart för mig att EU-rätten sätter press på oss där.
              Jag ställde förut en fråga till Anders Borg just om nivån på den
              moms som vi måste ta ut. Kan vi sätta den till 6 procent? Det
              har ju också betydelse för föreningarnas verksamhet om vi kan
              få en låg moms på försäljningen.
            </seg>
            <seg n="c404f25a">
              Vi i oppositionen kommer naturligtvis att hela tiden bevaka frågan.
              Vi tycker att det är så viktigt med ideell verksamhet och med
              klara och tydliga regler för den verksamheten. Vi får se vad regeringen
              kommer med. Upp till bevis nu, Anders Borg!
            </seg>
          </u>
          <note type="speaker" n="8637fbcb">
            Anf. 27 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-7" n="403e57d5">
            <seg n="e3538f27">
              Fru talman! Låt oss återigen framhålla betydelsen av att vi har
              en mycket bred enighet i de här frågorna. Utgångspunkten är att
              vi vill ha ett aktivt föreningsliv och att vi vill ha folkrörelser
              som fungerar. Det är positivt och bra för Sverige att medborgarna
              kan engagera sig i olika delar av den ideella sektorn.
            </seg>
            <seg n="3ac1cd53">
              Det vi i grunden har att hantera är en situation där EU-kommissionen
              har rest frågetecken kring delar av våra mervärdesskatteregler.
              Där är det naturligtvis viktigt att vi skickar signalen att vi
              är beredda att försöka hitta lösningar framåt på detta så att
              vi inte till slut landar i en situation där överträdelsen landar
              i skadestånd och besvär.
            </seg>
            <seg n="3672ba21">
              Alldeles tydligt är att samhällets samlade stöd till den här
              verksamheten ska vara sådant att vi kan göra nödvändiga regeländringar
              utan att kullkasta eller krångla till tillvaron för alla våra
              föreningar. I stället ska detta kunna skötas på ett bra sätt.
            </seg>
            <seg n="d784af80">
              Tidsförloppet för detta är att vi ännu inte har fått in alla
              remissvar det blir om några dagar. Därefter måste det hela givetvis
              sammanställas och arbetas igenom. Sedan måste vi ha en dialog
              med folkrörelserna. Detta kommer naturligtvis inte tillbaka i
              vårpropositionen till Sveriges riksdag; det är inte ett tänkbart
              tidsförlopp, utan detta kommer att ta sin tid.
            </seg>
            <seg n="eeb21690">
              Jag tror att Jörgen Johansson här uttryckte att vi skulle låta
              kvarnarna mala i mycket god och lång tid. Så är det naturligtvis.
              Det här arbetet kan inte genomföras så att det kommer tillbaka
              i närtid, utan i god tid ska det ske en dialog. Alltihop ska vägas
              samman. Så småningom måste vi sedan återkomma till Sveriges riksdag.
              Det ska vi självfallet göra med den skyndsamhet som EU-kommissionen
              och andra kräver av oss. Men vi ska också göra det på ett sådant
              sätt att vi kan säkra att det som är utgångspunkten för arbetet
              uppfylls, nämligen att vi vill ha ett väl fungerande föreningsliv
              och att vi vill ha utomordentligt goda villkor för idrotts- och
              folkrörelser.
            </seg>
          </u>
          <note n="4cb26bcf">
            Överläggningen var härmed avslutad.
          </note>
          <note n="a0f4fd6d">
            4 § Svar på interpellation 2009/10:279 om skatt på trafikförsäkringspremie
          </note>
          <note type="speaker" n="cb604f34">
            Anf. 28 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-8" n="403e57d5">
            <seg n="a5dbacac">
              Fru talman! Raimo Pärssinen har frågat mig vilka förändringar
              jag avser att vidta beträffande skatten på trafikförsäkringspremier.
              Vidare har Raimo Pärssinen frågat om jag avser att bättre bereda
              skatteförändringar och att se över tillsättandet av statliga utredningar
              än vad som enligt Raimo Pärssinens uppfattning gjordes inför tillsättandet
              av Trafikförsäkringsutredningen.
            </seg>
            <seg n="a750b2ae">
              Trafikförsäkringsutredningen tillsattes för att regeringen dels
              ville undersöka möjligheten att låta trafiken bära större delen
              av sina egna kostnader, dels önskade utreda hur en sådan överföring
              skulle kunna konstrueras. I huvudsak avsågs att utreda hur kostnaderna
              för trafikskadades sjukpenning och sjukersättning skulle kunna
              överföras till trafikförsäkringen. Trafikförsäkringsutredningen
              lämnade också ett förslag till hur en överföring av dessa kostnader
              till trafikförsäkringen skulle kunna genomföras. Utredningen bedömde
              att trafikförsäkringspremien vid en överföring skulle stiga med
              drygt 70 procent.
            </seg>
            <seg n="648e7517">
              Regeringen har mot bakgrund av den beräknade kostnadshöjningen
              för trafikförsäkringen bedömt att det inte är rimligt att genomföra
              utredningens förslag.
            </seg>
            <seg n="f699cdf0">
              Jag planerar inte någon förändring av skatten för närvarande.
              Det finns andra mer angelägna skattesänkningar. Genom skatten
              på trafikförsäkringspremier kan man också säga att det sker en
              form av medfinansiering av samhällets kostnader för befintliga
              trafikskadade, vilket är rimligt.
            </seg>
            <seg n="0005fb0c">
              Nu till den andra frågan. Jag är också av uppfattningen att skatteförändringar
              ska föregås av noggranna överväganden. Detta är också fallet.
              Utredningar spelar en viktig roll i detta sammanhang. Att en regering
              helt eller delvis väljer att inte gå vidare med en utrednings
              förslag innebär naturligtvis inte att utredningen inte kan vara
              värdefull för att belysa en viss fråga. Trafikförsäkringsutredningen
              redovisar exempelvis också på ett förtjänstfullt sätt vilka externa
              kostnader som trafikskador ger upphov till.
            </seg>
          </u>
          <note type="speaker" n="4dd3b2e5">
            Anf. 29 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f504551ff028e08e-2" n="2d4ef246">
            <seg n="c4aba6f3">
              Fru talman! Jag tackar finansministern för svaret.
            </seg>
            <seg n="e8dcbff1">
              För att gå tillbaka till tiden före valet 2006 lovade ni i de
              borgerliga partierna att låta trafikanterna stå för kostnaderna
              för sjukvård, rehabilitering med mera vid trafikolyckor. På så
              vis skulle ni kunna lösgöra ända upp till ca 8 miljarder kronor
              som ni kunde använda till skattesänkningar. Så var det då. Betalningen
              skulle alla fordonsägare stå för.
            </seg>
            <seg n="9356e95b">
              Om jag inte missminner mig var kritiken massiv från alla håll
              och kanter från Svenskt Näringsliv, transportörer, motororganisationer
              och så vidare.
            </seg>
            <seg n="9aefc1e7">
              Syftet var dock att plocka ut en sak ur den generella försäkringen.
              Jag kommer ihåg de frågor vi ställde då, Anders Borg. Om trafikanterna
              måste betala och bära sina kostnader vid olyckor, vilken blir
              då nästa grupp som ska ställas bredvid den generella försäkringen?
              Är det rökare, de som lider av fetma, älgjägare eller cyklister?
              Vi kommer ihåg den debatten.
            </seg>
            <seg n="e0ffa6fe">
              Anders Borg och regeringen sade först att regeringen behövde
              bygga upp resurser som ska användas till tidigare trafikskador
              som har inträffat eller trafikskador som inträffar under en övergångstid,
              och därför beskattade Anders Borg trafikförsäkringspremien med
              en ny skatt på 32 procent. Höjningen i genomsnitt blev motsvarande
              700 kronor per år och försäkringstagare, och på så vis sopade
              om jag uttrycker mig brutalt Anders Borg in motsvarande 4 miljarder
              till staten. Sedan tillsatte man en utredning. Det som var lite
              annorlunda i det här fallet var att man först höjde skatten och
              sedan tillsatte en utredning.
            </seg>
            <seg n="59421f38">
              Utredningen redovisades den 11 januari i år, och det visade sig
              att premien skulle stiga med 70 procent. I ett normalt prisläge
              skulle alltså en årspremie på 2 000 kronor efter den tänkta reformen
              bli hela 3 400 kronor. Då fick man kalla fötter från regeringens
              sida och lade detta åt sidan.
            </seg>
            <seg n="c410902a">
              Det grundläggande målet för trafikförsäkringspremien och det
              nya systemet var att trafikolyckorna skulle bli färre och mindre
              kostsamma. Debatten om på vilket vis man kunde härleda detta till
              någon typ av bevis kommer vi också ihåg, men skälet framstod senare.
              Det var helt fiskalt; Anders Borg ville ha mer pengar till staten.
              Han gjorde detta under brinnande högkonjunktur, den 1 juli 2007.
              I lysande, brinnande högkonjunktur tog han in 4 miljarder kronor.
              Han sade vidare: Detta är en övergångslösning. Vi ska nämligen
              implementera det helt nya systemet och plocka ur trafikskadade
              ur den generella försäkringen. De ska få bära sina egna kostnader.
            </seg>
            <seg n="978a8a2b">
              Vägverket svarade lite lakoniskt på detta och sade att skatt
              på trafikförsäkringen inte ökar engagemanget för trafiksäkerhetsfrågor.
              Nu är vi dock återigen i det läge att dessa pengar betalas in
              till staten, och då skriver Anders Borg att man genom skatten
              på försäkringspremien också kan säga att det sker en form av medfinansiering
              av samhällskostnaderna för befintliga trafikskadade. Om jag får
              låta som en sportkommentator blir min enkla fråga: Hur tänkte
              han då?
            </seg>
            <seg n="8d433d1e">
              Hur tänkte finansministern? Det är medfinansiering, samtidigt
              som man har genomfört stora skattesänkningar på andra områden.
              Han skriver sedan själv att det finns andra, mer viktiga, skattesänkningar
              man kan göra. Då framstår ju min fråga kanske lite mer synligt:
              Vad menar han med medfinansiering? Är det via skattesänkningar,
              eller?
            </seg>
          </u>
          <note type="speaker" n="38326316">
            Anf. 30 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-9" n="403e57d5">
            <seg n="fa4e3c78">
              Fru talman! Jag kan försäkra Raimo Pärssinen om att det inte
              är något jag skäms över, att ta in pengar till statskassan. Ska
              vi ha en bra välfärd i Sverige, ett sparande som inte ser ut som
              Greklands, ordning i Sverige och möjlighet att erbjuda människor
              trygghet är det självklart att vi behöver ta in pengar till statskassan.
            </seg>
            <seg n="57309993">
              Jag är moderat och inte förälskad i alla skatter, man jag tänker
              inte stå här som finansminister och skämmas för att jag gör mitt
              jobb. Mitt jobb är att se till att vi får in pengar nog för att
              vi ska kunna ha skola, äldreomsorg, pensioner, sjukförsäkringar
              och a-kassa. Sedan kan vi vara oeniga om hur mycket av detta vi
              ska ha, men det är klart att vi ska ta in skattepengar till Sverige.
              Det har jag ingen anledning att skämmas för. Jag tror till och
              med att Raimo Pärssinen och jag är överens om att vi bör ta in
              en del pengar till statskassan.
            </seg>
            <seg n="83c9bb81">
              Låt oss ta denna fråga. Vi har stora samhällskostnader för trafikskador.
              Det har vi haft under lång tid, och det finns skäl att pröva olika
              lösningar för detta. En idé var den förändrade försäkringen. Det
              skulle ge bättre rehabilitering, förstärka incitamenten till rehabilitering
              och förebygga trafikolyckor genom att premierna bättre återspeglade
              samhällets totala kostnader för dessa olyckor. Det var bra och
              rimliga utgångspunkter.
            </seg>
            <seg n="d82c71ab">
              Tyvärr har utredningen visat att det skulle leda till helt ohemula
              höjningar av trafikförsäkringspremien. Vad gör man då? Man har
              haft goda föresatser, och man har utrett det, men det visar sig
              att det inte går att genomföra på ett bra sätt. Ja, då lägger
              man utredningen till handlingarna. Då har den fyllt sin funktion.
            </seg>
            <seg n="5e6078a4">
              Varför har vi en skatt på detta? Utredningen har visat det. Den
              har gett en god grund till varför vi ska ha en belastning här.
              Vi har kostnader på i storleksordningen 23 miljarder utöver det
              som i dag finansieras på detta sätt. Det tycker jag är fullt rimligt,
              följaktligen.
            </seg>
            <seg n="17788489">
              För att gå tillbaka till detta med skatter: Det kan inte vara
              så att Raimo Pärssinens utgångspunkt är att han är djupt bekymrad
              över alla skatter som drabbar trafik, transporter och bilar. Jag
              har vaga minnen av att det finns ett parti i Sveriges riksdag
              som heter Miljöpartiet och som föreslår 16 miljarder i höjd bensinskatt
              2 kronor och en kilometerskatt som skulle ge 300 000 i ökade kostnader
              för en medelstor åkare. Jag har alltså ett vagt minne av att Miljöpartiet
              argumenterar för 2223 miljarder i skattehöjningar.
            </seg>
            <seg n="e70f9380">
              Jag ska inte hålla Raimo Pärssinen ansvarig för Miljöpartiets
              politik. Jag föreställer mig att han som socialdemokrat kommer
              att göra sitt yttersta för att hålla emot dessa 2 kronor och kilometerskatten,
              men icke desto mindre.
            </seg>
            <seg n="d9c6fbdc">
              Vad är slutsatsen av detta?
            </seg>
            <seg n="f62cb9ac">
              Jag har väldigt svårt att se vad bekymret med en särskild skatt
              på trafikförsäkringspremien är. Jag kan förstå om trafikförsäkringsbolagen
              tycker att det är ett bekymmer, men även Raimo Pärssinen måste
              hålla med om att vi när vi värderar olika förslag oavsett om det
              är höjda utgifter eller sänkta skatter alltid ska försöka uppnå
              så mycket positiv effekt på välfärd och sysselsättning som möjligt.
            </seg>
            <seg n="6260bb78">
              Jag har svårt att se att denna skatt ställer till med några bekymmer.
              Den motsvarar relativt väl de extra kostnader som trafikskadorna
              ger, och då är det rimligt att vi tar ut en sådan skatt.
            </seg>
          </u>
          <note type="speaker" n="efca1ab8">
            Anf. 31 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f504551ff028e08e-3" n="2d4ef246">
            <seg n="7588ef8e">
              Fru talman! Jag får replikera med att säga att jag har vaga minnen
              av att statsministern gick ut med annonser och sade att Sverige
              ska bli ett skatteparadis. Om ni inte har hört det har jag också
              en fundering kring att statsministern har sagt att skattekvoten
              vid 45 års ålder ska ned till 45 procent i Sverige.
            </seg>
            <seg n="6a8a9196">
              Det är trevligt att debattera med Anders Borg, i alla fall just
              nu. Men jag får säga att syftet, som Anders Borg själv skrev,
              när man lade på den extra skatten var att den skulle användas
              till andra skattesänkningar. Det var det man skrev. Anders Borg
              skrev det själv i propositionen. Då kan det väl inte vara så att
              Anders Borg säger att vi måste ta in pengar för att finansiera
              välfärden. Man har ju i första andetaget sagt att dessa pengar
              ska användas till att finansiera andra skattesänkningar, och då
              blir det inte mer pengar till välfärden, Anders Borg.
            </seg>
            <seg n="1d0d3d6f">
              Den andra funderingen jag har är om ni nu har lagt denna idé
              på is. Har ni skrotat idén om att ni ska plocka ut en del av den
              generella försäkringen och säga att trafikskadade ska stå för
              sina kostnader och rökare för sina och splittra det? Har ni lagt
              den idén på is? Det är egentligen en grundfråga, kan man säga,
              i denna interpellation.
            </seg>
            <seg n="f05cfb14">
              Man kan stå och säga att vi tycker om skatter. Det gör vi, Anders
              Borg. Vi socialdemokrater har en idé om att bygga möjligheternas
              land, men det krävs gemensamma resurser för att göra det. Det
              kräver att alla är med och bidrar och betalar sin skatt, så att
              vi kan få en bättre förskola och vinna konkurrenskraft med en
              bättre grundskola, ta hand om elever och ge dem en andra och en
              tredje chans eftersom vi alla gemensamt tjänar på det. Det kräver
              stora resurser.
            </seg>
            <seg n="63fea140">
              Det kräver också stora resurser att få fler att jobba i välfärdsarbetet
              och ta hand om gamla mamma och se till att hon får en bra tillvaro.
              Det ger samtidigt jobb. Det kräver stora resurser att satsa på
              bostadsbyggandet så att fler kan få ett bra boende. Eller varför
              inte ta upp studiefinansiering? Det finns massvis med områden
              som kräver mycket skatt.
            </seg>
            <seg n="d06426e2">
              Det går inte att göra som Anders Borg säger, alltså att sänka
              skatterna med 100 miljarder och säga att man bygger välfärd. Så
              bygger man nämligen inte välfärd. Man bygger inte välfärd när
              man befinner sig i en ekonomiskt nedåtgående spiral heller. Det
              blir helt fel, Anders Borg. Återigen, för ärlighetens skull: Visst
              skrev Anders Borg att denna skatt på trafikförsäkringspremien
              skulle användas för att finansiera andra skattesänkningar?
            </seg>
            <seg n="ba592c19">
              Inte var det väl så att Anders Borg skrev att de här pengarna,
              som skulle vara en övergångslösning, skulle användas till att
              förstärka förskola, äldreomsorg eller forskning, utan till att
              sänka skatterna precis som ni sade före valet 2006. Då satt Anders
              Borg och hans kompisar och räknade med att man kan få loss hela
              8 miljarder kronor om man lägger den här kostnaden på trafikkollektivet.
              Man får loss 8 miljarder kronor, fru talman, och på så vis kan
              man använda dem till att sänka skatterna. Men då bygger man inte
              välfärd utan övervältrar kostnaden till en mindre grupp. Sedan
              har ni avvänt pengarna, också från överskottets tid, till att
              sänka skatterna. Vad ni gör nu, Anders Borg, är att ni lånar pengar
              till skattesänkningar.
            </seg>
          </u>
          <note type="speaker" n="d10b2ab6">
            Anf. 32 Finansminister ANDERS BORG (m):
          </note>
          <u who="anders_borg_minister_2006" xml:id="i-9d91523850b34940-10" n="403e57d5">
            <seg n="c0deb9e3">
              Fru talman! Låt mig erinra om Ekonomistyrningsverkets prognos,
              den så kallade 1-2-3-prognosen 1 procent överskott 2012, 2 procent
              2013 och 3 procent 2014. Sverige tillhör inte de länder som lånar
              i dåliga tider därför att vi har dålig kontroll på vår ekonomi.
              Vi har tillfälligt dåliga skatteintäkter och tillfälligt höga
              utgifter. Detta ska den här regeringen tackas för, och detta ska
              den förra regeringen tackas för. Vi har bättre ordning på offentliga
              finanser än de flesta.
            </seg>
            <seg n="40c2414b">
              Beträffande skatteparadis vill jag göra tillägget att vad statsminister
              Fredrik Reinfeldt sade var att det skulle vara ett skatteparadis
              för dem som arbetar. Det tycker jag är en rätt viktig markering.
              Det är inte ett skatteparadis i allmänhet vi vill ha, framför
              allt och i synnerhet inte det man ofta förknippar med det ordet,
              utan det är paradis för dem som arbetar.
            </seg>
            <seg n="b0586d28">
              Vad har vi gjort under mandatperioden med de resurser vi har
              tagit in? Ja, vi har satsat på välfärd, vi har haft läsa-räkna-skriva-satsningar,
              lärarlyft i skolan, vi har gjort specialsatsningar på äldreomsorg
              för utbildning av personal och för den delen för att utvidga möjligheterna
              till äldreboende. I sjukvården har vi satsat på kömiljard och
              annat. Vi har alltså tillfört resurser till det som vi uppfattar
              som välfärdens kärna.
            </seg>
            <seg n="165abe52">
              Ja, vi har sänkt skatter. Vi är väldigt pragmatiska. Vi kan tänka
              oss att sänka skatten på arbete som gör att fler får arbete och
              höja skatter eller avgifter på andra områden. En del skatter är
              väldigt skadliga, en del skatter är mindre skadliga. Det gäller
              hela tiden att med en pragmatisk utgångspunkt höja en del, sänka
              en del för att få bra villkor för dem som arbetar, självfallet
              under restriktionen att vi ska ha ett gott sparande i våra offentliga
              finanser. Vi ska inte vara ett underskottsland även om vi i kristider
              naturligtvis ska föra en expansiv politik.
            </seg>
            <seg n="e8fee489">
              Vad ska vi göra? Ska vi ta bort skatten på trafikförsäkringen?
              Enligt min uppfattning finns det inte några starka och övertygande
              skäl för att göra det. Vi har alltså en belastning av trafikskador
              på den offentliga ekonomin som enligt utredningen ligger på 23
              miljarder och som rätt väl svarar mot försäkringspremien. Jag
              kan egentligen inte se något starkt skäl att ta bort den.
            </seg>
            <seg n="001e8d82">
              Ska vi fullfölja utredningen? Nej, enligt min uppfattning finns
              det inte skäl att göra det. Det finns inte någon anledning att
              öka trafikförsäkringspremierna kraftigt. Det finns inte någon,
              som jag ser det, stark poäng för detta. Det ser jag inte som en
              bra väg framåt.
            </seg>
            <seg n="83d4c5a0">
              Däremot är jag bekymrad över riskerna för att öka skattebelastningen
              på transportsektorn. Jag ska som sagt inte hålla Raimo Pärssinen
              ansvarig för det, men Miljöpartiet vill höja bensinskatten med
              2 kronor och införa en kilometerskatt som motsvarar 6 miljarder.
              Det är stora skattebelastningar på de här sektorerna. Det kan
              inte vara någon i trafiksektorn som bekymrar sig om trafikförsäkringsavgiften
              om man ställer det mot det här potentiella skattehotet som ligger
              under ytan.
            </seg>
            <seg n="ca60f5bd">
              Vad bör vi göra? Ja, vi har gjort en utredning och tittat på
              detta. Nu har vi en premie, och vi får in pengarna. Jag tycker
              som sagt att jag inte har anledning att be om ursäkt för skatter
              som fungerar och fyller en samhällsfunktion. Vill vi ha bra välfärd
              och bra trygghet, och då får vi vara beredda att betala en del
              skatter.
            </seg>
            <seg n="80ebb393">
              Sedan ska vi alltid pröva om det finns skatter som vi behöver
              sänka.
            </seg>
          </u>
          <note type="speaker" n="617dec43">
            Anf. 33 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-f504551ff028e08e-4" n="2d4ef246">
            <seg n="5f13cf0b">
              Fru talman! Jag ska börja med 1-2-3-prognosen. Jag kanske raljerade
              förra gången då jag sade att Anders Borg pratar om prognoser och
              teorier, medan vi studerar verkligheten. Vi hade en interpellationsdebatt
              i Andrakammarsalen, om jag inte missminner mig, då Anders Borg
              tyckte att han fick till en bra känga till mig när han lovade
              mig att vid valet 2010 skulle han ha ett överskott på 110 miljarder
              kronor. Det skulle minsann räcka till en massa goda saker att
              göra. Han pratade utifrån en prognos. Man måste kunna försöka
              sia, men det finns alltid en verklighet som kanske hinner i kapp
              en.
            </seg>
            <seg n="95e88714">
              Om vi ska bygga möjligheternas land, Anders Borg, måste vi försöka
              se till att det är jobben som går först. Det är jobben som genererar
              intäkter till staten och genererar pengar som gör att vi kan fortsätta
              att bygga upp en välfärd. Jobben kommer alltid först.
            </seg>
            <seg n="57f00810">
              Sedan må Anders Borg ställa hur många frågor han vill om Miljöpartiets
              politik till mig. Jag tänker inte ställa en fråga till Anders
              Borg om Kristdemokraternas politik. Det var ju socialministern
              som lanserade den nya fastighetsavgiften, det var inte Anders
              Borg. Den har inte ett dugg med tillväxt att göra och inte ett
              dugg med jobben att göra. Det var ren och skär skattesänkning,
              ingenting annat och gav inga andra effekter heller. På bostadsmarknaden
              får den effekter men inte när det gäller tillväxt och jobb.
            </seg>
            <seg n="e064b332">
              Vad jag blir nyfiken på är vad ni planerar nu, finansministern,
              när det gäller skatterna. Vi har hört Centerpartiet lansera ett
              skattesänkarprogram på 28 miljarder. Folkpartiet pratar lite om
              värnskatt. Moderaterna vill ha jobbskatteavdrag och kd vill ge
              mer åt pensionärerna. Vad planerar ni?
            </seg>
          </u>
          <note type="speaker" n="9b4a48c4">
            Anf. 34 Finansminister ANDERS BORG (m):
          </note>
          <u who="anders_borg_minister_2006" xml:id="i-67b65f90be85c0f8-1" n="403e57d5" next="i-38c4d0b4843e7f6f-1">
            <seg n="70af8021">
              Fru talman! Tack till Raimo Pärssinen som ger oss möjlighet att
              belysa frågan ur ett brett perspektiv. Det finns det alltid skäl
              att göra.
            </seg>
            <seg n="c22e2e19">
              Jag delar naturligtvis Raimo Pärssinens uppfattning att utgångspunkten
              för skattepolitiken och utgiftspolitiken måste vara jobb och välfärd,
              det måste vara kärnan i det vi håller på med. Sedan kan vi ha
              olika uppfattningar om hur vi uppnår det, men det måste vara kärnan.
            </seg>
            <seg n="84969ff8">
              Låt oss ta frågorna kring trafikskadeområdet. Skulle trafikskadorna
              bli färre av att vi tog bort avgiften? Det tror jag inte. Jag
              tror att den relativt väl svarar mot de extra kostnader som trafikskadorna
              ger upphov till. Skulle det bli en avgörande försämring av trafikpolitiken
              om man tog bort den? Nej, det vill jag inte säga, men det skulle
              på marginalen göra det lite billigare att ha trafikförsäkring
              och ge en lite högre risk för att människor vill skaffa sig dyra
              men otroligt snabba racinghojar som ställer till en del olyckor
              inte minst bland unga grabbar.
            </seg>
            <seg n="7ff38699">
              Skatten kan fylla en funktion i detta. Men det är inte trafikförsäkringsavgiften
              som är det enda viktiga. Vi måste titta på infrastrukturinvesteringar.
              Vi måste naturligtvis hålla tummen i ögat på dem som utvecklar
              fordonen så att vi får en teknisk utveckling som gör att riskerna
              för skador minskar. Vi måste alltid tillämpa gott omdöme när vi
              är ute i trafiken.
            </seg>
            <seg n="919fbd33">
              Med ett samlat arbete ska vi kunna minska trafikskadorna.
            </seg>
            <seg n="78dd4c44">
              När det gäller Folkpartiet, Kristdemokraterna och Centern har
              jag inga bekymmer att svara för dem. Nu diskuterar vi trafiksektorn,
              och de 16 plus 6 miljarder som Miljöpartiet ändå funderar över
              skulle åtminstone ge mig en del gråa hår om jag skulle företräda
              Socialdemokraterna i de här frågorna.
            </seg>
          </u>
          <note n="4cb26bcf">
            Överläggningen var härmed avslutad.
          </note>
          <note n="af54aa15">
            5 § Hänvisning av ärenden till utskott
          </note>
          <note n="8a354958">
            Föredrogs och hänvisades
          </note>
          <note n="afe06aaf">
            den 17 maj
          </note>
          <note n="184b7a98">
            6 § Förnyad bordläggning
          </note>
          <note n="25b0c7d0">
            Föredrogs och bordlades åter
          </note>
          <note n="90d4f89f">
            Ajournering
          </note>
          <note n="966dab8f">
            Kammaren beslutade kl. 14.49 på förslag av andre vice talmannen
            att ajournera förhandlingarna till kl. 18.00, då de för dagens
            bordläggning aviserade ärendena väntades föreligga.
          </note>
          <u who="anders_borg_minister_2006" xml:id="i-38c4d0b4843e7f6f-1" n="403e57d5" prev="i-67b65f90be85c0f8-1">
            <seg n="4179a00d">
              Återupptagna förhandlingar
            </seg>
          </u>
          <note n="111eed76">
            Förhandlingarna återupptogs kl. 18.00.
          </note>
          <note n="d0b70a7d">
            7 § Bordläggning och beslut om förlängd motionstid
          </note>
          <note n="9b5770a9">
            Anmäldes och bordlades
          </note>
          <note n="704e4b91">
            Kammaren biföll talmannens förslag att motionstiden för prop.
            2009/10:148 Företagsutveckling statliga insatser för finansiering
            och rådgivning och prop. 2009/10:179 Förtydligande av uppdraget
            för Vattenfall AB (publ) skulle förlängas till onsdagen den 14
            april samt att motionstiden för prop. 2009/10:183 Avveckling av
            inkomstgarantier för konstnärer skulle förlängas till onsdagen
            den 7 april .
          </note>
          <note n="9b5770a9">
            Anmäldes och bordlades
          </note>
          <note n="f2324606">
            8 § Anmälan om interpellation
          </note>
          <note n="561374bc">
            Anmäldes att följande interpellation framställts
          </note>
          <note n="f26ebe60">
            den 23 mars
          </note>
          <note n="f424b634">
            Marianne Berg
          </note>
          <note n="19a53c97">
            Interpellationen redovisas i bilaga som fogats till riksdagens
            snabbprotokoll tisdagen den 6 april.
          </note>
          <note n="bac26adb">
            9 § Anmälan om frågor för skriftliga svar
          </note>
          <note n="db1dc18c">
            Anmäldes att följande frågor för skriftliga svar framställts
          </note>
          <note n="f26ebe60">
            den 23 mars
          </note>
          <note n="36f76d87">
            Lennart Sacrédeus
          </note>
          <note n="0ec280e8">
            Egon Frid
          </note>
          <note n="0ec280e8">
            Egon Frid
          </note>
          <note n="f9538302">
            Jörgen Hellman
          </note>
          <note n="1a5e1929">
            Peter Jonsson
          </note>
          <note n="e05e5989">
            Thomas Bodström
          </note>
          <note n="00f645a8">
            Frågorna redovisas i bilaga som fogats till riksdagens snabbprotokoll
            tisdagen den 6 april.
          </note>
          <note n="ae6a6694">
            10 § Kammaren åtskildes kl. 18.01.
          </note>
          <note n="d46c0e12">
            Förhandlingarna leddes av andre vice talmannen.
          </note>
          <note n="9b2105c5">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
